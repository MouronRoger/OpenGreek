<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>LYSIAS :: In Pancleonem :: TLG 0540 023</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0540.htm">0540</a> 023&nbsp;:: <strong><a class=CaCo href="0540.htm">LYSIAS</a></strong>&nbsp;:: <strong>In Pancleonem</strong></p>
<p class="AuthorInfo"><a class=CaCo href="0540.htm">LYSIAS</a> <a class="CanonEpi">Orat.</a><br />(<a class="CanonGeo">Atheniensis</a>: <a class="CanonDat">5–4 B.C.</a>)</p><p class="WorkInfo"><strong>In Pancleonem</strong></p><p class="EditionInfo"><a class=CaE>Source: Albini, U. (ed.), <em>Lisia. I discorsi</em>. Florence: Sansoni, 1955: 204–207.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Or23</h6>. <h2>t</h2><td><a class=T>ΚΑΤΑ ΠΑΓΚΛΕΩΝΟΣ ΟΤΙ ΟΥΚ ΗΝ 
ΠΛΑΤΑΙΕΥΣ</a><td class=K rowspan=6><tr><td><h6>Or23</h6>. <h2>1</h2><td>    Πολλὰ μὲν λέγειν, ὦ ἄνδρες δικασταί, περὶ τουτουὶ 
τοῦ πράγματος οὔτ’ ἂν δυναίμην οὔτε μοι δοκεῖ δεῖν· ὡς 
δὲ ὀρθῶς τὴν δίκην ἔλαχον τουτῳὶ Παγκλέωνι οὐκ ὄντι 
Πλαταιεῖ, τοῦτο ὑμῖν πειράσομαι ἀποδεῖξαι.<tr><td><h6>Or23</h6>. <h2>2</h2><td>    Ὡς γὰρ ἀδικῶν με πολὺν χρόνον οὐκ ἐπαύετο, ἐλθὼν 
ἐπὶ τὸ γναφεῖον, ἐν ᾧ ἠργάζετο, προσεκαλεσάμην αὐτὸν 
πρὸς τὸν πολέμαρχον, νομίζων μέτοικον εἶναι. εἰπόντος δὲ 
τούτου ὅτι Πλαταιεὺς εἴη, ἠρόμην ὁπόθεν δημοτεύοιτο,<tr><th>5<td>παραινέσαντός τινος τῶν παρόντων προσκαλέσασθαι καὶ<tr><td><h6>Or23</h6>. <h2>3</h2><td>πρὸς τὴν φυλήν, ἧστινος εἶναι σκήπτοιτο. ἐπειδὴ δὲ ἀπε‐ 
κρίνατο ὅτι Δεκελειόθεν, προσκαλεσάμενος αὐτὸν καὶ πρὸς 
τοὺς τῇ Ἱπποθωντίδι δικάζοντας, ἐλθὼν ἐπὶ τὸ κουρεῖον 
τὸ παρὰ τοὺς Ἑρμᾶς, οἷ Δεκελειεῖς προσφοιτῶσιν, ἠρώ‐<tr><th rowspan=2>5<td>των, οὕς τε ἐξευρίσκοιμι Δεκελειέων ἐπυνθανόμην εἴ τινα 
γιγνώσκοιεν Δεκελειόθεν δημοτευόμενον Παγκλέωνα. ἐπει‐ 
δὴ δὲ οὐδεὶς ἔφασκεν γιγνώσκειν αὐτόν, πυθόμενος ὅτι 
καὶ ἑτέρας δίκας τὰς μὲν φεύγοι τὰς δ’ ὠφλήκοι παρὰ τῷ<tr><td>πολεμάρχῳ, ἔλαχον καὶ ἐγώ.<td class=Y rowspan=10>204<tr><td><h6>Or23</h6>. <h2>4</h2><td>    Πρῶτον μὲν οὖν ὑμῖν Δεκελειέων οὓς ἠρόμην μάρτυ‐ 
ρας παρέξομαι, ἔπειτα δὲ καὶ τῶν ἄλλων τῶν λαχόντων 
τε δίκας αὐτῷ πρὸς τὸν πολέμαρχον καὶ καταδικασαμένων, 
ὅσοι τυγχάνουσι παρόντες. Καί μοι ἐπίλαβε τὸ ὕδωρ.<tr><th>4<td><a class=T>ΜΑΡΤΥΡΕΣ</a><tr><td><h6>Or23</h6>. <h2>5</h2><td>    Ἐκ μὲν τούτων πεισθεὶς πρὸς τὸν πολέμαρκον αὐτῷ 
τὴν δίκην ἔλαχον· ἐπειδὴ δέ μοι αὐτὴν ἀντεγράψατο μὴ 
εἰσαγώγιμον εἶναι, περὶ πολλοῦ ποιούμενος μηδενὶ δόξαι 
ὑβρίζειν βούλεσθαι μᾶλλον ἢ δίκην λαβεῖν ὧν ἠδικήθην,<tr><th>5<td>πρῶτον μὲν Εὐθύκριτον, ὃν πρεσβύτατόν τε Πλαταιέων 
ἐγίγνωσκον καὶ μάλιστα ᾠόμην εἰδέναι, ἠρόμην εἴ τινα γι‐<tr><td><h6>Or23</h6>. <h2>6</h2><td>γνώσκοι Ἱππαρμοδώρου ὑὸν Παγκλέωνα Πλαταιέα· ἔπειτα 
δέ, ἐπειδὴ ἐκεῖνος ἀπεκρίνατό μοι ὅτι τὸν Ἱππαρμόδωρον 
μὲν γιγνώσκοι, ὑὸν δὲ ἐκείνῳ οὐδένα οὔτε Παγκλέωνα οὔτε 
ἄλλον οὐδένα εἰδείη ὄντα, ἠρώτων δὴ καὶ τῶν ἄλλων ὅσους<tr><th>5<td>ᾔδειν Πλαταιέας ὄντας. πάντες οὖν ἀγνοοῦντες τὸ ὄνομα 
αὐτοῦ, ἀκριβέστατα ἂν ἔφασάν με πυθέσθαι ἐλθόντα εἰς 
τὸν χλωρὸν τυρὸν τῇ ἕνῃ καὶ νέᾳ· ταύτῃ γὰρ τῇ ἡμέρᾳ τοῦ<tr><td><h6>Or23</h6>. <h2>7</h2><td>μηνὸς ἑκάστου ἐκεῖσε συλλέγεσθαι τοὺς Πλαταιέας. ἐλθὼν 
οὖν εἰς τὸν τυρὸν ταύτῃ τῇ ἡμέρᾳ ἐπυνθανόμην αὐτῶν, εἴ 
τινα γιγνώσκοιεν Παγκλέωνα πολίτην σφέτερον. καὶ οἱ 
μὲν ἄλλοι οὐκ ἔφασαν γιγνώσκειν, εἷς δέ τις εἶπεν ὅτι τῶν<tr><th>5<td>μὲν πολιτῶν οὐδενὶ εἰδείη τοῦτο ὂν τὸ ὄνομα, δοῦλον μέν‐ 
τοι ἔφη ἑαυτοῦ ἀφεστῶτα εἶναι Παγκλέωνα, τήν τε ἡλι‐ 
κίαν λέγων τὴν τούτου καὶ τὴν τέχνην ᾗ οὗτος χρῆται.<tr><td rowspan=2><h6>Or23</h6>. <h2>8</h2><td>Ταῦτ’ οὖν ὡς ἀληθῆ ἐστι, τόν τε Εὐθύκριτον, ὃν πρῶτον 
ἠρόμην, καὶ τῶν ἄλλων Πλαταιέων ὅσοις προσῆλθον, καὶ 
τὸν ὃς ἔφη δεσπότης τούτου εἶναι, μάρτυρας παρέξομαι.<tr><td>Καί μοι ἐπίλαβε τὸ ὕδωρ.<td class=Y rowspan=10>205<tr><th>4<td><a class=T>ΜΑΡΤΥΡΕΣ</a><tr><td><h6>Or23</h6>. <h2>9</h2><td>    Ἡμέραις τοίνυν μετὰ ταῦτα οὐ πολλαῖς ὕστερον ἰδὼν 
ἀγόμενον τουτονὶ Παγκλέωνα ὑπὸ 〈τοῦ〉 Νικομήδους, ὃς 
ἐμαρτύρησεν αὐτοῦ δεσπότης εἶναι, προσῆλθον βουλόμενος 
εἰδέναι ὁποῖόν τι περὶ αὐτοῦ πραχθήσοιτο. τότε μὲν οὖν<tr><th>5<td>ἐπειδὴ ἐπαύσαντο μαχόμενοι, εἶπόν τινες τῶν τούτῳ πα‐ 
ρόντων ὅτι εἴη αὐτῷ ἀδελφὸς ὃς ἐξαιρήσοιτο αὐτὸν εἰς 
ἐλευθερίαν· ἐπὶ τούτοις ἐγγυησάμενοι παρέξειν εἰς αὔριον<tr><td><h6>Or23</h6>. <h2>10</h2><td>ᾤχοντο ἀπιόντες. τῇ δ’ ὑστεραίᾳ τῆς τε ἀντιγραφῆς ἕνεκα 
ταυτησὶ καὶ αὐτῆς τῆς δίκης ἔδοξέ μοι χρῆναι μάρτυρας λα‐ 
βόντι παραγενέσθαι, ἵν’ εἰδείην τόν τ’ ἐξαιρησόμενον αὐτὸν 
καὶ ὅ τι λέγων ἀφαιρήσοιτο. ἐφ’ οἷς μὲν οὖν ἐξηγγυήθη,<tr><th>5<td>οὔτε ἀδελφὸς οὔτε ἄλλος οὐδεὶς ἦλθε, γυνὴ δὲ φάσκουσα 
αὑτῆς αὐτὸν εἶναι δοῦλον, ἀμφισβητοῦσα τῷ Νικομήδει,<tr><td><h6>Or23</h6>. <h2>11</h2><td>καὶ οὐκ ἔφη ἐάσειν αὐτὸν ἄγειν. ὅσα μὲν οὖν αὐτόθι ἐρ‐ 
ρήθη, πολὺς ἂν εἴη μοι λόγος διηγεῖσθαι· εἰς τοῦτο δὲ 
βιαιότητος ἦλθον οἵ τε παρόντες τούτῳ καὶ αὐτὸς οὗτος, 
ὥστε ἐθέλοντος μὲν τοῦ Νικομήδους ἐθελούσης δὲ τῆς γυ‐<tr><th>5<td>ναικὸς ἀφιέναι, εἴ τις ἢ εἰς ἐλευθερίαν τοῦτον 〈ἀφαιροῖτο〉 
ἢ ἄγοι φάσκων ἑαυτοῦ δοῦλον εἶναι, τούτων οὐδὲν ποιή‐ 
σαντες ἀφελόμενοι ᾤχοντο. Ὡς οὖν τῇ τε προτεραίᾳ ἐπὶ 
τούτοις ἐξηγγυήθη καὶ τότε βίᾳ ᾤχοντο ἀφελόμενοι αὐτόν, 
μάρτυρας παρέξομαι ὑμῖν. Καί μοι ἐπίλαβε τὸ ὕδωρ.<tr><th>9<td><a class=T>ΜΑΡΤΥΡΕΣ</a><tr><td rowspan=2><h6>Or23</h6>. <h2>12</h2><td>    Ῥᾴδιον τοίνυν εἰδέναι ὅτι οὐδ’ αὐτὸς Παγκλέων νο‐ 
μίζει ἑαυτὸν μὴ ὅτι Πλαταιέα εἶναι, ἀλλ’ οὐδ’ ἐλεύθερον.<tr><td>ὅστις γὰρ ἐβουλήθη βίᾳ ἀφαιρεθεὶς ἐνόχους καταστῆσαι 
τοὺς ἑαυτοῦ ἐπιτηδείους τοῖς βιαίοις μᾶλλον ἢ κατὰ τοὺς<td class=Y rowspan=11>206<tr><th>5<td>νόμους εἰς τὴν ἐλευθερίαν ἐξαιρεθεὶς δίκην λαβεῖν παρὰ 
τῶν ἀγόντων αὐτόν, οὐδενὶ χαλεπὸν γνῶναι ὅτι εὖ εἰδὼς 
ἑαυτὸν ὄντα δοῦλον ἔδεισεν ἐγγυητὰς καταστήσας περὶ τοῦ 
σώματος ἀγωνίσασθαι.<tr><td><h6>Or23</h6>. <h2>13</h2><td>    Ὅτι μὲν οὖν Πλαταιεὺς εἶναι πολλοῦ δεῖ, οἶμαι ὑμᾶς 
ἐκ τούτων σχεδόν τι γιγνώσκειν· ὅτι δὲ οὐδ’ αὐτὸς ὃς 
ἄριστα οἶδε τὰ αὑτοῦ, ἡγήσατο δόξαι ἂν ὑμῖν Πλαταιεὺς 
εἶναι, ἐξ ὧν ἔπραξε ῥᾳδίως μαθήσεσθε. ἐν τῇ ἀντωμοσίᾳ<tr><th>5<td>γὰρ τῆς δίκης ἣν αὐτῷ ἔλαχεν Ἀριστόδικος οὑτοσί, ἀμφι‐ 
σβητῶν μὴ πρὸς τὸν πολέμαρχον εἶναί οἱ τὰς δίκας διεμαρ‐<tr><td><h6>Or23</h6>. <h2>14</h2><td>τυρήθη μὴ Πλαταιεὺς εἶναι. ἐπισκηψάμενος δὲ τῷ μάρτυρι 
οὐκ ἐπεξῆλθεν, ἀλλ’ εἴασε καταδικάσασθαι αὐτοῦ τὸν Ἀρι‐ 
στόδικον. ἐπεὶ δὲ ὑπερήμερος ἐγένετο, ἐξέτεισε τὴν δίκην, 
καθ’ ὅτι ἔπειθε. καὶ τούτων, ὡς ἀληθῆ ἐστι, μάρτυρας ἐγὼ<tr><th>5<td>παρέξομαι ὑμῖν. Καί μοι ἐπίλαβε τὸ ὕδωρ.<tr><th>5<td><a class=T>ΜΑΡΤΥΡΕΣ</a><tr><td><h6>Or23</h6>. <h2>15</h2><td>    Πρὶν τοίνυν ταῦτα ὁμολογηθῆναι αὐτῷ, δεδιὼς τὸν 
Ἀριστόδικον μεταστὰς ἐντεῦθεν Θήβησι μετῴκει. καίτοι 
οἶμαι εἰδέναι ὑμᾶς ὅτι εἴπερ ἦν Πλαταιεύς, πανταχοῦ μᾶλ‐ 
λον ἢ Θήβησιν εἰκὸς ἦν αὐτὸν μετοικῆσαι. Ὡς οὖν ᾤκει<tr><th>5<td>〈ἐκεῖ〉 πολὺν χρόνον, τούτων ὑμῖν μάρτυρας παρέξομαι. 
Καί μοι ἐπίλαβε τὸ ὕδωρ.<tr><th>6<td><a class=T>ΜΑΡΤΥΡΕΣ</a><tr><td rowspan=2><h6>Or23</h6>. <h2>16</h2><td>    Ἐξαρκεῖν μοι νομίζω τὰ εἰρημένα, ὦ ἄνδρες δικασταί· 
ἐὰν γὰρ διαμνημονεύητε, οἶδ’ ὅτι τά τε δίκαια καὶ τἀληθῆ<tr><td>ψηφιεῖσθε, ἃ καὶ ἐγὼ ὑμῶν δέομαι.<td class=Y>207</table>
<script>
var IL = ["Line", "Section"];
document.body.onload=f();
</script>
</body>
</html>
