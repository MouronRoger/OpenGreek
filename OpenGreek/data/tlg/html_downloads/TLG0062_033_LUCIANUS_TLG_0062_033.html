<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>LUCIANUS :: De mercede conductis potentium familiaribus :: TLG 0062 033</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0062.htm">0062</a> 033&nbsp;:: <strong><a class=CaCo href="0062.htm">LUCIANUS</a></strong>&nbsp;:: <strong>De mercede conductis potentium familiaribus</strong></p>
<p class="AuthorInfo"><a class=CaCo href="0062.htm">LUCIANUS</a> <a class="CanonEpi">Soph.</a><br />(<a class="CanonGeo">Samosatenus</a>: <a class="CanonDat">A.D. 2</a>)</p>
<p class="CanonVid"><a class="CaV">Scholia: Cf. <em>SCHOLIA IN LUCIANUM</em> (5029)</a></p>
<p class="WorkInfo"><strong>De mercede conductis potentium familiaribus</strong></p><p class="EditionInfo"><a class=CaE>Source: Harmon, A.M. (ed.), <em>Lucian, </em>vol. 3. Cambridge, Mass.: Harvard University Press, 1921 (repr. 1969): 412–480.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Merc Cond</h6>. <h2>t</h2><td><a class=T>ΠΕΡΙ ΤΩΝ ΕΠΙ ΜΙΣΘΩΙ ΣΥΝΟΝΤΩΝ</a><td class=K rowspan=6><tr><td><h6>Merc Cond</h6>. <h2>1</h2><td>    Καὶ τί σοι πρῶτον, ὦ φιλότης, ἢ τί ὕστατον, 
φασί, καταλέξω τούτων ἃ πάσχειν ἢ ποιεῖν 
ἀνάγκη τοὺς ἐπὶ μισθῷ συνόντας κἀν ταῖς τῶν 
εὐδαιμόνων τούτων φιλίαις ἐξεταζομένους—εἰ<tr><th>5<td>χρὴ φιλίαν τὴν τοιαύτην αὐτῶν δουλείαν ἐπο‐ 
νομάζειν; οἶδα γὰρ πολλὰ καὶ σχεδὸν τὰ πλεῖστα 
τῶν συμβαινόντων αὐτοῖς, οὐκ αὐτὸς μὰ Δία τοῦ 
τοιούτου πειραθείς, οὐ γὰρ ἐν ἀνάγκῃ μοι ἡ 
πεῖρα ἐγεγένητο, μηδέ, ὦ θεοί, γένοιτο· ἀλλὰ<tr><th>10<td>πολλοὶ τῶν εἰς τὸν βίον τοῦτον ἐμπεπτωκότων 
ἐξηγόρευον πρός με, οἱ μὲν ἔτι ἐν τῷ κακῷ ὄντες, 
ἀποδυρόμενοι ὁπόσα καὶ ὁποῖα ἔπασχον, οἱ δὲ 
ὥσπερ ἐκ δεσμωτηρίου τινὸς ἀποδράντες οὐκ 
ἀηδῶς μνημονεύοντες ὧν ἐπεπόνθεσαν· ἀλλὰ γὰρ<tr><th>15<td>εὐφραίνοντο ἀναλογιζόμενοι οἵων ἀπηλλάγησαν. 
    Ἀξιοπιστότεροι δὲ ἦσαν οὗτοι διὰ πάσης, ὡς 
εἰπεῖν, τῆς τελετῆς διεξεληλυθότες καὶ πάντα ἐξ 
ἀρχῆς εἰς τέλος ἐποπτεύσαντες. οὐ παρέργως 
οὖν οὐδὲ ἀμελῶς ἐπήκουον αὐτῶν καθάπερ ναυα‐<tr><th rowspan=2>20<td>γίαν τινὰ καὶ σωτηρίαν αὑτῶν παράλογον διηγου‐ 
μένων, οἷοί εἰσιν οἱ πρὸς τοῖς ἱεροῖς ἐξυρημένοι 
τὰς κεφαλὰς συνάμα πολλοὶ τὰς τρικυμίας καὶ<tr><td>ζάλας καὶ ἀκρωτήρια καὶ ἐκβολὰς καὶ ἱστοῦ κλά‐ 
σεις καὶ πηδαλίων ἀποκαυλίσεις διεξιόντες, ἐπὶ<td class=Y rowspan=8>412<tr><th>25<td>πᾶσι δὲ τοὺς Διοσκούρους ἐπιφαινομένους, — 
οἰκεῖοι γὰρ τῆς τοιαύτης τραγῳδίας οὗτοί γε—ἤ 
τιν’ ἄλλον ἐκ μηχανῆς θεὸν ἐπὶ τῷ καρχησίῳ 
καθεζόμενον ἢ πρὸς τοῖς πηδαλίοις ἑστῶτα καὶ 
πρός τινα ᾐόνα μαλακὴν ἀπευθύνοντα τὴν ναῦν,<tr><th>30<td>οἷ προσενεχθεῖσα ἔμελλεν αὐτὴ μὲν ἠρέμα καὶ 
κατὰ σχολὴν διαλυθήσεσθαι, αὐτοὶ δὲ ἀσφαλῶς 
ἀποβήσεσθαι χάριτι καὶ εὐμενείᾳ τοῦ θεοῦ. 
    Ἐκεῖνοι μὲν οὖν τὰ πολλὰ ταῦτα πρὸς τὴν 
χρείαν τὴν παραυτίκα ἐπιτραγῳδοῦσιν ὡς παρὰ<tr><th>35<td>πλειόνων λαμβάνοιεν, οὐ δυστυχεῖς μόνον ἀλλὰ<tr><td><h6>Merc Cond</h6>. <h2>2</h2><td>καὶ θεοφιλεῖς τινες εἶναι δοκοῦντες· οἱ δὲ τοὺς ἐν 
ταῖς οἰκίαις χειμῶνας καὶ τὰς τρικυμίας καὶ νὴ 
Δία πεντακυμίας τε καὶ δεκακυμίας, εἰ οἷόν τε 
εἰπεῖν, διηγούμενοι, καὶ ὡς τὸ πρῶτον εἰσέπλευ‐<tr><th>5<td>σαν, γαληνοῦ ὑποφαινομένου τοῦ πελάγους, καὶ 
ὅσα πράγματα παρὰ τὸν πλοῦν ὅλον ὑπέμειναν ἢ 
διψῶντες ἢ ναυτιῶντες ἢ ὑπεραντλούμενοι τῇ ἅλμῃ, 
καὶ τέλος ὡς πρὸς πέτραν τινὰ ὕφαλον ἢ σκόπελον 
ἀπόκρημνον περιρρήξαντες τὸ δύστηνον σκαφίδιον<tr><th>10<td>ἄθλιοι κακῶς ἐξενήξαντο γυμνοὶ καὶ πάντων ἐνδε‐ 
εῖς τῶν ἀναγκαίων—ἐν δὴ τούτοις καὶ τῇ τούτων 
διηγήσει ἐδόκουν μοι τὰ πολλὰ οὗτοι ὑπ’ αἰσχύνης 
ἐπικρύπτεσθαι, καὶ ἑκόντες εἶναι ἐπιλανθάνεσθαι 
αὐτῶν.<tr><th rowspan=2>15<td>    Ἀλλ’ ἔγωγε κἀκεῖνα καὶ εἴ τιν’ ἄλλα ἐκ τοῦ 
λόγου συντιθεὶς εὑρίσκω προσόντα ταῖς τοιαύταις 
συνουσίαις, οὐκ ὀκνήσω σοι πάντα, ὦ καλὲ Τιμό‐ 
κλεις, διεξελθεῖν· δοκῶ γάρ μοι ἐκ πολλοῦ ἤδη<tr><td>κατανενοηκέναι σε τούτῳ τῷ βίῳ ἐπιβουλεύοντα,<td class=Y rowspan=7>414<tr><td><h6>Merc Cond</h6>. <h2>3</h2><td>καὶ πρῶτόν γε ὁπηνίκα περὶ τῶν τοιούτων ὁ λόγος 
ἐνέπεσεν, εἶτα ἐπῄνεσέ τις τῶν παρόντων τὴν 
τοιαύτην μισθοφοράν, τρισευδαίμονας εἶναι λέγων 
οἷς μετὰ τοῦ φίλους ἔχειν τοὺς ἀρίστους Ῥωμαίων<tr><th>5<td>καὶ δειπνεῖν δεῖπνα πολυτελῆ καὶ ἀσύμβολα καὶ 
οἰκεῖν ἐν καλῷ καὶ ἀποδημεῖν μετὰ πάσης ῥᾳ‐ 
στώνης καὶ ἡδονῆς ἐπὶ λευκοῦ ζεύγους, εἰ τύχοι, 
ἐξυπτιάζοντας, προσέτι καὶ μισθὸν τῆς φιλίας 
καὶ ὧν εὖ πάσχουσιν τούτων λαμβάνειν οὐκ<tr><th>10<td>ὀλίγον ἐστίν· ἀτεχνῶς γὰρ ἄσπορα καὶ ἀνήροτα 
τοῖς τοιούτοις τὰ πάντα φύεσθαι. ὁπότε οὖν 
ταῦτα καὶ τὰ τοιαῦτα ἤκουες, ἑώρων ὅπως ἐκεχή‐ 
νεις πρὸς αὐτὰ καὶ πάνυ σφόδρα πρὸς τὸ δέλεαρ 
ἀναπεπταμένον παρεῖχες τὸ στόμα.<tr><th>15<td>    Ὡς οὖν τό γε ἡμέτερον εἰσαῦθίς ποτε ἀναίτιον ᾖ 
μηδὲ ἔχῃς λέγειν ὡς ὁρῶντές σε τηλικοῦτο μετὰ 
τῆς καρίδος ἄγκιστρον καταπίνοντα οὐκ ἐπελα‐ 
βόμεθα οὐδὲ πρὶν ἐμπεσεῖν τῷ λαιμῷ περιεσπά‐ 
σαμεν οὐδὲ προεδηλώσαμεν, ἀλλὰ περιμείναντες<tr><th>20<td>ἐξ ἑλκομένου καὶ ἐμπεπηγότος ἤδη συρόμενον 
καὶ πρὸς ἀνάγκην ἀγόμενον ὁρᾶν, ὅτ’ οὐδὲν ὄφελος 
ἑστῶτες ἐπεδακρύομεν· ὅπως μὴ ταῦτα λέγῃς ποτέ, 
πάνυ εὔλογα, ἢν λέγηται, καὶ ἄφυκτα ἡμῖν, ὡς 
οὐκ ἀδικοῦμεν μὴ προμηνύσαντες, ἄκουσον ἐξ<tr><th rowspan=2>25<td>ἀρχῆς ἁπάντων, καὶ τὸ δίκτυόν τε αὐτὸ καὶ τῶν<tr><td>κύρτων τὸ ἀδιέξοδον ἔκτοσθεν ἐπὶ σχολῆς, ἀλλὰ 
μὴ ἔνδοθεν ἐκ τοῦ μυχοῦ προεπισκόπησον, καὶ 
τοῦ ἀγκίστρου δὲ τὸ ἀγκύλον καὶ τὴν εἰς τὸ 
ἔμπαλιν τοῦ σκόλοπος ἀναστροφὴν καὶ τῆς τριαί‐<td class=Y rowspan=8>416<tr><th>30<td>νης τὰς ἀκμὰς εἰς τὰς χεῖρας λαβὼν καὶ πρὸς τὴν 
γνάθον πεφυσημένην ἀποπειρώμενος, ἢν μὴ πάνυ 
ὀξέα μηδὲ ἄφυκτα μηδὲ ἀνιαρὰ ἐν τοῖς τραύμασι 
φαίνηται βιαίως σπῶντα καὶ ἀμάχως ἀντιλαμβα‐ 
νόμενα, ἡμᾶς μὲν ἐν τοῖς δειλοῖς καὶ διὰ τοῦτο<tr><th>35<td>πεινῶσιν ἀνάγραφε, σεαυτὸν δὲ παρακαλέσας 
θαρρεῖν ἐπιχείρει τῇ ἄγρᾳ, εἰ θέλεις, καθάπερ ὁ 
λάρος ὅλον περιχανὼν τὸ δέλεαρ.<tr><td><h6>Merc Cond</h6>. <h2>4</h2><td>    Ῥηθήσεται δὲ ὁ πᾶς λόγος τὸ μὲν ὅλον ἴσως 
διὰ σέ, πλὴν ἀλλ’ οὔ γε περὶ τῶν φιλοσοφούντων 
ὑμῶν μόνον, οὐδὲ ὁπόσοι σπουδαιοτέραν τὴν 
προαίρεσιν προείλοντο ἐν τῷ βίῳ, ἀλλὰ καὶ περὶ<tr><th>5<td>γραμματιστῶν καὶ ῥητόρων καὶ μουσικῶν καὶ 
ὅλως τῶν ἐπὶ παιδείαις συνεῖναι καὶ μισθοφορεῖν 
ἀξιουμένων. κοινῶν δὲ ὡς ἐπίπαν ὄντων καὶ 
ὁμοίων τῶν συμβαινόντων ἅπασι, δῆλον ὡς οὐκ 
ἐξαίρετα μέν, αἰσχίω δὲ τὰ αὐτὰ ὄντα γίγνεται<tr><th>10<td>τοῖς φιλοσοφοῦσιν, εἰ τῶν ὁμοίων τοῖς ἄλλοις 
ἀξιοῖντο καὶ μηδὲν αὐτοὺς σεμνότερον οἱ μισθο‐ 
δόται ἄγοιεν. ὅ τι δ’ ἂν οὖν ὁ λόγος αὐτὸς ἐπιὼν 
ἐξευρίσκῃ, τούτου τὴν αἰτίαν μάλιστα μὲν οἱ 
ποιοῦντες αὐτοί, ἔπειτα δὲ οἱ ὑπομένοντες αὐτὰ<tr><th>15<td>δίκαιοι ἔχειν· ἐγὼ δὲ ἀναίτιος, εἰ μὴ ἀληθείας καὶ 
παρρησίας ἐπιτίμιόν τί ἐστιν. 
    Τοὺς μέντοι τοῦ ἄλλου πλήθους, οἷον γυμνα‐ 
στάς τινας ἢ κόλακας, ἰδιώτας καὶ μικροὺς τὰς 
γνώμας καὶ ταπεινοὺς αὐτόθεν ἀνθρώπους, οὔτε<tr><th rowspan=2>20<td>ἀποτρέπειν ἄξιον τῶν τοιούτων συνουσιῶν, οὐδὲ 
γὰρ ἂν πεισθεῖεν, οὔτε μὴν αἰτιᾶσθαι καλῶς ἔχει<tr><td>μὴ ἀπολειπομένους τῶν μισθοδοτῶν εἰ καὶ πάνυ 
πολλὰ ὑβρίζοιντο ὑπ’ αὐτῶν, ἐπιτήδειοι γὰρ καὶ 
οὐκ ἀνάξιοι τῆς τοιαύτης διατριβῆς· ἄλλως τε<td class=Y rowspan=7>418<tr><th>25<td>οὐδὲ σχοῖεν ἄν τι ἄλλο πρὸς ὅ τι χρὴ ἀποκλί‐ 
ναντας αὐτοὺς παρέχειν αὑτοὺς ἐνεργούς, ἀλλ’ ἤν 
τις αὐτῶν ἀφέλῃ τοῦτο, ἄτεχνοι αὐτίκα καὶ ἀργοὶ 
καὶ περιττοί εἰσιν. οὐδὲν οὖν οὔτ’ αὐτοὶ δεινὸν 
πάσχοιεν ἂν οὔτ’ ἐκεῖνοι ὑβρισταὶ δοκοῖεν εἰς τὴν<tr><th>30<td>ἀμίδα, φασίν, ἐνουροῦντες· ἐπὶ γάρ τοι τὴν ὕβριν 
ταύτην ἐξ ἀρχῆς παρέρχονται εἰς τὰς οἰκίας, καὶ 
ἡ τέχνη φέρειν καὶ ἀνέχεσθαι τὰ γιγνόμενα. περὶ 
δὲ ὧν προεῖπον τῶν πεπαιδευμένων ἄξιον ἀγανα‐ 
κτεῖν καὶ πειρᾶσθαι ὡς ἔνι μάλιστα μετάγειν<tr><th>35<td>αὐτοὺς καὶ πρὸς ἐλευθερίαν ἀφαιρεῖσθαι.<tr><td><h6>Merc Cond</h6>. <h2>5</h2><td>    Δοκῶ δέ μοι καλῶς ἂν ποιῆσαι, εἰ τὰς αἰτίας 
ἀφ’ ὧν ἐπὶ τὸν τοιοῦτον βίον ἀφικνοῦνταί τινες 
προεξετάσας δείξαιμι οὐ πάνυ βιαίους οὐδ’ ἀναγ‐ 
καίας· οὕτω γὰρ ἂν αὐτοῖς ἡ ἀπολογία προαναι‐<tr><th>5<td>ροῖτο καὶ ἡ πρώτη ὑπόθεσις τῆς ἐθελοδουλείας. 
οἱ μὲν δὴ πολλοὶ τὴν πενίαν καὶ τὴν τῶν ἀναγ‐ 
καίων χρείαν προθέμενοι ἱκανὸν τοῦτο προκάλυμμα 
οἴονται προβεβλῆσθαι τῆς πρὸς τὸν βίον τοῦτον 
αὐτομολίας, καὶ ἀποχρῆν αὐτοῖς νομίζουσιν εἰ<tr><th rowspan=2>10<td>λέγοιεν ὡς συγγνώμης ἄξιον ποιοῦσιν τὸ χαλεπώ‐ 
τατον τῶν ἐν τῷ βίῳ, τὴν πενίαν, διαφυγεῖν 
ζητοῦντες· εἶτα ὁ Θέογνις πρόχειρος καὶ πολὺ τό,<tr><td><div class=QU></div>πᾶς γὰρ ἀνὴρ πενίῃ δεδμημένος 
καὶ ὅσα ἄλλα δείματα ὑπὲρ τῆς πενίας οἱ ἀγεννέ‐<td class=Y rowspan=8>420<tr><th>15<td>στατοι τῶν ποιητῶν ἐξενηνόχασιν. 
    Ἐγὼ δ’ εἰ μὲν ἑώρων αὐτοὺς φυγήν τινα ὡς 
ἀληθῶς τῆς πενίας εὑρισκομένους ἐκ τῶν τοιούτων 
συνουσιῶν, οὐκ ἂν ὑπὲρ τῆς ἄγαν ἐλευθερίας 
ἐμικρολογούμην πρὸς αὐτούς· ἐπεὶ δὲ—ὡς ὁ καλός<tr><th>20<td>που ῥήτωρ ἔφη—τοῖς τῶν νοσούντων σιτίοις ἐοι‐ 
κότα λαμβάνουσι, τίς ἔτι μηχανὴ μὴ οὐχὶ καὶ 
πρὸς τοῦτο κακῶς βεβουλεῦσθαι δοκεῖν αὐτούς, 
ἀεὶ μενούσης αὐτοῖς ὁμοίας τῆς ὑποθέσεως τοῦ 
βίου; πενία γὰρ εἰσαεὶ καὶ τὸ λαμβάνειν ἀναγ‐<tr><th>25<td>καῖον καὶ ἀπόθετον οὐδὲν οὐδὲ περιττὸν εἰς φυλα‐ 
κήν, ἀλλὰ τὸ δοθέν, κἂν δοθῇ, κἂν ἀθρόως ληφθῇ, 
πᾶν ἀκριβῶς καὶ τῆς χρείας ἐνδεῶς καταναλί‐ 
σκεται. καλῶς δὲ εἶχε μὴ τοιαύτας τινὰς ἀφορμὰς 
ἐπινοεῖν αἳ τὴν πενίαν τηροῦσι παραβοηθοῦσαι<tr><th>30<td>μόνον αὐτῇ, ἀλλ’ αἳ τέλεον ἐξαιρήσουσιν, καὶ 
ὑπέρ γε τοῦ τοιούτου καὶ εἰς βαθυκήτεα πόντον 
ἴσως ῥιπτεῖν, εἰ δεῖ, ὦ Θέογνι, καὶ πετρέων, ὡς 
φής, κατ’ ἠλιβάτων. εἰ δέ τις ἀεὶ πένης καὶ 
ἐνδεὴς καὶ ὑπόμισθος ὢν οἴεται πενίαν αὐτῷ τούτῳ<tr><th>35<td>διαπεφευγέναι, οὐκ οἶδα πῶς ὁ τοιοῦτος οὐκ ἂν 
δόξειεν ἑαυτὸν ἐξαπατᾶν.<tr><td><h6>Merc Cond</h6>. <h2>6</h2><td>    Ἄλλοι δὲ πενίαν μὲν αὐτὴν οὐκ ἂν φοβηθῆναι 
οὐδὲ καταπλαγῆναί φασιν, εἰ ἐδύναντο τοῖς ἄλλοις 
ὁμοίως πονοῦντες ἐκπορίζειν τὰ ἄλφιτα, νῦν δέ, 
πεπονηκέναι γὰρ αὐτοῖς τὰ σώματα ἢ ὑπὸ γήρως<tr><th rowspan=2>5<td>ἢ ὑπὸ νόσων, ἐπὶ τήνδε ῥᾴστην οὖσαν τὴν μισθο‐ 
φορὰν ἀπηντηκέναι. φέρ’ οὖν ἴδωμεν εἰ ἀληθῆ 
λέγουσιν καὶ ἐκ τοῦ ῥᾴστου, μὴ πολλὰ μηδὲ πλείω 
τῶν ἄλλων πονοῦσι, περιγίγνεται αὐτοῖς τὰ διδό‐<tr><td>μενα· εὐχῇ γὰρ ἂν ἐοικότα εἴη ταῦτά γε, μὴ<td class=Y rowspan=9>422<tr><th>10<td>πονήσαντα μηδὲ καμόντα ἕτοιμον ἀργύριον λαβεῖν. 
τὸ δ’ ἐστὶ καὶ ῥηθῆναι κατ’ ἀξίαν ἀδύνατον· 
τοσαῦτα πονοῦσιν καὶ κάμνουσιν ἐν ταῖς συνου‐ 
σίαις, ὥστε πλείονος ἐνταῦθα καὶ ἐπὶ τοῦτο 
μάλιστα τῆς ὑγιείας δεῖσθαι, μυρίων ὄντων ὁση‐<tr><th>15<td>μέραι τῶν ἐπιτριβόντων τὸ σῶμα καὶ πρὸς ἐσχά‐ 
την ἀπόγνωσιν καταπονούντων. λέξομεν δὲ αὐτὰ 
ἐν τῷ προσήκοντι καιρῷ, ἐπειδὰν καὶ τὰς ἄλλας 
αὐτῶν δυσχερείας διεξίωμεν· τὸ δὲ νῦν εἶναι ἱκανὸν 
ἦν ὑποδεῖξαι ὡς οὐδ’ οἱ διὰ ταύτην λέγοντες αὑτοὺς<tr><th>20<td>ἀποδίδοσθαι τὴν πρόφασιν ἀληθεύοιεν ἄν.<tr><td><h6>Merc Cond</h6>. <h2>7</h2><td>    Λοιπὸν δὴ καὶ ἀληθέστατον μέν, ἥκιστα δὲ 
πρὸς αὐτῶν λεγόμενον, ἡδονῆς ἕνεκα καὶ τῶν 
πολλῶν καὶ ἀθρόων ἐλπίδων εἰσπηδᾶν αὐτοὺς εἰς 
τὰς οἰκίας, καταπλαγέντας μὲν τὸ πλῆθος τοῦ<tr><th>5<td>χρυσοῦ καὶ τοῦ ἀργύρου, εὐδαιμονήσαντας δὲ ἐπὶ 
τοῖς δείπνοις καὶ τῇ ἄλλῃ τρυφῇ, ἐλπίσαντας δὲ 
ὅσον αὐτίκα χανδὸν οὐδενὸς ἐπιστομίζοντος πίε‐ 
σθαι τοῦ χρυσίου. ταῦτα ὑπάγει αὐτοὺς καὶ 
δούλους ἀντὶ ἐλευθέρων τίθησιν—οὐχ ἡ τῶν ἀναγ‐<tr><th>10<td>καίων χρεία, ἣν ἔφασκον, ἀλλ’ ἡ τῶν οὐκ ἀναγ‐ 
καίων ἐπιθυμία καὶ ὁ τῶν πολλῶν καὶ πολυτελῶν 
ἐκείνων ζῆλος. τοιγαροῦν ὥσπερ δυσέρωτας αὐ‐ 
τοὺς καὶ κακοδαίμονας ἐραστὰς ἔντεχνοί τινες καὶ 
τρίβωνες ἐρώμενοι παραλαβόντες ὑπεροπτικῶς<tr><th>15<td>περιέπουσιν, ὅπως ἀεὶ ἐρασθήσονται αὐτῶν θερα‐ 
πεύοντες, ἀπολαῦσαι δὲ τῶν παιδικῶν ἀλλ’ οὐδὲ 
μέχρι φιλήματος ἄκρου μεταδιδόντες· ἴσασι γὰρ 
ἐν τῷ τυχεῖν τὴν διάλυσιν τοῦ ἔρωτος γενησο‐ 
μένην. ταύτην οὖν ἀποκλείουσιν καὶ ζηλοτύπως<tr><th rowspan=2>20<td>φυλάττουσιν· τὰ δὲ ἄλλα ἐπ’ ἐλπίδος ἀεὶ τὸν<tr><td>ἐραστὴν ἔχουσιν. δεδίασι γὰρ μὴ αὐτὸν ἡ ἀπό‐ 
γνωσις ἀπαγάγῃ τῆς ἄγαν ἐπιθυμίας καὶ ἀνέ‐ 
ραστος αὐτοῖς γένηται· προσμειδιῶσιν οὖν καὶ 
ὑπισχνοῦνται καὶ ἀεὶ εὖ ποιήσουσι καὶ χαριοῦν‐<td class=Y rowspan=6>424<tr><th>25<td>ται καὶ ἐπιμελήσονται πολυτελῶς. εἶτ’ ἔλαθον 
ἄμφω γηράσαντες, ἔξωροι γενόμενοι καὶ οὗτος τοῦ 
ἐρᾶν κἀκεῖνος τοῦ μεταδιδόναι. πέπρακται δ’ οὖν 
αὐτοῖς οὐδὲν ἐν ἅπαντι τῷ βίῳ πέρα τῆς ἐλπίδος.<tr><td><h6>Merc Cond</h6>. <h2>8</h2><td>    Τὸ μὲν δὴ δι’ ἡδονῆς ἐπιθυμίαν ἅπαντα ὑπο‐ 
μένειν οὐ πάνυ ἴσως ὑπαίτιον, ἀλλὰ συγγνώμη εἴ 
τις ἡδονῇ χαίρει καὶ τοῦτο ἐξ ἅπαντος θεραπεύει 
ὅπως μεθέξει αὐτῆς. καίτοι αἰσχρὸν ἴσως καὶ<tr><th>5<td>ἀνδραποδῶδες ἀποδόσθαι διὰ ταύτην ἑαυτόν· πολὺ 
γὰρ ἡδίων ἡ ἐκ τῆς ἐλευθερίας ἡδονή. ὅμως δ’ οὖν 
ἐχέτω τινὰ συγγνώμην αὐτοῖς, εἰ ἐπιτυγχάνοιτο· 
τὸ δὲ δι’ ἡδονῆς ἐλπίδα μόνον πολλὰς ἀηδίας 
ὑπομένειν γελοῖον οἶμαι καὶ ἀνόητον, καὶ ταῦτα<tr><th>10<td>ὁρῶντας ὡς οἱ μὲν πόνοι σαφεῖς καὶ πρόδηλοι καὶ 
ἀναγκαῖοι, τὸ δὲ ἐλπιζόμενον ἐκεῖνο, ὁτιδήποτέ 
ἐστιν τὸ ἡδύ, οὔτε ἐγένετό πω τοσούτου χρόνου, 
προσέτι δὲ οὐδὲ γενήσεσθαι ἔοικεν, εἴ τις ἐκ τῆς 
ἀληθείας λογίζοιτο. οἱ μέν γε τοῦ Ὀδυσσέως<tr><th>15<td>ἑταῖροι γλυκύν τινα τὸν λωτὸν ἐσθίοντες ἠμέλουν 
τῶν ἄλλων καὶ πρὸς τὸ παρὸν ἡδὺ τῶν καλῶς 
ἐχόντων κατεφρόνουν· ὥστε οὐ πάντῃ ἄλογος 
αὐτῶν ἡ λήθη τοῦ καλοῦ, πρὸς τῷ ἡδεῖ ἐκείνῳ 
τῆς ψυχῆς διατριβούσης. τὸ δὲ λιμῷ συνόντα<tr><th>20<td>παρεστῶτα ἄλλῳ τοῦ λωτοῦ ἐμφορουμένῳ μηδὲν 
μεταδιδόντι ὑπὸ ἐλπίδος μόνης τοῦ κἂν αὐτὸν 
παραγεύσασθαί ποτε δεδέσθαι, τῶν καλῶς καὶ 
ὀρθῶς ἐχόντων ἐπιλελησμένον, Ἡράκλεις, ὡς κατα‐ 
γέλαστον καὶ πληγῶν τινων Ὁμηρικῶν ὡς ἀληθῶς<td class=Y rowspan=8>426<tr><th>25<td>δεόμενον.<tr><td><h6>Merc Cond</h6>. <h2>9</h2><td>    Τὰ μὲν τοίνυν πρὸς τὰς συνουσίας αὐτοὺς 
ἄγοντα καὶ ἀφ’ ὧν αὑτοὺς φέροντες ἐπιτρέπουσι 
τοῖς πλουσίοις χρῆσθαι πρὸς ὅ τι ἂν ἐθέλωσιν, 
ταῦτά ἐστιν ἢ ὅτι ἐγγύτατα τούτων, πλὴν εἰ μὴ<tr><th>5<td>κἀκείνων τις μεμνῆσθαι ἀξιώσειεν τῶν καὶ μόνῃ 
τῇ δόξῃ ἐπαιρομένων τοῦ συνεῖναι εὐπατρίδαις τε 
καὶ εὐπαρύφοις ἀνδράσιν· εἰσὶν γὰρ οἳ καὶ τοῦτο 
περίβλεπτον καὶ ὑπὲρ τοὺς πολλοὺς νομίζουσιν, 
ὡς ἔγωγε τοὐμὸν ἴδιον οὐδὲ βασιλεῖ τῷ μεγάλῳ<tr><th>10<td>αὐτὸ μόνον συνεῖναι καὶ συνὼν ὁρᾶσθαι μηδὲν 
χρηστὸν ἀπολαύων τῆς συνουσίας δεξαίμην ἄν.<tr><td><h6>Merc Cond</h6>. <h2>10</h2><td>    Τοιαύτης δὲ αὐτοῖς τῆς ὑποθέσεως οὔσης, φέρε 
ἤδη πρὸς ἡμᾶς αὐτοὺς ἐπισκοπήσωμεν οἷα μὲν 
πρὸ τοῦ εἰσδεχθῆναι καὶ τυχεῖν ὑπομένουσιν, οἷα 
δὲ ἐν αὐτῷ ἤδη ὄντες πάσχουσιν, ἐπὶ πᾶσι δὲ<tr><th>5<td>ἥτις αὐτοῖς ἡ καταστροφὴ τοῦ δράματος γίγνεται. 
οὐ γὰρ δὴ ἐκεῖνό γε εἰπεῖν ἐστιν, ὡς εἰ καὶ 
πονηρὰ ταῦτα, εὔληπτα γοῦν καὶ οὐ πολλοῦ 
δεήσει τοῦ πόνου, ἀλλὰ θελῆσαι δεῖ μόνον, εἶτά 
σοι πέπρακται τὸ πᾶν εὐμαρῶς· ἀλλὰ πολλῆς<tr><th rowspan=2>10<td>μὲν τῆς διαδρομῆς δεῖ, συνεχοῦς δὲ τῆς θυραυ‐ 
λίας, ἕωθέν τε ἐξανιστάμενον περιμένειν ὠθού‐<tr><td>μενον καὶ ἀποκλειόμενον καὶ ἀναίσχυντον ἐνίοτε 
καὶ ὀχληρὸν δοκοῦντα καὶ ὑπὸ θυρωρῷ κακῶς 
συρίζοντι καὶ ὀνομακλήτορι Λιβυκῷ ταττόμενον<td class=Y rowspan=7>428<tr><th>15<td>καὶ μισθὸν τελοῦντα τῆς μνήμης τοῦ ὀνόματος. 
καὶ μὴν καὶ ἐσθῆτος ὑπὲρ τὴν ὑπάρχουσαν 
δύναμιν ἐπιμεληθῆναι χρὴ πρὸς τὸ τοῦ θεραπευο‐ 
μένου ἀξίωμα, καὶ χρώματα αἱρεῖσθαι οἷς ἂν 
ἐκεῖνος ἥδηται, ὡς μὴ ἀπᾴδῃς μηδὲ προσκρούῃς<tr><th>20<td>βλεπόμενος, καὶ φιλοπόνως ἕπεσθαι, μᾶλλον δὲ 
ἡγεῖσθαι, ὑπὸ τῶν οἰκετῶν προωθούμενον καὶ 
ὥσπερ τινὰ πομπὴν ἀναπληροῦντα. 
    Ὁ δὲ οὐδὲ προσβλέπει πολλῶν ἑξῆς ἡμερῶν.<tr><td><h6>Merc Cond</h6>. <h2>11</h2><td>ἢν δέ ποτε καὶ τὰ ἄριστα πράξῃς, καὶ ἴδῃ σε καὶ 
προσκαλέσας ἔρηταί τι ὧν ἂν τύχῃ, τότε δὴ τότε 
πολὺς μὲν ὁ ἱδρώς, ἀθρόος δὲ ὁ ἴλιγγος καὶ τρόμος 
ἄκαιρος καὶ γέλως τῶν παρόντων ἐπὶ τῇ ἀπορίᾳ.<tr><th>5<td>καὶ πολλάκις ἀποκρίνασθαι δέον, “Τίς ἦν ὁ βα‐ 
σιλεὺς τῶν Ἀχαιῶν,” ὅτι “Χίλιαι νῆες ἦσαν 
αὐτοῖς,” λέγεις. τοῦτο οἱ μὲν χρηστοὶ αἰδῶ ἐκά‐ 
λεσαν, οἱ δὲ τολμηροὶ δειλίαν, οἱ δὲ κακοήθεις 
ἀπαιδευσίαν. σὺ δ’ οὖν ἐπισφαλεστάτης πειρα‐<tr><th>10<td>θεὶς τῆς πρώτης φιλοφροσύνης ἀπῆλθες κατα‐ 
δικάσας σεαυτοῦ πολλὴν τὴν ἀπόγνωσιν. 
    Ἐπειδὰν δὲ 
<div class=Qk></div>πολλὰς μὲν ἀΰπνους νύκτας ἰαύσῃς 
<div class=QU></div>ἤματα δ’ αἱματόεντα<tr><th rowspan=2>15<td>διαγάγῃς, οὐ μὰ Δία τῆς Ἑλένης ἕνεκα οὐδὲ τῶν 
Πριάμου Περγάμων, ἀλλὰ τῶν ἐλπιζομένων πέντε 
ὀβολῶν, τύχῃς δὲ καὶ τραγικοῦ τινος θεοῦ συνι‐ 
στάντος, ἐξέτασις τοὐντεῦθεν εἰ οἶσθα τὰ μαθή‐<tr><td>ματα. καὶ τῷ μὲν πλουσίῳ ἡ διατριβὴ οὐκ<td class=Y rowspan=8>430<tr><th>20<td>ἀηδὴς ἐπαινουμένῳ καὶ εὐδαιμονιζομένῳ, σοὶ δὲ ὁ 
ὑπὲρ τῆς ψυχῆς ἀγὼν καὶ ὑπὲρ ἅπαντος τοῦ βίου 
τότε προκεῖσθαι δοκεῖ· ὑπεισέρχεται γὰρ εἰκότως 
τὸ μηδ’ ὑπ’ ἄλλου ἂν καταδεχθῆναι πρὸς τοῦ 
προτέρου ἀποβληθέντα καὶ δόξαντα εἶναι ἀδό‐<tr><th>25<td>κιμον. ἀνάγκη τοίνυν εἰς μυρία διαιρεθῆναι τότε, 
τοῖς μὲν ἀντεξεταζομένοις φθονοῦντα, —τίθει γὰρ 
καὶ ἄλλους εἶναι τῶν αὐτῶν ἀντιποιουμένους— 
αὐτὸν δὲ πάντα ἐνδεῶς εἰρηκέναι νομίζοντα, 
φοβούμενον δὲ καὶ ἐλπίζοντα καὶ πρὸς τὸ ἐκείνου<tr><th>30<td>πρόσωπον ἀτενίζοντα καὶ εἰ μὲν ἐκφαυλίζοι τι 
τῶν λεγομένων, ἀπολλύμενον, εἰ δὲ μειδιῶν ἀκούοι,<tr><td><h6>Merc Cond</h6>. <h2>12</h2><td>γεγηθότα καὶ εὔελπιν καθιστάμενον. εἰκὸς δὲ 
πολλοὺς εἶναι τοὺς ἐναντία σοι φρονοῦντας καὶ 
ἄλλους ἀντὶ σοῦ τιθεμένους, ὧν ἕκαστος ὥσπερ ἐκ 
λόχου τοξεύων λέληθεν. εἶτ’ ἐννόησον ἄνδρα ἐν<tr><th>5<td>βαθεῖ πώγωνι καὶ πολιᾷ τῇ κόμῃ ἐξεταζόμενον εἴ 
τι οἶδεν ὠφέλιμον, καὶ τοῖς μὲν δοκοῦντα εἰδέναι, 
τοῖς δὲ μή. 
    Μέσος ἐν τοσούτῳ χρόνος, καὶ πολυπραγ‐ 
μονεῖταί σου ἅπας ὁ παρεληλυθὼς βίος, κἂν μέν<tr><th>10<td>τις ἢ πολίτης ὑπὸ φθόνου ἢ γείτων ἔκ τινος 
εὐτελοῦς αἰτίας προσκεκρουκὼς ἀνακρινόμενος 
εἴπῃ μοιχὸν ἢ παιδεραστήν, τοῦτ’ ἐκεῖνο, ἐκ τῶν 
Διὸς δέλτων ὁ μάρτυς, ἂν δὲ πάντες ἅμα ἑξῆς 
ἐπαινῶσιν, ὕποπτοι καὶ ἀμφίβολοι καὶ δεδε‐<tr><th rowspan=2>15<td>κασμένοι. χρὴ τοίνυν πολλὰ εὐτυχῆσαι καὶ 
μηδὲν ὅλως ἐναντιωθῆναι· μόνως γὰρ ἂν οὕτως 
κρατήσειας. 
    Εἶεν· καὶ δὴ εὐτύχηταί σοι πάντα εὐχῆς<tr><td>μειζόνως· αὐτός τε γὰρ ἐπῄνεσε τοὺς λόγους καὶ<td class=Y rowspan=7>432<tr><th>20<td>τῶν φίλων οἱ ἐντιμότατοι καὶ οἷς μάλιστα πι‐ 
στεύει τὰ τοιαῦτα οὐκ ἀπέτρεψαν· ἔτι δὲ καὶ ἡ 
γυνὴ βούλεται, οὐκ ἀντιλέγει δὲ οὔτε ὁ ἐπίτροπος 
οὔτε ὁ οἰκονόμος· οὐδέ τις ἐμέμψατό σου τὸν βίον, 
ἀλλὰ πάντα ἵλεω καὶ πανταχόθεν αἴσια τὰ ἱερά.<tr><td><h6>Merc Cond</h6>. <h2>13</h2><td>κεκράτηκας οὖν, ὦ μακάριε, καὶ ἔστεψαι τὰ 
Ὀλύμπια, μᾶλλον δὲ Βαβυλῶνα εἴληφας ἢ τὴν 
Σάρδεων ἀκρόπολιν καθῄρηκας, καὶ ἕξεις τὸ τῆς 
Ἀμαλθείας κέρας καὶ ἀμέλξεις ὀρνίθων γάλα.<tr><th>5<td>δεῖ δή σοι ἀντὶ τῶν τοσούτων πόνων μέγιστα 
ἡλίκα γενέσθαι τἀγαθά, ἵνα μὴ φύλλινος μόνον 
ὁ στέφανος ᾖ, καὶ τόν τε μισθὸν οὐκ εὐκατα‐ 
φρόνητον ὁρισθῆναι καὶ τοῦτον ἐν καιρῷ τῆς 
χρείας ἀπραγμόνως ἀποδίδοσθαι καὶ τὴν ἄλλην<tr><th>10<td>τιμὴν ὑπὲρ τοὺς πολλοὺς ὑπάρχειν, πόνων δὲ 
ἐκείνων καὶ πηλοῦ καὶ δρόμων καὶ ἀγρυπνιῶν 
ἀναπεπαῦσθαι, καὶ τοῦτο δὴ τὸ τῆς εὐχῆς, ἀπο‐ 
τείναντα τὼ πόδε καθεύδειν, μόνα ἐκεῖνα πράτ‐ 
τοντα ὧν ἕνεκα τὴν ἀρχὴν παρελήφθης καὶ ὧν<tr><th>15<td>ἔμμισθος εἶ. ἐχρῆν μὲν οὕτως, ὦ Τιμόκλεις, καὶ 
οὐδὲν ἂν ἦν μέγα κακὸν ὑποκύψαντα φέρειν τὸν 
ζυγὸν ἐλαφρόν τε καὶ εὔφορον καὶ τὸ μέγιστον, 
ἐπίχρυσον ὄντα. ἀλλὰ πολλοῦ, μᾶλλον δὲ τοῦ 
παντὸς δεῖ· μυρία γάρ ἐστιν ἀφόρητα ἐλευθέρῳ<tr><th>20<td>ἀνδρὶ ἐν αὐταῖς ἤδη ταῖς συνουσίαις γιγνόμενα. 
σκέψαι δὲ αὐτὸς ἑξῆς ἀκούων, εἴ τις ἂν αὐτὰ 
ὑπομεῖναι δύναιτο παιδείᾳ κἂν ἐπ’ ἐλάχιστον<tr><td><h6>Merc Cond</h6>. <h2>14</h2><td>ὡμιληκώς. ἄρξομαι δὲ ἀπὸ τοῦ πρώτου δείπνου, 
ἢν δοκῇ, ὅ σε εἰκὸς δειπνήσειν τὰ προτέλεια 
τῆς μελλούσης συνουσίας. 
    Εὐθὺς οὖν πρόσεισιν παραγγέλλων τις ἥκειν<td class=Y rowspan=7>434<tr><th>5<td>ἐπὶ τὸ δεῖπνον, οὐκ ἀνομίλητος οἰκέτης, ὃν χρὴ 
πρῶτον ἵλεων ποιήσασθαι, παραβύσαντα εἰς τὴν 
χεῖρα, ὡς μὴ ἀδέξιος εἶναι δοκῇς, τοὐλάχιστον 
πέντε δραχμάς· ὁ δὲ ἀκκισάμενος καί, “Ἄπαγε, 
παρὰ σοῦ δὲ ἐγώ;” καί, “Ἡράκλεις, μὴ γένοιτο,”<tr><th>10<td>ὑπειπὼν τέλος ἐπείσθη, καὶ ἄπεισί σοι πλατὺ 
ἐγχανών. σὺ δὲ ἐσθῆτα καθαρὰν προχειρισά‐ 
μενος καὶ σεαυτὸν ὡς κοσμιώτατα σχηματίσας 
λουσάμενος ἥκεις, δεδιὼς μὴ πρὸ τῶν ἄλλων 
ἀφίκοιο· ἀπειρόκαλον γάρ, ὥσπερ καὶ τὸ ὕστατον<tr><th>15<td>ἥκειν φορτικόν. αὐτὸ οὖν τηρήσας τὸ μέσον τοῦ 
καιροῦ εἰσελήλυθας, καί σε πάνυ ἐντίμως ἐδέξατο, 
καὶ παραλαβών τις κατέκλινε μικρὸν ὑπὲρ τοῦ 
πλουσίου μετὰ δύο που σχεδὸν τῶν παλαιῶν<tr><td><h6>Merc Cond</h6>. <h2>15</h2><td>φίλων. σὺ δ’ ὥσπερ εἰς τοῦ Διὸς τὸν οἶκον 
παρελθὼν πάντα τεθαύμακας καὶ ἐφ’ ἑκάστῳ τῶν 
πραττομένων μετέωρος εἶ· ξένα γάρ σοι καὶ 
ἄγνωστα πάντα· καὶ ἥ τε οἰκετεία εἰς σὲ ἀπο‐<tr><th>5<td>βλέπει καὶ τῶν παρόντων ἕκαστος ὅ τι πράξεις 
ἐπιτηροῦσιν, οὐδὲ αὐτῷ δὲ ἀμελὲς τῷ πλουσίῳ 
τοῦτο, ἀλλὰ καὶ προεῖπέ τισι τῶν οἰκετῶν 
ἐπισκοπεῖν εἴ πως εἰς τοὺς παῖδας ἢ εἰς τὴν 
γυναῖκα πολλάκις ἐκ περιωπῆς ἀποβλέψεις. οἱ<tr><th rowspan=2>10<td>μὲν γὰρ τῶν συνδείπνων ἀκόλουθοι ὁρῶντες ἐκπε‐ 
πληγμένον εἰς τὴν ἀπειρίαν τῶν δρωμένων ἀπο‐<tr><td>σκώπτουσι, τεκμήριον τοῦ μὴ παρ’ ἄλλῳ 
πρότερόν σε δεδειπνηκέναι τὸ καινὸν εἶναί σοι τὸ 
χειρόμακτρον τιθέμενοι.<td class=Y rowspan=7>436<tr><th>15<td>    Ὥσπερ οὖν εἰκός, ἰδίειν τε ἀνάγκη ὑπ’ ἀπορίας 
καὶ μήτε διψῶντα πιεῖν αἰτεῖν τολμᾶν, μὴ δόξῃς 
οἰνόφλυξ τις εἶναι, μήτε τῶν ὄψων παρατεθέντων 
ποικίλων καὶ πρός τινα τάξιν ἐσκευασμένων 
εἰδέναι ἐφ’ ὅ τι πρῶτον ἢ δεύτερον τὴν χεῖρα<tr><th>20<td>ἐνέγκῃς· ὑποβλέπειν οὖν εἰς τὸν πλησίον δεήσει 
κἀκεῖνον ζηλοῦν καὶ μανθάνειν τοῦ δείπνου τὴν<tr><td><h6>Merc Cond</h6>. <h2>16</h2><td>ἀκολουθίαν. τὰ δ’ ἄλλα ποικίλος εἶ καὶ θορύβου 
πλέως τὴν ψυχήν, πρὸς ἕκαστα τῶν πραττο‐ 
μένων ἐκπεπληγμένος, καὶ ἄρτι μὲν εὐδαιμονίζεις 
τὸν πλούσιον τοῦ χρυσοῦ καὶ τοῦ ἐλέφαντος καὶ<tr><th>5<td>τῆς τοσαύτης τρυφῆς, ἄρτι δὲ οἰκτείρεις σεαυτόν, 
ὡς τὸ μηδὲν ὢν εἶτα ζῆν ὑπολαμβάνεις. ἐνίοτε 
δὲ κἀκεῖνο εἰσέρχεταί σε, ὡς ζηλωτόν τινα βιώσῃ 
τὸν βίον ἅπασιν ἐκείνοις ἐντρυφήσων καὶ μεθέξων 
αὐτῶν ἐξ ἰσοτιμίας· οἴει γὰρ εἰσαεὶ Διονύσια<tr><th>10<td>ἑορτάσειν. καί που καὶ μειράκια ὡραῖα διακο‐ 
νούμενα καὶ ἠρέμα προσμειδιῶντα γλαφυρωτέραν 
ὑπογράφει σοι τὴν μέλλουσαν διατριβήν, ὥστε 
συνεχῶς τὸ Ὁμηρικὸν ἐκεῖνο ἐπιφθέγγεσθαι, 
<div class=QU></div>οὐ νέμεσις Τρῶας καὶ ἐϋκνήμιδας Ἀχαιούς<tr><th rowspan=2>15<td>πολλὰ πονεῖν καὶ ὑπομένειν ὑπὲρ τῆς τοσαύτης 
εὐδαιμονίας.<tr><td>    Φιλοτησίαι τὸ ἐπὶ τούτῳ, καὶ σκύφον εὐμεγέθη 
τινὰ αἰτήσας προὔπιέν σοι τῷ διδασκάλῳ, ἢ 
ὁτιδήποτε προσειπών· σὺ δὲ λαβών, ὅτι μέν τί<td class=Y rowspan=8>438<tr><th>20<td>σε καὶ αὐτὸν ὑπειπεῖν ἔδει ἠγνόησας ὑπ’ ἀπειρίας,<tr><td><h6>Merc Cond</h6>. <h2>17</h2><td>καὶ ἀγροικίας δόξαν ὦφλες. ἐπίφθονος δ’ οὖν 
ἀπὸ τῆς προπόσεως ἐκείνης πολλοῖς τῶν παλαιῶν 
φίλων γεγένησαι, καὶ πρότερον ἐπὶ τῇ κατακλίσει 
λυπήσας τινὰς αὐτῶν, ὅτι τήμερον ἥκων προὐ‐<tr><th>5<td>κρίθης ἀνδρῶν πολυετῆ δουλείαν ἠντληκότων. 
εὐθὺς οὖν καὶ τοιοῦτός τις ἐν αὐτοῖς περὶ σοῦ 
λόγος· “Τοῦτο ἡμῖν πρὸς τοῖς ἄλλοις δεινοῖς 
ἐλείπετο, καὶ τῶν ἄρτι εἰσεληλυθότων εἰς τὴν 
οἰκίαν δευτέρους εἶναι, καὶ μόνοις τοῖς Ἕλλησι<tr><th>10<td>τούτοις ἀνέῳκται ἡ Ῥωμαίων πόλις· καίτοι τί 
ἐστιν ἐφ’ ὅτῳ προτιμῶνται ἡμῶν; οὐ ῥημάτια 
δύστηνα λέγοντες οἴονταί τι παμμέγεθες ὠφελεῖν;” 
ἄλλος δέ, “Οὐ γὰρ εἶδες ὅσα μὲν ἔπιεν, ὅπως δὲ 
τὰ παρατεθέντα συλλαβὼν κατέφαγεν; ἀπειρό‐<tr><th>15<td>καλος ἄνθρωπος καὶ λιμοῦ πλέως, οὐδ’ ὄναρ 
λευκοῦ ποτε ἄρτου ἐμφορηθείς, οὔτι γε Νομα‐ 
δικοῦ ἢ Φασιανοῦ ὄρνιθος, ὧν μόλις τὰ ὀστᾶ 
ἡμῖν καταλέλοιπεν.” τρίτος ἄλλος, “Ὦ μά‐ 
ταιοι,” φησίν, “πέντε οὐδ’ ὅλων ἡμερῶν ὄψεσθε<tr><th>20<td>αὐτὸν ἐνταῦθά που ἐν ἡμῖν τὰ ὅμοια ποτνιώμενον· 
νῦν μὲν γὰρ ὥσπερ τὰ καινὰ τῶν ὑποδημάτων ἐν 
τιμῇ τινι καὶ ἐπιμελείᾳ ἐστίν, ἐπειδὰν δὲ πατηθῇ 
πολλάκις καὶ ὑπὸ τοῦ πηλοῦ ἀναπλασθῇ, ὑπὸ 
τῇ κλίνῃ ἀθλίως ἐρρίψεται κόρεων ὥσπερ ἡμεῖς<tr><th rowspan=2>25<td>ἀνάπλεως.”<tr><td>    Ἐκεῖνοι μὲν οὖν τοιαῦτα πολλὰ περὶ σοῦ στρέ‐ 
φουσι, καί που ἤδη καὶ πρὸς διαβολάς τινες<td class=Y rowspan=8>440<tr><td><h6>Merc Cond</h6>. <h2>18</h2><td>αὐτῶν παρασκευάζονται. τὸ δ’ οὖν συμπόσιον 
ὅλον ἐκεῖνο σόν ἐστιν καὶ περὶ σοῦ οἱ πλεῖστοι 
τῶν λόγων. σὺ δ’ ὑπ’ ἀηθείας πλέον τοῦ ἱκανοῦ 
ἐμπιὼν οἴνου λεπτοῦ καὶ δριμέος, πάλαι τῆς<tr><th>5<td>γαστρὸς ἐπειγούσης, πονηρῶς ἔχεις, καὶ οὔτε 
προεξαναστῆναί σοι καλὸν οὔτε μένειν ἀσφαλές. 
ἀποτεινομένου τοίνυν τοῦ πότου καὶ λόγων ἐπὶ 
λόγοις γιγνομένων καὶ θεαμάτων ἐπὶ θεάμασι 
παριόντων—ἅπαντα γὰρ ἐπιδείξασθαί σοι τὰ<tr><th>10<td>αὑτοῦ βούλεται—κόλασιν οὐ μικρὰν ὑπομένεις 
μήτε ὁρῶν τὰ γιγνόμενα μήτε ἀκούων εἴ τις ᾄδει 
ἢ κιθαρίζει πάνυ τιμώμενος μειρακίσκος, ἀλλ’ 
ἐπαινεῖς μὲν ὑπ’ ἀνάγκης, εὔχῃ δὲ ἢ σεισμῷ συμ‐ 
πεσεῖν ἐκεῖνα πάντα ἢ πυρκαϊάν τινα προσαγ‐<tr><th>15<td>γελθῆναι, ἵνα ποτὲ καὶ διαλυθῇ τὸ συμ‐ 
πόσιον.<tr><td><h6>Merc Cond</h6>. <h2>19</h2><td>    Τοῦτο μὲν δή σοι τὸ πρῶτον, ὦ ἑταῖρε, καὶ 
ἥδιστον ἐκεῖνο δεῖπνον, οὐκ ἔμοιγε τοῦ θύμου καὶ 
τῶν λευκῶν ἁλῶν ἥδιον ὁπηνίκα βούλομαι καὶ 
ὁπόσον ἐλευθέρως ἐσθιομένων.<tr><th>5<td>    Ἵνα γοῦν σοι τὴν ὀξυρεγμίαν τὴν ἐπὶ τούτοις 
παρῶ καὶ τὸν ἐν τῇ νυκτὶ ἔμετον, ἕωθεν δεήσει 
περὶ τοῦ μισθοῦ συμβῆναι ὑμᾶς, ὁπόσον τε καὶ 
ὁπότε τοῦ ἔτους χρὴ λαμβάνειν. παρόντων οὖν 
ἢ δύο ἢ τριῶν φίλων προσκαλέσας σε καὶ καθί‐<tr><th rowspan=2>10<td>ζεσθαι κελεύσας ἄρχεται λέγειν· “Τὰ μὲν ἡμέ‐ 
τερα ὁποῖά ἐστιν ἑώρακας ἤδη, καὶ ὡς τῦφος ἐν 
αὐτοῖς οὐδὲ εἷς, ἀτραγῴδητα δὲ καὶ πεζὰ πάντα<tr><td>καὶ δημοτικά, χρὴ δέ σε οὕτως ἔχειν ὡς ἁπάντων 
ἡμῖν κοινῶν ἐσομένων· γελοῖον γὰρ εἰ τὸ κυριώ‐<td class=Y rowspan=7>442<tr><th>15<td>τατον, τὴν ψυχήν σοι τὴν ἐμαυτοῦ ἢ καὶ νὴ Δία 
τῶν παίδων”—εἰ παῖδες εἶεν αὐτῷ παιδεύσεως 
δεόμενοι—“ἐπιτρέπων τῶν ἄλλων μὴ ἐπ’ ἴσης 
ἡγοίμην δεσπότην. ἐπεὶ δὲ καὶ ὡρίσθαι τι δεῖ, 
—ὁρῶ μὲν τὸ μέτριον καὶ αὔταρκες τοῦ σοῦ<tr><th>20<td>τρόπου καὶ συνίημι ὡς οὐχὶ μισθοῦ ἐλπίδι προσ‐ 
ελήλυθας ἡμῶν τῇ οἰκίᾳ, τῶν δὲ ἄλλων ἕνεκα, 
τῆς εὐνοίας τῆς παρ’ ἡμῶν καὶ τιμῆς, ἣν παρὰ 
πᾶσιν ἕξεις· ὅμως δ’ οὖν καὶ ὡρίσθω τι, —σὺ δ’ 
αὐτὸς ὅ τι καὶ βούλει λέγε, μεμνημένος, ὦ φίλ‐<tr><th>25<td>τατε, κἀκείνων ἅπερ ἐν ἑορταῖς διετησίοις εἰκὸς 
ἡμᾶς παρέξειν· οὐ γὰρ ἀμελήσομεν οὐδὲ τῶν 
τοιούτων, εἰ καὶ μὴ νῦν αὐτὰ συντιθέμεθα· 
πολλαὶ δέ, οἶσθα, τοῦ ἔτους αἱ τοιαῦται ἀφορμαί. 
καὶ πρὸς ἐκεῖνα τοίνυν ἀποβλέπων μετριώτερον<tr><th>30<td>δῆλον ὅτι ἐπιβαλεῖς ἡμῖν τὸν μισθόν. ἄλλως τε 
καὶ πρέπον ἂν εἴη τοῖς πεπαιδευμένοις ὑμῖν κρείτ‐ 
τοσιν εἶναι χρημάτων.”<tr><td><h6>Merc Cond</h6>. <h2>20</h2><td>    Ὁ μὲν ταῦτα εἰπὼν καὶ ὅλον σε διασείσας ταῖς 
ἐλπίσι τιθασὸν ἑαυτῷ πεποίηκε, σὺ δὲ πάλαι 
τάλαντα καὶ μυριάδας ὀνειροπολήσας καὶ ἀγροὺς 
ὅλους καὶ συνοικίας συνίης μὲν ἠρέμα τῆς μικρο‐<tr><th rowspan=2>5<td>λογίας, σαίνεις δὲ ὅμως τὴν ὑπόσχεσιν καὶ τό, 
“Πάντα ἡμῖν κοινὰ ἔσται,” βέβαιον καὶ ἀληθὲς 
ἔσεσθαι νομίζεις, οὐκ εἰδὼς ὅτι τὰ τοιαῦτα 
<div class=QU></div>χείλεα μέν τ’ ἐδίην’, ὑπερῴην δ’ οὐκ ἐδίηνε.<tr><td>τελευταῖον δ’ ὑπ’ αἰδοῦς αὐτῷ ἐπέτρεψας. ὁ δὲ<td class=Y rowspan=8>444<tr><th>10<td>αὐτὸς μὲν οὔ φησιν ἐρεῖν, τῶν φίλων δέ τινα τῶν 
παρόντων κελεύει μέσον ἐλθόντα τοῦ πράγματος 
εἰπεῖν ὃ μήτ’ αὐτῷ γίγνοιτ’ ἂν βαρὺ καὶ πρὸς 
ἄλλα τούτων ἀναγκαιότερα δαπανῶντι μήτε τῷ 
ληψομένῳ εὐτελές. ὁ δὲ ὠμογέρων τις ἐκ παίδων<tr><th>15<td>κολακείᾳ σύντροφος, “Ὡς μὲν οὐκ εὐδαιμονέστα‐ 
τος εἶ,” φησίν, “τῶν ἐν τῇ πόλει ἁπάντων, ὦ 
οὗτος, οὐκ ἂν εἴποις, ᾧ γε τοῦτο πρῶτον ὑπῆρχεν 
ὃ πολλοῖς πάνυ γλιχομένοις μόλις ἂν γένοιτο 
παρὰ τῆς Τύχης· λέγω δὲ ὁμιλίας ἀξιωθῆναι καὶ<tr><th>20<td>ἑστίας κοινωνῆσαι καὶ εἰς τὴν πρώτην οἰκίαν τῶν 
ἐν τῇ Ῥωμαίων ἀρχῇ καταδεχθῆναι· τοῦτο γὰρ 
ὑπὲρ τὰ Κροίσου τάλαντα καὶ τὸν Μίδου πλοῦ‐ 
τον, εἰ σωφρονεῖν οἶσθα. ἰδὼν δὲ πολλοὺς τῶν 
εὐδοκίμων ἐθελήσαντας ἄν, εἰ καὶ προσδιδόναι<tr><th>25<td>δέοι, μόνης τῆς δόξης ἕνεκα συνεῖναι τούτῳ καὶ 
ὁρᾶσθαι περὶ αὐτὸν ἑταίρους καὶ φίλους εἶναι 
δοκοῦντας, οὐκ ἔχω ὅπως σε τῆς εὐποτμίας μακα‐ 
ρίσω, ὃς καὶ προσλήψῃ μισθὸν τῆς τοιαύτης 
εὐδαιμονίας. ἀρκεῖν οὖν νομίζω, εἰ μὴ πάνυ ἄσω‐<tr><th>30<td>τος εἶ, τοσόνδε τι·” —εἰπὼν ἐλάχιστον καὶ μάλιστα<tr><td><h6>Merc Cond</h6>. <h2>21</h2><td>πρὸς τὰς σὰς ἐκείνας ἐλπίδας. ἀγαπᾶν δ’ ὅμως 
ἀναγκαῖον· οὐ γὰρ οὐδ’ ἂν φυγεῖν ἔτι σοι δυνατὸν 
ἐντὸς ἀρκύων γενομένῳ. δέχῃ τοίνυν τὸν χαλινὸν 
μύσας καὶ τὰ πρῶτα εὐάγωγος εἶ πρὸς αὐτὸν οὐ<tr><th rowspan=2>5<td>πάνυ περισπῶντα οὐδὲ ὀξέως νύττοντα, μέχρι ἂν 
λάθῃς τέλεον αὐτῷ συνήθης γενόμενος. 
    Οἱ μὲν δὴ ἔξω ἄνθρωποι τὸ μετὰ τοῦτο 
ζηλοῦσί σε ὁρῶντες ἐντὸς τῆς κιγκλίδος δια‐<tr><td>τρίβοντα καὶ ἀκωλύτως εἰσιόντα καὶ τῶν πάνυ<td class=Y rowspan=8>446<tr><th>10<td>τινὰ ἔνδον γεγενημένον· σὺ δὲ αὐτὸς οὐδέπω ὁρᾷς 
οὗτινος ἕνεκα εὐδαίμων αὐτοῖς εἶναι δοκεῖς. πλὴν 
ἀλλὰ χαίρεις γε καὶ σεαυτὸν ἐξαπατᾷς καὶ ἀεὶ 
τὰ μέλλοντα βελτίω γενήσεσθαι νομίζεις. τὸ δ’ 
ἔμπαλιν ἢ σὺ ἤλπισας γίγνεται καὶ ὡς ἡ παροιμία<tr><th>15<td>φησίν, ἐπὶ Μανδροβούλου χωρεῖ τὸ πρᾶγμα, 
καθ’ ἑκάστην, ὡς εἰπεῖν, τὴν ἡμέραν ἀποσμικρυ‐<tr><td><h6>Merc Cond</h6>. <h2>22</h2><td>νόμενον καὶ εἰς τοὐπίσω ἀναποδίζον. ἠρέμα οὖν 
καὶ κατ’ ὀλίγον, ὥσπερ ἐν ἀμυδρῷ τῷ φωτὶ τότε 
πρῶτον διαβλέπων, ἄρχῃ κατανοεῖν ὡς αἱ μὲν 
χρυσαῖ ἐκεῖναι ἐλπίδες οὐδὲν ἀλλ’ ἢ φῦσαί τινες<tr><th>5<td>ἦσαν ἐπίχρυσοι, βαρεῖς δὲ καὶ ἀληθεῖς καὶ ἀπα‐ 
ραίτητοι καὶ συνεχεῖς οἱ πόνοι. “Τίνες οὗτοι;” 
ἴσως ἐρήσῃ με· “οὐχ ὁρῶ γὰρ ὅ τι τὸ ἐπίπονον 
ἐν ταῖς τοιαύταις συνουσίαις ἐστὶν οὐδ’ ἐπινοῶ 
ἅτινα ἔφησθα τὰ καματηρὰ καὶ ἀφόρητα.” οὐκοῦν<tr><th>10<td>ἄκουσον, ὦ γενναῖε, μὴ εἰ κάματος ἔνεστιν ἐν τῷ 
πράγματι μόνον ἐξετάζων, ἀλλὰ καὶ τὸ αἰσχρὸν 
καὶ ταπεινὸν καὶ συνόλως δουλοπρεπὲς οὐκ ἐν 
παρέργῳ τῆς ἀκροάσεως τιθέμενος.<tr><td><h6>Merc Cond</h6>. <h2>23</h2><td>    Καὶ πρῶτόν γε μέμνησο μηκέτι ἐλεύθερον τὸ 
ἀπ’ ἐκείνου μηδὲ εὐπατρίδην σεαυτὸν οἴεσθαι. 
πάντα γὰρ ταῦτα, τὸ γένος, τὴν ἐλευθερίαν, τοὺς 
προγόνους ἔξω τοῦ ὀδοῦ καταλείψων ἴσθι ἐπειδὰν<tr><th rowspan=2>5<td>ἐπὶ τοιαύτην σαυτὸν λατρείαν ἀπεμπολήσας 
εἰσίῃς· οὐ γὰρ ἐθελήσει σοι ἡ Ἐλευθερία συνεισ‐ 
ελθεῖν ἐφ’ οὕτως ἀγεννῆ πράγματα καὶ ταπεινὰ 
εἰσιόντι. δοῦλος οὖν, εἰ καὶ πάνυ ἀχθέσῃ τῷ<tr><td>ὀνόματι, καὶ οὐχ ἑνός, ἀλλὰ πολλῶν δοῦλος ἀναγ‐<td class=Y rowspan=7>448<tr><th>10<td>καίως ἔσῃ καὶ θητεύσεις κάτω νενευκὼς ἕωθεν εἰς 
ἑσπέραν “ἀεικελίῳ ἐπὶ μισθῷ.” καὶ ἅτε δὴ μὴ ἐκ 
παίδων τῇ Δουλείᾳ συντραφείς, ὀψιμαθήσας δὲ 
καὶ πόρρω που τῆς ἡλικίας παιδευόμενος πρὸς 
αὐτῆς οὐ πάνυ εὐδόκιμος ἔσῃ οὐδὲ πολλοῦ ἄξιος<tr><th>15<td>τῷ δεσπότῃ· διαφθείρει γάρ σε ἡ μνήμη τῆς ἐλευ‐ 
θερίας ὑπιοῦσα καὶ ἀποσκιρτᾶν ἐνίοτε ποιεῖ καὶ 
δι’ αὐτὸ ἐν τῇ δουλείᾳ πονηρῶς ἀπαλλάττειν. 
    Πλὴν εἰ μὴ ἀποχρῆν σοι πρὸς ἐλευθερίαν νομί‐ 
ζεις τὸ μὴ Πυρρίου μηδὲ Ζωπυρίωνος υἱὸν εἶναι,<tr><th>20<td>μηδὲ ὥσπερ τις Βιθυνὸς ὑπὸ μεγαλοφώνῳ τῷ 
κήρυκι ἀπημπολῆσθαι. ἀλλ’ ὁπόταν, ὦ βέλτιστε, 
τῆς νουμηνίας ἐπιστάσης ἀναμιχθεὶς τῷ Πυρρίᾳ 
καὶ τῷ Ζωπυρίωνι προτείνῃς τὴν χεῖρα ὁμοίως 
τοῖς ἄλλοις οἰκέταις καὶ λάβῃς ἐκεῖνο ὁτιδήποτε<tr><th>25<td>ἦν τὸ γιγνόμενον, τοῦτο ἡ πρᾶσίς ἐστι. κήρυκος 
γὰρ οὐκ ἔδει ἐπ’ ἄνδρα ἑαυτὸν ἀποκηρύξαντα καὶ 
μακρῷ χρόνῳ μνηστευσάμενον ἑαυτῷ τὸν δεσπότην.<tr><td><h6>Merc Cond</h6>. <h2>24</h2><td>    Εἶτ’, ὦ κάθαρμα, φαίην ἄν, καὶ μάλιστα πρὸς 
τὸν φιλοσοφεῖν φάσκοντα, εἰ μέν σέ τις ἢ πλέοντα 
καταποντιστὴς συλλαβὼν ἢ λῃστὴς ἀπεδίδοτο, 
ᾤκτειρες ἂν σεαυτὸν ὡς παρὰ τὴν ἀξίαν δυστυ‐<tr><th>5<td>χοῦντα, ἢ εἴ τίς σου λαβόμενος ἦγε δοῦλον εἶναι 
λέγων, ἐβόας ἂν τοὺς νόμους καὶ δεινὰ ἐποίεις καὶ 
ἠγανάκτεις καί, “Ὦ γῆ καὶ θεοί,” μεγάλῃ τῇ φωνῇ 
ἐκεκράγεις ἄν, σεαυτὸν δὲ ὀλίγων ἕνεκα ὀβολῶν 
ἐν τούτῳ τῆς ἡλικίας, ὅτε καὶ εἰ φύσει δοῦλος<tr><th>10<td>ἦσθα, καιρὸς ἦν πρὸς ἐλευθερίαν ἤδη ὁρᾶν, αὐτῇ 
ἀρετῇ καὶ σοφίᾳ φέρων ἀπημπόληκας, οὐδὲ τοὺς 
πολλοὺς ἐκείνους λόγους αἰδεσθεὶς οὓς ὁ καλὸς 
Πλάτων ἢ ὁ Χρύσιππος ἢ Ἀριστοτέλης διεξε‐ 
ληλύθασι τὸ μὲν ἐλευθέριον ἐπαινοῦντες, τὸ δουλο‐<td class=Y rowspan=6>450<tr><th>15<td>πρεπὲς δὲ διαβάλλοντες; καὶ οὐκ αἰσχύνῃ κόλαξιν 
ἀνθρώποις καὶ ἀγοραίοις καὶ βωμολόχοις ἀντεξε‐ 
ταζόμενος καὶ ἐν τοσούτῳ πλήθει Ῥωμαϊκῷ 
μόνος ξενίζων τῷ τρίβωνι καὶ πονηρῶς τὴν Ῥω‐ 
μαίων φωνὴν βαρβαρίζων, εἶτα δειπνῶν δεῖπνα<tr><th>20<td>θορυβώδη καὶ πολυάνθρωπα συγκλύδων τινῶν 
καὶ τῶν πλείστων μοχθηρῶν; καὶ ἐν αὐτοῖς 
ἐπαινεῖς φορτικῶς καὶ πίνεις πέρα τοῦ μετρίως 
ἔχοντος. ἕωθέν τε ὑπὸ κώδωνι ἐξαναστὰς ἀπο‐ 
σεισάμενος τοῦ ὕπνου τὸ ἥδιστον συμπεριθεῖς ἄνω<tr><th>25<td>καὶ κάτω ἔτι τὸν χθιζὸν ἔχων πηλὸν ἐπὶ τοῖν 
σκελοῖν. οὕτως ἀπορία μέν σε θέρμων ἔσχεν ἢ 
τῶν ἀγρίων λαχάνων, ἐπέλιπον δὲ καὶ αἱ κρῆναι 
ῥέουσαι τοῦ ψυχροῦ ὕδατος, ὡς ἐπὶ ταῦτά σε ὑπ’ 
ἀμηχανίας ἐλθεῖν; ἀλλὰ δῆλον ὡς οὐχ ὕδατος<tr><th>30<td>οὐδὲ θέρμων, ἀλλὰ πεμμάτων καὶ ὄψου καὶ οἴνου 
ἀνθοσμίου ἐπιθυμῶν ἑάλως, καθάπερ ὁ λάβραξ 
αὐτὸν μάλα δικαίως τὸν ὀρεγόμενον τούτων λαιμὸν 
διαπαρείς. παρὰ πόδας τοιγαροῦν τῆς λιχνείας 
ταύτης τἀπίχειρα, καὶ ὥσπερ οἱ πίθηκοι δεθεὶς<tr><th>35<td>κλοιῷ τὸν τράχηλον ἄλλοις μὲν γέλωτα παρέχεις, 
σεαυτῷ δὲ δοκεῖς τρυφᾶν, ὅτι ἔστι σοι τῶν ἰσχά‐ 
δων ἀφθόνως ἐντραγεῖν. ἡ δὲ ἐλευθερία καὶ τὸ 
εὐγενὲς αὐτοῖς φυλέταις καὶ φράτερσι φροῦδα 
πάντα καὶ οὐδὲ μνήμη τις αὐτῶν.<tr><td><h6>Merc Cond</h6>. <h2>25</h2><td>    Καὶ ἀγαπητὸν εἰ μόνον τὸ αἰσχρὸν προσῆν τῷ 
πράγματι, δοῦλον ἀντ’ ἐλευθέρου δοκεῖν, οἱ δὲ 
πόνοι μὴ κατὰ τοὺς πάνυ τούτους οἰκέτας. ἀλλ’ 
ὅρα εἰ μετριώτερά σοι προστέτακται τῶν Δρόμωνι<td class=Y rowspan=6>452<tr><th>5<td>καὶ Τιβείῳ προστεταγμένων. ὧν μὲν γὰρ ἕνεκα, 
τῶν μαθημάτων ἐπιθυμεῖν φήσας, παρείληφέ σε, 
ὀλίγον αὐτῷ μέλει. “Τί γὰρ κοινόν,” φασί, 
“λύρᾳ καὶ ὄνῳ;” πάνυ γοῦν, —οὐχ ὁρᾷς; —ἐκτε‐ 
τήκασι τῷ πόθῳ τῆς Ὁμήρου σοφίας ἢ τῆς<tr><th>10<td>Δημοσθένους δεινότητος ἢ τῆς Πλάτωνος μεγαλο‐ 
φροσύνης, ὧν ἤν τις ἐκ τῆς ψυχῆς ἀφέλῃ τὸ 
χρυσίον καὶ τὸ ἀργύριον καὶ τὰς περὶ τούτων 
φροντίδας, τὸ καταλειπόμενόν ἐστι τῦφος καὶ 
μαλακία καὶ ἡδυπάθεια καὶ ἀσέλγεια καὶ ὕβρις<tr><th>15<td>καὶ ἀπαιδευσία. δεῖται δή σου ἐπ’ ἐκεῖνα μὲν 
οὐδαμῶς, ἐπεὶ δὲ πώγωνα ἔχεις βαθὺν καὶ σεμνός 
τις εἶ τὴν πρόσοψιν καὶ ἱμάτιον Ἑλληνικὸν 
εὐσταλῶς περιβέβλησαι καὶ πάντες ἴσασί σε 
γραμματικὸν ἢ ῥήτορα ἢ φιλόσοφον, καλὸν αὐτῷ<tr><th>20<td>δοκεῖ ἀναμεμῖχθαι καὶ τοιοῦτόν τινα τοῖς προϊοῦσι 
καὶ προπομπεύουσιν αὐτοῦ· δόξει γὰρ ἐκ τούτου 
καὶ φιλομαθὴς τῶν Ἑλληνικῶν μαθημάτων καὶ 
ὅλως περὶ παιδείαν φιλόκαλος. ὥστε κινδυνεύεις, 
ὦ γενναῖε, ἀντὶ τῶν θαυμαστῶν λόγων τὸν πώγωνα<tr><th>25<td>καὶ τὸν τρίβωνα μεμισθωκέναι. 
    Χρὴ οὖν σε ἀεὶ σὺν αὐτῷ ὁρᾶσθαι καὶ μηδέποτε 
ἀπολείπεσθαι, ἀλλὰ ἕωθεν ἐξαναστάντα παρέχειν 
σεαυτὸν ὀφθησόμενον ἐν τῇ θεραπείᾳ καὶ μὴ 
λιπεῖν τὴν τάξιν. ὁ δὲ ἐπιβάλλων ἐνίοτέ σοι τὴν<tr><th>30<td>χεῖρα, ὅ τι ἂν τύχῃ ληρεῖ, τοῖς ἐντυγχάνουσιν 
ἐπιδεικνύμενος ὡς οὐδὲ ὁδῷ βαδίζων ἀμελής ἐστι 
τῶν Μουσῶν, ἀλλ’ εἰς καλὸν τὴν ἐν τῷ περιπάτῳ<td class=Y rowspan=7>454<tr><td><h6>Merc Cond</h6>. <h2>26</h2><td>διατίθεται σχολήν. σὺ δ’ ἄθλιος τὰ μὲν παρα‐ 
δραμών, τὰ δὲ βάδην ἄναντα πολλὰ καὶ κάταντα 
—τοιαύτη γάρ, ὡς οἶσθα, ἡ πόλις—περιελθὼν 
ἵδρωκάς τε καὶ πνευστιᾷς, κἀκείνου ἔνδον τινὶ τῶν<tr><th>5<td>φίλων πρὸς ὃν ἦλθεν διαλεγομένου, μηδὲ ὅπου 
καθίζῃς ἔχων ὀρθὸς ὑπ’ ἀπορίας ἀναγιγνώσκεις 
τὸ βιβλίον προχειρισάμενος. 
    Ἐπειδὰν δὲ ἄσιτόν τε καὶ ἄποτον ἡ νὺξ κατα‐ 
λάβῃ, λουσάμενος πονηρῶς ἀωρὶ περὶ αὐτό που<tr><th>10<td>σχεδὸν τὸ μεσονύκτιον ἥκεις ἐπὶ τὸ δεῖπνον, οὐκέθ’ 
ὁμοίως ἔντιμος οὐδὲ περίβλεπτος τοῖς παροῦσιν, 
ἀλλ’ ἤν τις ἄλλος ἐπεισέλθῃ νεαλέστερος, εἰς 
τοὐπίσω σύ· καὶ οὕτως εἰς τὴν ἀτιμοτάτην γωνίαν 
ἐξωσθεὶς κατάκεισαι μάρτυς μόνον τῶν παραφε‐<tr><th>15<td>ρομένων, τὰ ὀστᾶ, εἰ ἐφίκοιτο μέχρι σοῦ, καθάπερ 
οἱ κύνες περιεσθίων ἢ τὸ σκληρὸν τῆς μαλάχης 
φύλλον ᾧ τὰ ἄλλα συνειλοῦσιν, εἰ ὑπεροφθείη 
ὑπὸ τῶν προκατακειμένων, ἄσμενος ὑπὸ λιμοῦ 
παροψώμενος.<tr><th>20<td>    Οὐ μὴν οὐδὲ ἡ ἄλλη ὕβρις ἄπεστιν, ἀλλ’ οὔτε 
ᾠὸν ἔχεις μόνος—οὐ γὰρ ἀναγκαῖόν ἐστιν καὶ σὲ 
τῶν αὐτῶν ἀεὶ τοῖς ξένοις καὶ ἀγνώστοις ἀντι‐ 
ποιεῖσθαι· ἀγνωμοσύνη γὰρ δὴ τοῦτό γε—οὔτε 
ἡ ὄρνις ὁμοία ταῖς ἄλλαις, ἀλλὰ τῷ μὲν πλησίον<tr><th rowspan=2>25<td>παχεῖα καὶ πιμελής, σοὶ δὲ νεοττὸς ἡμίτομος ἢ 
φάττα τις ὑπόσκληρος, ὕβρις ἄντικρυς καὶ ἀτιμία.<tr><td>πολλάκις δ’ εἰ ἐπιλίποι ἄλλου τινὸς αἰφνιδίως 
ἐπιπαρόντος, ἀράμενος ὁ διάκονος τὰ σοὶ παρακεί‐ 
μενα φέρων ἐκείνῳ παρατέθεικεν ὑποτονθορύσας,<td class=Y rowspan=7>456<tr><th>30<td>“Σὺ γὰρ ἡμέτερος εἶ.” τεμνομένου μὲν γὰρ ἐν 
τῷ μέσῳ ἢ συὸς ὑπογαστρίου ἢ ἐλάφου, χρὴ ἐκ 
παντὸς ἢ τὸν διανέμοντα ἵλεων ἔχειν ἢ τὴν Προ‐ 
μηθέως μερίδα φέρεσθαι, ὀστᾶ κεκαλυμμένα τῇ 
πιμελῇ. τὸ γὰρ τῷ μὲν ὑπὲρ σὲ τὴν λοπάδα<tr><th>35<td>παρεστάναι ἔστ’ ἂν ἀπαγορεύσῃ ἐμφορούμενος, σὲ 
δὲ οὕτω ταχέως παραδραμεῖν, τίνι φορητὸν ἐλευ‐ 
θέρῳ ἀνδρὶ κἂν ὁπόσην αἱ ἔλαφοι τὴν χολὴν 
ἔχοντι; καίτοι οὐδέπω ἐκεῖνο ἔφην, ὅτι τῶν ἄλλων 
ἥδιστόν τε καὶ παλαιότατον οἶνον πινόντων μόνος<tr><th>40<td>σὺ πονηρόν τινα καὶ παχὺν πίνεις, θεραπεύων ἀεὶ 
ἐν ἀργύρῳ ἢ χρυσῷ πίνειν, ὡς μὴ ἐλεγχθείης ἀπὸ 
τοῦ χρώματος οὕτως ἄτιμος ὢν συμπότης. καὶ 
εἴθε γε κἂν ἐκείνου εἰς κόρον ἦν πιεῖν, νῦν δὲ 
πολλάκις αἰτήσαντος ὁ παῖς “οὐδ’ ἀΐοντι ἔοικεν.”<tr><td><h6>Merc Cond</h6>. <h2>27</h2><td>    Ἀνιᾷ δή σε πολλὰ καὶ ἀθρόα καὶ σχεδὸν τὰ 
πάντα, καὶ μάλιστα ὅταν σε παρευδοκιμῇ κίναιδός 
τις ἢ ὀρχηστοδιδάσκαλος ἢ Ἰωνικὰ συνείρων 
Ἀλεξανδρεωτικὸς ἀνθρωπίσκος. τοῖς μὲν γὰρ τὰ<tr><th>5<td>ἐρωτικὰ ταῦτα διακονουμένοις καὶ γραμματίδια 
ὑπὸ κόλπου διακομίζουσιν πόθεν σύ γ’ ἰσότιμος; 
κατακείμενος τοιγαροῦν ἐν μυχῷ τοῦ συμποσίου 
καὶ ὑπ’ αἰδοῦς καταδεδυκὼς στένεις ὡς τὸ εἰκὸς 
καὶ σεαυτὸν οἰκτείρεις καὶ αἰτιᾷ τὴν Τύχην οὐδὲ<tr><th rowspan=2>10<td>ὀλίγα σοι τῶν χαρίτων ἐπιψεκάσασαν. ἡδέως δ’<tr><td>ἄν μοι δοκεῖς καὶ ποιητὴς γενέσθαι τῶν ἐρωτικῶν 
ᾀσμάτων ἢ κἂν ἄλλου ποιήσαντος δύνασθαι ᾄδειν 
ἀξίως· ὁρᾷς γὰρ οἷ τὸ προτιμᾶσθαι καὶ εὐδοκι‐ 
μεῖν ἐστιν. ὑποσταίης δὲ ἄν, εἰ καὶ μάγον ἢ<td class=Y rowspan=8>458<tr><th>15<td>μάντιν ὑποκρίνασθαι δέοι τῶν κλήρους πολυτα‐ 
λάντους καὶ ἀρχὰς καὶ ἀθρόους τοὺς πλούτους 
ὑπισχνουμένων· καὶ γὰρ αὖ καὶ τούτους ὁρᾷς εὖ 
φερομένους ἐν ταῖς φιλίαις καὶ πολλῶν ἀξιουμέ‐ 
νους. κἂν ἕν τι οὖν τούτων ἡδέως ἂν γένοιο, ὡς<tr><th>20<td>μὴ ἀπόβλητος καὶ περιττὸς εἴης· ἀλλ’ οὐδὲ 
πρὸς ταῦτα ὁ κακοδαίμων πιθανὸς εἶ. τοιγαροῦν 
ἀνάγκη μειοῦσθαι καὶ σιωπῇ ἀνέχεσθαι ὑποιμώ‐ 
ζοντα καὶ ἀμελούμενον.<tr><td><h6>Merc Cond</h6>. <h2>28</h2><td>    Ἢν μὲν γὰρ κατείπῃ σοῦ τις ψιθυρὸς οἰκέτης, 
ὡς μόνος οὐκ ἐπῄνεις τὸν τῆς δεσποίνης παιδίσκον 
ὀρχούμενον ἢ κιθαρίζοντα, κίνδυνος οὐ μικρὸς ἐκ 
τοῦ πράγματος. χρὴ οὖν χερσαίου βατράχου<tr><th>5<td>δίκην διψῶντα κεκραγέναι, ὡς ἐπίσημος ἔσῃ ἐν 
τοῖς ἐπαινοῦσι καὶ κορυφαῖος ἐπιμελούμενον· 
πολλάκις δὲ καὶ τῶν ἄλλων σιωπησάντων αὐτὸν 
ἐπειπεῖν ἐσκεμμένον τινὰ ἔπαινον πολλὴν τὴν 
κολακείαν ἐμφανιοῦντα.<tr><th>10<td>    Τὸ μὲν γὰρ λιμῷ συνόντα καὶ νὴ Δία γε διψῶντα 
μύρῳ χρίεσθαι καὶ στεφανοῦσθαι τὴν κεφαλήν, 
ἠρέμα καὶ γελοῖον· ἔοικας γὰρ τότε στήλῃ ἑώλου 
τινὸς νεκροῦ ἄγοντος ἐναγίσματα· καὶ γὰρ ἐκείνων 
καταχέαντες μύρον καὶ τὸν στέφανον ἐπιθέντες<tr><th>15<td>αὐτοὶ πίνουσι καὶ εὐωχοῦνται τὰ παρεσκευασμένα.<tr><td rowspan=2><h6>Merc Cond</h6>. <h2>29</h2><td>    Ἢν μὲν γὰρ καὶ ζηλότυπός τις ᾖ καὶ παῖδες 
εὔμορφοι ὦσιν ἢ νέα γυνὴ καὶ σὺ μὴ παντελῶς<tr><td>πόρρω Ἀφροδίτης καὶ Χαρίτων ᾖς, οὐκ ἐν εἰρήνῃ 
τὸ πρᾶγμα οὐδὲ ὁ κίνδυνος εὐκαταφρόνητος. ὦτα<td class=Y rowspan=7>460<tr><th>5<td>γὰρ καὶ ὀφθαλμοὶ βασιλέως πολλοί, οὐ μόνον 
τἀληθῆ ὁρῶντες, ἀλλ’ ἀεί τι καὶ προσεπιμε‐ 
τροῦντες, ὡς μὴ νυστάζειν δοκοῖεν. δεῖ οὖν ὥσπερ 
ἐν τοῖς Περσικοῖς δείπνοις κάτω νεύοντα κατα‐ 
κεῖσθαι, δεδιότα μή τις εὐνοῦχός σε ἴδῃ προσ‐<tr><th>10<td>βλέψαντα μιᾷ τῶν παλλακίδων, ἐπεὶ ἄλλος γε 
εὐνοῦχος ἐντεταμένον πάλαι τὸ τόξον ἔχων ἃ 
μὴ θέμις ὁρῶντα ἕτοιμος κολάσαι, διαπείρας τῷ 
οἰστῷ μεταξὺ πίνοντος τὴν γνάθον.<tr><td><h6>Merc Cond</h6>. <h2>30</h2><td>    Εἶτα ἀπελθὼν τοῦ δείπνου μικρόν τι κατέ‐ 
δαρθες· ὑπὸ δὲ ᾠδὴν ἀλεκτρυόνων ἀνεγρόμενος, 
“Ὢ δείλαιος ἐγώ,” φής, “καὶ ἄθλιος, οἵας τὰς 
πάλαι διατριβὰς ἀπολιπὼν καὶ ἑταίρους καὶ βίον<tr><th>5<td>ἀπράγμονα καὶ ὕπνον μετρούμενον τῇ ἐπιθυμίᾳ 
καὶ περιπάτους ἐλευθερίους εἰς οἷον βάραθρον 
φέρων ἐμαυτὸν ἐνσέσεικα. τίνος ἕνεκα, ὦ θεοί, ἢ 
τίς ὁ λαμπρὸς οὗτος μισθός ἐστιν; οὐ γὰρ καὶ 
ἄλλως μοι πλείω τούτων ἐκπορίζειν δυνατὸν ἦν<tr><th>10<td>καὶ προσῆν τὸ ἐλεύθερον καὶ τὸ πάντα ἐπ’ ἐξου‐ 
σίας; νῦν δὲ τὸ τοῦ λόγου, λέων κρόκῃ δεθείς, 
ἄνω καὶ κάτω περισύρομαι, τὸ πάντων οἴκτιστον, 
οὐκ εὐδοκιμεῖν εἰδὼς οὐδὲ κεχαρισμένος εἶναι δυνά‐ 
μενος. ἰδιώτης γὰρ ἔγωγε τῶν τοιούτων καὶ<tr><th rowspan=2>15<td>ἄτεχνος, καὶ μάλιστα παραβαλλόμενος ἀνδράσι 
τέχνην τὸ πρᾶγμα πεποιημένοις, ὥστε καὶ ἀχά‐ 
ριστός εἰμι καὶ ἥκιστα συμποτικός, οὐδ’ ὅσον 
γέλωτα ποιῆσαι δυνάμενος. συνίημι δὲ ὡς καὶ<tr><td>ἐνοχλῶ πολλάκις βλεπόμενος, καὶ μάλισθ’ ὅταν<td class=Y rowspan=8>462<tr><th>20<td>ἡδίων αὐτὸς αὑτοῦ εἶναι θέλῃ· σκυθρωπὸς γὰρ 
αὐτῷ δοκῶ. καὶ ὅλως οὐκ ἔχω ὅπως ἁρμόσωμαι 
πρὸς αὐτόν. ἢν μὲν γὰρ ἐπὶ τοῦ σεμνοῦ φυλάττω 
ἐμαυτόν, ἀηδὴς ἔδοξα καὶ μονονουχὶ φευκτέος· ἢν 
δὲ μειδιάσω καὶ ῥυθμίσω τὸ πρόσωπον εἰς τὸ<tr><th>25<td>ἥδιστον, κατεφρόνησεν εὐθὺς καὶ διέπτυσεν, καὶ 
τὸ πρᾶγμα ὅμοιον δοκεῖ ὥσπερ ἂν εἴ τις κωμῳδίαν 
ὑποκρίναιτο τραγικὸν προσωπεῖον περικείμενος. 
τὸ δ’ ὅλον, τίνα ἄλλον ὁ μάταιος ἐμαυτῷ βιώσομαι 
βίον τὸν παρόντα τοῦτον ἄλλῳ βεβιωκώς;”<tr><td><h6>Merc Cond</h6>. <h2>31</h2><td>    Ἔτι σου ταῦτα διαλογιζομένου ὁ κώδων ἤχησεν, 
καὶ χρὴ τῶν ὁμοίων ἔχεσθαι καὶ περινοστεῖν καὶ 
ἑστάναι, ὑπαλείψαντά γε πρότερον τοὺς βου‐ 
βῶνας καὶ τὰς ἰγνύας, εἰ θέλεις διαρκέσαι πρὸς τὸν<tr><th>5<td>ἆθλον. εἶτα δεῖπνον ὅμοιον καὶ εἰς τὴν αὐτὴν ὥραν 
περιηγμένον. καί σοι τὰ τῆς διαίτης πρὸς τὸν 
πάλαι βίον ἀντίστροφα, καὶ ἡ ἀγρυπνία δὲ καὶ 
ὁ ἱδρὼς καὶ ὁ κάματος ἠρέμα ἤδη ὑπορύττουσιν, 
ἢ φθόην ἢ περιπνευμονίαν ἢ κώλου ἄλγημα ἢ τὴν<tr><th>10<td>καλὴν ποδάγραν ἀναπλάττοντες. ἀντέχεις δὲ 
ὅμως, καὶ πολλάκις κατακεῖσθαι δέον, οὐδὲ τοῦτο 
συγκεχώρηται· σκῆψις γὰρ ἡ νόσος καὶ φυγὴ τῶν 
καθηκόντων ἔδοξεν. ὥστ’ ἐξ ἁπάντων ὠχρὸς ἀεὶ 
καὶ ὅσον οὐδέπω τεθνηξομένῳ ἔοικας.<tr><td><h6>Merc Cond</h6>. <h2>32</h2><td>    Καὶ τὰ μὲν ἐν τῇ πόλει ταῦτα. ἢν δέ που καὶ 
ἀποδημῆσαι δέῃ, τὰ μὲν ἄλλα ἐῶ· ὕοντος δὲ πολ‐ 
λάκις ὕστατος ἐλθὼν—τοιοῦτο γάρ σοι ἀποκε‐ 
κλήρωται καὶ τὸ ζεῦγος—περιμένεις ἔστ’ ἂν<tr><th rowspan=2>5<td>οὐκέτ’ οὔσης καταγωγῆς τῷ μαγείρῳ σε ἢ τῷ τῆς 
δεσποίνης κομμωτῇ συμπαραβύσωσιν, οὐδὲ τῶν<tr><td>φρυγάνων δαψιλῶς ὑποβαλόντες.<td class=Y rowspan=8>464<tr><td><h6>Merc Cond</h6>. <h2>33</h2><td>    Οὐκ ὀκνῶ δέ σοι καὶ διηγήσασθαι ὅ μοι Θεσμό‐ 
πολις οὗτος ὁ Στωϊκὸς διηγήσατο συμβὰν αὐτῷ 
πάνυ γελοῖον καὶ νὴ Δί’ οὐκ ἀνέλπιστον ὡς ἂν 
καὶ ἄλλῳ ταὐτὸν συμβαίη. συνῆν μὲν γὰρ<tr><th>5<td>πλουσίᾳ τινὶ καὶ τρυφώσῃ γυναικὶ τῶν ἐπιφανῶν 
ἐν τῇ πόλει. δεῆσαν δὲ καὶ ἀποδημῆσαί ποτε, τὸ 
μὲν πρῶτον ἐκεῖνο παθεῖν ἔφη γελοιότατον, 
συγκαθέζεσθαι γὰρ αὐτῷ παραδεδόσθαι φιλο‐ 
σόφῳ ὄντι κίναιδόν τινα τῶν πεπιττωμένων τὰ<tr><th>10<td>σκέλη καὶ τὸν πώγωνα περιεξυρημένων· διὰ 
τιμῆς δ’ αὐτὸν ἐκείνη, ὡς τὸ εἰκός, ἦγεν. καὶ 
τοὔνομα δὲ τοῦ κιναίδου ἀπεμνημόνευεν· Χελι‐ 
δόνιον γὰρ καλεῖσθαι. τοῦτο τοίνυν πρῶτον 
ἡλίκον, σκυθρωπῷ καὶ γέροντι ἀνδρὶ καὶ πολιῷ<tr><th>15<td>τὸ γένειον—οἶσθα δὲ ὡς βαθὺν πώγωνα καὶ 
σεμνὸν ὁ Θεσμόπολις εἶχεν—παρακαθίζεσθαι 
φῦκος ἐντετριμμένον καὶ ὑπογεγραμμένον τοὺς 
ὀφθαλμοὺς καὶ διασεσαλευμένον τὸ βλέμμα καὶ 
τὸν τράχηλον ἐπικεκλασμένον, οὐ χελιδόνα μὰ<tr><th>20<td>Δί’, ἀλλὰ γῦπά τινα περιτετιλμένον τὰ πτερά· 
καὶ εἴ γε μὴ πολλὰ δεηθῆναι αὐτοῦ, καὶ τὸν κεκρύ‐ 
φαλον ἔχοντα ἐπὶ τῇ κεφαλῇ ἂν συγκαθίζεσθαι. 
τὰ δ’ οὖν ἄλλα παρ’ ὅλην τὴν ὁδὸν μυρίας τὰς 
ἀηδίας ἀνασχέσθαι ὑπᾴδοντος καὶ τερετίζοντος,<tr><th>25<td>εἰ δὲ μὴ ἐπεῖχεν αὐτός, ἴσως ἂν καὶ ὀρχουμένου 
ἐπὶ τῆς ἀπήνης.<tr><td rowspan=2><h6>Merc Cond</h6>. <h2>34</h2><td>    Ἕτερον δ’ οὖν τι καὶ τοιοῦτον αὐτῷ προστα‐ 
χθῆναι. καλέσασα γὰρ αὐτὸν ἡ γυνή, “Θεσμό‐<tr><td>πολι,” φησίν, “οὕτως ὄναιο, χάριν οὐ μικρὰν 
αἰτούσῃ δὸς μηδὲν ἀντειπὼν μηδὲ ὅπως ἐπὶ πλεῖόν<td class=Y rowspan=8>466<tr><th>5<td>σου δεήσομαι περιμείνας.” τοῦ δέ, ὅπερ εἰκὸς 
ἦν, ὑποσχομένου πάντα πράξειν, “Δέομαί σου 
τοῦτο,” ἔφη, “χρηστὸν ὁρῶσά σε καὶ ἐπιμελῆ 
καὶ φιλόστοργον, τὴν κύνα ἣν οἶσθα τὴν Μυρ‐ 
ρίνην ἀναλαβὼν εἰς τὸ ὄχημα φύλαττέ μοι καὶ<tr><th>10<td>ἐπιμελοῦ ὅπως μηδενὸς ἐνδεὴς ἔσται· βαρύνεται 
γὰρ ἡ ἀθλία τὴν γαστέρα καὶ σχεδὸν ὡς ἐπίτεξ 
ἐστίν· οἱ δὲ κατάρατοι οὗτοι καὶ ἀπειθεῖς οἰκέται 
οὐχ ὅπως ἐκείνης, ἀλλ’ οὐδ’ ἐμοῦ αὐτῆς πολὺν 
ποιοῦνται λόγον ἐν ταῖς ὁδοῖς. μὴ τοίνυν τι<tr><th>15<td>σμικρὸν οἰηθῇς εὖ ποιήσειν με τὸ περισπούδαστόν 
μοι καὶ ἥδιστον κυνίδιον διαφυλάξας.” ὑπέσχετο 
ὁ Θεσμόπολις πολλὰ ἱκετευούσης καὶ μονονουχὶ 
καὶ δακρυούσης. τὸ δὲ πρᾶγμα παγγέλοιον ἦν, 
κυνίδιον ἐκ τοῦ ἱματίου προκῦπτον μικρὸν ὑπὸ τὸν<tr><th>20<td>πώγωνα καὶ κατουρῆσαν πολλάκις, εἰ καὶ μὴ 
ταῦτα ὁ Θεσμόπολις προσετίθει, καὶ βαΰζον 
λεπτῇ τῇ φωνῇ—τοιαῦτα γὰρ τὰ Μελιταῖα—καὶ 
τὸ γένειον τοῦ φιλοσόφου περιλιχμώμενον, καὶ 
μάλιστα εἴ τι τοῦ χθιζοῦ αὐτῷ ζωμοῦ ἐγκατε‐<tr><th>25<td>μέμικτο. καὶ ὅ γε κίναιδος, ὁ σύνεδρος, οὐκ 
ἀμούσως ποτὲ καὶ εἰς τοὺς ἄλλους τοὺς παρόντας 
ἐν τῷ συμποσίῳ ἀποσκώπτων, ἐπειδή ποτε καὶ 
ἐπὶ τὸν Θεσμόπολιν καθῆκε τὸ σκῶμμα, “Περὶ 
δὲ Θεσμοπόλιδος,” ἔφη, “τοῦτο μόνον εἰπεῖν ἔχω,<tr><th>30<td>ὅτι ἀντὶ Στωϊκοῦ ἤδη Κυνικὸς ἡμῖν γεγένηται.” 
τὸ δ’ οὖν κυνίδιον καὶ τετοκέναι ἐν τῷ τρίβωνι τῷ 
τοῦ Θεσμοπόλιδος ἐπυθόμην.<tr><td rowspan=2><h6>Merc Cond</h6>. <h2>35</h2><td>    Τοιαῦτα ἐντρυφῶσι, μᾶλλον δὲ ἐνυβρίζουσι 
τοῖς συνοῦσι, κατὰ μικρὸν αὐτοὺς χειροήθεις τῇ<tr><td>ὕβρει παρασκευάζοντες. οἶδα δ’ ἐγὼ καὶ ῥήτορα 
τῶν καρχάρων ἐπὶ τῷ δείπνῳ κελευσθέντα μελετή‐<td class=Y rowspan=6>468<tr><th>5<td>σαντα μὰ τὸν Δί’ οὐκ ἀπαιδεύτως, ἀλλὰ πάνυ 
τορῶς καὶ συγκεκροτημένως· ἐπῃνεῖτο γοῦν με‐ 
ταξὺ πινόντων οὐ πρὸς ὕδωρ μεμετρημένον, ἀλλὰ 
πρὸς οἴνου ἀμφορέας λέγων, καὶ τοῦτο ὑποστῆναι 
τὸ τόλμημα ἐπὶ διακοσίαις δραχμαῖς ἐλέγετο.<tr><th>10<td>    Ταῦτα μὲν οὖν ἴσως μέτρια. ἢν δὲ ποιητικὸς 
αὐτὸς ἢ συγγραφικὸς ὁ πλούσιος ᾖ, παρὰ τὸ 
δεῖπνον τὰ αὑτοῦ ῥαψῳδῶν, τότε καὶ μάλιστα 
διαρραγῆναι χρὴ ἐπαινοῦντα καὶ κολακεύοντα 
καὶ τρόπους ἐπαίνων καινοτέρους ἐπινοοῦντα.<tr><th>15<td>εἰσὶ δ’ οἳ καὶ ἐπὶ κάλλει θαυμάζεσθαι ἐθέλουσιν, 
καὶ δεῖ Ἀδώνιδας αὐτοὺς καὶ Ὑακίνθους ἀκούειν, 
πήχεως ἐνίοτε τὴν ῥῖνα ἔχοντας. σὺ δ’ οὖν ἂν μὴ 
ἐπαινῇς, εἰς τὰς λιθοτομίας τὰς Διονυσίου εὐθὺς 
ἀφίξῃ ὡς καὶ φθονῶν καὶ ἐπιβουλεύων αὐτῷ.<tr><th>20<td>χρὴ δὲ καὶ σοφοὺς καὶ ῥήτορας εἶναι αὐτούς, κἂν 
εἴ τι σολοικίσαντες τύχωσιν, αὐτὸ τοῦτο τῆς 
Ἀττικῆς καὶ τοῦ Ὑμηττοῦ μεστοὺς δοκεῖν τοὺς 
λόγους καὶ νόμον εἶναι τὸ λοιπὸν οὕτω λέγειν.<tr><td rowspan=2><h6>Merc Cond</h6>. <h2>36</h2><td>    Καίτοι φορητὰ ἴσως τὰ τῶν ἀνδρῶν. αἱ δὲ 
οὖν γυναῖκες—καὶ γὰρ αὖ καὶ τόδε ὑπὸ τῶν 
γυναικῶν σπουδάζεται, τὸ εἶναί τινας αὐταῖς<tr><td>πεπαιδευμένους μισθοῦ ὑποτελεῖς συνόντας καὶ<td class=Y rowspan=8>470<tr><th>5<td>τῷ φορείῳ ἑπομένους· ἓν γάρ τι καὶ τοῦτο τῶν 
ἄλλων καλλωπισμάτων αὐταῖς δοκεῖ, ἢν λέγηται 
ὡς πεπαιδευμέναι τέ εἰσιν καὶ φιλόσοφοι καὶ 
ποιοῦσιν ᾄσματα οὐ πολὺ τῆς Σαπφοῦς ἀπο‐ 
δέοντα—διὰ δὴ ταῦτα μισθωτοὺς καὶ αὗται<tr><th>10<td>περιάγονται ῥήτορας καὶ γραμματικοὺς καὶ φιλο‐ 
σόφους, ἀκροῶνται δ’ αὐτῶν—πηνίκα; γελοῖον 
γὰρ καὶ τοῦτο—ἤτοι μεταξὺ κομμούμεναι καὶ τὰς 
κόμας παραπλεκόμεναι ἢ παρὰ τὸ δεῖπνον· 
ἄλλοτε γὰρ οὐκ ἄγουσι σχολήν. πολλάκις δὲ<tr><th>15<td>καὶ μεταξὺ τοῦ φιλοσόφου τι διεξιόντος ἡ ἅβρα 
προσελθοῦσα ὤρεξε παρὰ τοῦ μοιχοῦ γραμμάτιον, 
οἱ δὲ περὶ σωφροσύνης ἐκεῖνοι λόγοι ἑστᾶσι περι‐ 
μένοντες, ἔστ’ ἂν ἐκείνη ἀντιγράψασα τῷ μοιχῷ 
ἐπαναδράμῃ πρὸς τὴν ἀκρόασιν.<tr><td><h6>Merc Cond</h6>. <h2>37</h2><td>    Ἐπειδὰν δέ ποτε διὰ μακροῦ τοῦ χρόνου Κρο‐ 
νίων ἢ Παναθηναίων ἐπιστάντων πέμπηταί τί 
σοι ἐφεστρίδιον ἄθλιον ἢ χιτώνιον ὑπόσαθρον, 
ἐνταῦθα μάλιστα πολλὴν δεῖ καὶ μεγάλην γε‐<tr><th>5<td>νέσθαι τὴν πομπήν. καὶ ὁ μὲν πρῶτος εὐθὺς 
ἔτι σκεπτομένου παρακούσας τοῦ δεσπότου προ‐ 
δραμὼν καὶ προμηνύσας ἀπέρχεται μισθὸν οὐκ 
ὀλίγον τῆς ἀγγελίας προλαβών. ἕωθεν δὲ τρισ‐ 
καίδεκα ἥκουσιν κομίζοντες, ἕκαστος ὡς πολλὰ<tr><th>10<td>εἶπε καὶ ὡς ὑπέμνησε καὶ ὡς ἐπιτραπεὶς τὸ κάλ‐ 
λιον ἐπελέξατο διεξιών. ἅπαντες δ’ οὖν ἀπαλ‐ 
λάττονται λαβόντες, ἔτι καὶ βρενθυόμενοι ὅτι μὴ 
πλείω ἔδωκας.<tr><td rowspan=2><h6>Merc Cond</h6>. <h2>38</h2><td>    Ὁ μὲν γὰρ μισθὸς αὐτὸς κατὰ δυ’ ὀβολοὺς ἢ 
τέτταρας, καὶ βαρὺς αἰτῶν σὺ καὶ ὀχληρὸς<tr><td>δοκεῖς. ἵνα δ’ οὖν λάβῃς, κολακευτέος μὲν αὐτὸς 
καὶ ἱκετευτέος, θεραπευτέος δὲ καὶ ὁ οἰκονόμος,<td class=Y rowspan=7>472<tr><th>5<td>οὗτος μὲν κατ’ ἄλλον θεραπείας τρόπον· οὐκ 
ἀμελητέος δὲ οὐδὲ ὁ σύμβουλος καὶ φίλος. καὶ 
τὸ ληφθὲν ἤδη προωφείλετο ἱματιοκαπήλῳ ἢ 
ἰατρῷ ἢ σκυτοτόμῳ τινί. ἄδωρα οὖν σοι τὰ 
δῶρα καὶ ἀνόνητα.<tr><td><h6>Merc Cond</h6>. <h2>39</h2><td>    Πολὺς δὲ ὁ φθόνος, καί που καὶ διαβολή τις 
ἠρέμα ὑπεξανίσταται πρὸς ἄνδρα ἤδη τοὺς κατὰ 
σοῦ λόγους ἡδέως ἐνδεχόμενον· ὁρᾷ γὰρ ἤδη σὲ 
μὲν ὑπὸ τῶν συνεχῶν πόνων ἐκτετρυχωμένον καὶ<tr><th>5<td>πρὸς τὴν θεραπείαν σκάζοντα καὶ ἀπηυδηκότα, 
τὴν ποδάγραν δὲ ὑπανιοῦσαν. ὅλως γὰρ ὅπερ ἦν 
νοστιμώτατον ἐν σοὶ ἀπανθισάμενος καὶ τὸ ἐγ‐ 
καρπότατον τῆς ἡλικίας καὶ τὸ ἀκμαιότατον τοῦ 
σώματος ἐπιτρίψας καὶ ῥάκος σε πολυσχιδὲς<tr><th>10<td>ἐργασάμενος ἤδη περιβλέπει, σὲ μὲν οἷ τῆς 
κόπρου ἀπορρίψει φέρων, ἄλλον δὲ ὅπως τῶν 
δυναμένων τοὺς πόνους καρτερεῖν προσλήψεται. 
καὶ ἤτοι μειράκιον αὐτοῦ ὅτι ἐπείρασάς ποτε ἢ 
τῆς γυναικὸς ἅβραν παρθένον γέρων ἀνὴρ δια‐<tr><th>15<td>φθείρεις ἢ ἄλλο τι τοιοῦτον ἐπικληθείς, νύκτωρ 
ἐγκεκαλυμμένος ἐπὶ τράχηλον ὠσθεὶς ἐξελήλυθας, 
ἔρημος ἁπάντων καὶ ἄπορος, τὴν βελτίστην 
ποδάγραν αὐτῷ γήρᾳ παραλαβών, καὶ ἃ μὲν τέως 
ᾔδεις ἀπομαθὼν ἐν τοσούτῳ χρόνῳ, θυλάκου δὲ<tr><th rowspan=2>20<td>μείζω τὴν γαστέρα ἐργασάμενος, ἀπλήρωτόν τι 
καὶ ἀπαραίτητον κακόν. καὶ γὰρ ὁ λαιμὸς 
ἀπαιτεῖ τὰ ἐκ τοῦ ἔθους καὶ ἀπομανθάνων αὐτὰ<tr><td>ἀγανακτεῖ.<td class=Y rowspan=8>474<tr><td><h6>Merc Cond</h6>. <h2>40</h2><td>    Καί σε οὐκ ἄν τις ἄλλος δέξαιτο ἔξωρον ἤδη 
γεγονότα καὶ τοῖς γεγηρακόσιν ἵπποις ἐοικότα, 
ὧν οὐδὲ τὸ δέρμα ὁμοίως χρήσιμον. ἄλλως 
τε καὶ ἡ ἐκ τοῦ ἀπωσθῆναι διαβολὴ πρὸς<tr><th>5<td>τὸ μεῖζον εἰκαζομένη μοιχὸν ἢ φαρμακέα σε ἤ τι 
τοιοῦτον ἄλλο δοκεῖν ποιεῖ· ὁ μὲν γὰρ κατήγορος 
καὶ σιωπῶν ἀξιόπιστος, σὺ δὲ Ἕλλην καὶ ῥᾴδιος 
τὸν τρόπον καὶ πρὸς πᾶσαν ἀδικίαν εὔκολος. 
τοιούτους γὰρ ἅπαντας ἡμᾶς εἶναι οἴονται, καὶ<tr><th>10<td>μάλα εἰκότως· δοκῶ γάρ μοι καὶ τῆς τοιαύτης 
δόξης αὐτῶν, ἣν ἔχουσι περὶ ἡμῶν, κατανενοη‐ 
κέναι τὴν αἰτίαν. πολλοὶ γὰρ εἰς τὰς οἰκίας 
παρελθόντες ὑπὲρ τοῦ μηδὲν ἄλλο χρήσιμον 
εἰδέναι μαντείας καὶ φαρμακείας ὑπέσχοντο καὶ<tr><th>15<td>χάριτας ἐπὶ τοῖς ἐρωτικοῖς καὶ ἐπαγωγὰς τοῖς 
ἐχθροῖς, καὶ ταῦτα πεπαιδεῦσθαι λέγοντες καὶ 
τρίβωνας ἀμπεχόμενοι καὶ πώγωνας οὐκ εὐκατα‐ 
φρονήτους καθειμένοι. εἰκότως οὖν τὴν ὁμοίαν 
περὶ πάντων ὑπόνοιαν ἔχουσιν, οὓς ἀρίστους<tr><th>20<td>ᾤοντο τοιούτους ὁρῶντες, καὶ μάλιστα ἐπιτη‐ 
ροῦντες αὐτῶν τὴν ἐν τοῖς δείπνοις καὶ τῇ ἄλλῃ 
συνουσίᾳ κολακείαν καὶ τὴν πρὸς τὸ κέρδος 
δουλοπρέπειαν.<tr><td><h6>Merc Cond</h6>. <h2>41</h2><td>    Ἀποσεισάμενοι δὲ αὐτοὺς μισοῦσι, καὶ μάλα 
εἰκότως, καὶ ἐξ ἅπαντος ζητοῦσιν ὅπως ἄρδην 
ἀπολέσωσιν, ἢν δύνωνται· λογίζονται γὰρ ὡς 
ἐξαγορεύσουσιν αὐτῶν τὰ πολλὰ ἐκεῖνα τῆς φύ‐<tr><th rowspan=2>5<td>σεως ἀπόρρητα ὡς ἅπαντα εἰδότες ἀκριβῶς καὶ 
γυμνοὺς αὐτοὺς ἐπωπτευκότες. τοῦτο τοίνυν<tr><td>ἀποπνίγει αὐτούς· ἅπαντες γὰρ ἀκριβῶς ὅμοιοί 
εἰσιν τοῖς καλλίστοις τούτοις βιβλίοις, ὧν χρυ‐ 
σοῖ μὲν οἱ ὀμφαλοί, πορφυρᾶ δὲ ἔκτοσθεν ἡ<td class=Y rowspan=8>476<tr><th>10<td>διφθέρα, τὰ δὲ ἔνδον ἢ Θυέστης ἐστὶν τῶν τέκ‐ 
νων ἑστιώμενος ἢ Οἰδίπους τῇ μητρὶ συνὼν ἢ 
Τηρεὺς δύο ἀδελφὰς ἅμα ὀπυίων. τοιοῦτοι καὶ 
αὐτοί εἰσι, λαμπροὶ καὶ περίβλεπτοι, ἔνδον δὲ 
ὑπὸ τῇ πορφύρᾳ πολλὴν τὴν τραγῳδίαν σκέ‐<tr><th>15<td>ποντες· ἕκαστον γοῦν αὐτῶν ἢν ἐξειλήσῃς, δρᾶμα 
οὐ μικρὸν εὑρήσεις Εὐριπίδου τινὸς ἢ Σοφοκλέους, 
τὰ δ’ ἔξω πορφύρα εὐανθὴς καὶ χρυσοῦς ὁ 
ὀμφαλός. ταῦτα οὖν συνεπιστάμενοι αὑτοῖς, 
μισοῦσι καὶ ἐπιβουλεύουσιν εἴ τις ἀποστὰς<tr><th>20<td>ἀκριβῶς κατανενοηκὼς αὐτοὺς ἐκτραγῳδήσει καὶ 
πρὸς πολλοὺς ἐρεῖ.<tr><td><h6>Merc Cond</h6>. <h2>42</h2><td>    Βούλομαι δ’ ὅμως ἔγωγε ὥσπερ ὁ Κέβης 
ἐκεῖνος εἰκόνα τινὰ τοῦ τοιούτου βίου σοι γράψαι, 
ὅπως εἰς ταύτην ἀποβλέπων εἰδῇς εἴ σοι παριτη‐ 
τέον ἐστὶν εἰς αὐτήν. ἡδέως μὲν οὖν Ἀπελλοῦ<tr><th>5<td>τινος ἢ Παρρασίου ἢ Ἀετίωνος ἢ καὶ Εὐφράνορος 
ἂν ἐδεήθην ἐπὶ τὴν γραφήν· ἐπεὶ δὲ ἄπορον νῦν 
εὑρεῖν τινα οὕτως γενναῖον καὶ ἀκριβῆ τὴν τέχ‐ 
νην, ψιλὴν ὡς οἷόν τέ σοι ἐπιδείξω τὴν εἰκόνα. 
    Καὶ δὴ γεγράφθω προπύλαια μὲν ὑψηλὰ καὶ<tr><th>10<td>ἐπίχρυσα καὶ μὴ κάτω ἐπὶ τοῦ ἐδάφους, ἀλλ’ ἄνω 
τῆς γῆς ἐπὶ λόφου κείμενα, καὶ ἡ ἄνοδος ἐπὶ πολὺ 
καὶ ἀνάντης καὶ ὄλισθον ἔχουσα, ὡς πολλάκις ἤδη 
πρὸς τῷ ἄκρῳ ἔσεσθαι ἐλπίσαντας ἐκτραχη‐ 
λισθῆναι διαμαρτόντος τοῦ ποδός. ἔνδον δὲ ὁ<tr><th rowspan=2>15<td>Πλοῦτος αὐτὸς καθήσθω χρυσοῦς ὅλος, ὡς δοκεῖ, 
πάνυ εὔμορφος καὶ ἐπέραστος. ὁ δὲ ἐραστὴς 
μόλις ἀνελθὼν καὶ πλησιάσας τῇ θύρᾳ τεθηπέτω<tr><td>ἀφορῶν εἰς τὸ χρυσίον. παραλαβοῦσα δ’ αὐτὸν 
ἡ Ἐλπίς, εὐπρόσωπος καὶ αὕτη καὶ ποικίλα<td class=Y rowspan=6>478<tr><th>20<td>ἀμπεχομένη, εἰσαγέτω σφόδρα ἐκπεπληγμένον 
τῇ εἰσόδῳ. τοὐντεῦθεν δὲ ἡ μὲν Ἐλπὶς ἀεὶ προ‐ 
ηγείσθω, διαδεξάμεναι δ’ αὐτὸν ἄλλαι γυναῖκες, 
Ἀπάτη καὶ Δουλεία, παραδότωσαν τῷ Πόνῳ, ὁ 
δὲ πολλὰ τὸν ἄθλιον καταγυμνάσας τελευτῶν<tr><th>25<td>ἐγχειρισάτω αὐτὸν τῷ Γήρᾳ ἤδη ὑπονοσοῦντα 
καὶ τετραμμένον τὴν χρόαν. ὑστάτη δὲ ἡ Ὕβρις 
ἐπιλαβομένη συρέτω πρὸς τὴν Ἀπόγνωσιν. ἡ δὲ 
Ἐλπὶς τὸ ἀπὸ τούτου ἀφανὴς ἀποπτέσθω, καὶ 
μηκέτι καθ’ οὓς εἰσῆλθε τοὺς χρυσοῦς θυρῶνας,<tr><th>30<td>ἔκ τινος δὲ ἀποστρόφου καὶ λεληθυίας ἐξόδου 
ἐξωθείσθω γυμνὸς προγάστωρ ὠχρὸς γέρων, τῇ 
ἑτέρᾳ μὲν τὴν αἰδῶ σκέπων, τῇ δεξιᾷ δὲ αὐτὸς 
ἑαυτὸν ἄγχων. ἀπαντάτω δ’ ἐξιόντι ἡ Μετάνοια 
δακρύουσα εἰς οὐδὲν ὄφελος καὶ τὸν ἄθλιον<tr><th>35<td>ἐπαπολλύουσα. 
    Τοῦτο μὲν ἔστω τὸ τέλος τῆς γραφῆς. σὺ δ’ 
οὖν, ὦ ἄριστε Τιμόκλεις, αὐτὸς ἤδη ἀκριβῶς 
ἐπισκοπῶν ἕκαστα ἐννόησον, εἴ σοι καλῶς ἔχει 
παρελθόντα εἰς τὴν εἰκόνα κατὰ ταύτας τὰς<tr><th rowspan=2>40<td>θύρας ἐκείνης τῆς ἔμπαλιν αἰσχρῶς οὕτως 
ἐκπεσεῖν. ὅ τι δ’ ἂν πράττῃς, μέμνησο τοῦ 
σοφοῦ λέγοντος ὡς θεὸς ἀναίτιος, αἰτία δὲ<tr><td>ἑλομένου.<td class=Y>480</table>
<script>
var IL = ["Line", "Section"];
document.body.onload=f();
</script>
</body>
</html>
