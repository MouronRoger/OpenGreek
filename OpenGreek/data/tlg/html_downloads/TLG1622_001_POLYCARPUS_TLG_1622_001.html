<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
<title>POLYCARPUS :: Epistula ad Philippenses :: TLG 1622 001</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="1622.htm">1622</a> 001&nbsp;:: <strong><a class=CaCo href="1622.htm">POLYCARPUS</a></strong>&nbsp;:: <strong>Epistula ad Philippenses</strong></p>
<p class="AuthorInfo"><a class=CaCo href="1622.htm">POLYCARPUS</a> <a class="CanonEpi">Scr. Eccl.</a><br />(<a class="CanonGeo">Smyrnaeus</a>: <a class="CanonDat">A.D. 1–2</a>)</p><p class="WorkInfo"><strong>Epistula ad Philippenses</strong></p><p class="EditionInfo"><a class=CaE>Source: Bihlmeyer, K., Schneemelcher, W. (post F.X. Funk) (eds.), <em>Die apostolischen Väter, </em>3rd edn. Tübingen: Mohr, 1970: 114–120.</a></p><p class="CitationStyle">Citation: Chapter&nbsp;&mdash; section&nbsp;&mdash; (line)</p>
<tr><td class=qS colspan=3> <tr><td><h3>t</h3> <h2>1</h2><td><a class=T>ΤΟΥ ΑΓΙΟΥ ΠΟΛΥΚΑΡΠΟΥ 
ΕΠΙΣΚΟΠΟΥ ΣΜΥΡΝΗΣ ΚΑΙ ΙΕΡΟΜΑΡΤΥΡΟΣ 
ΠΡΟΣ ΦΙΛΙΠΠΗΣΙΟΥΣ ΕΠΙΣΤΟΛΗ.</a><td class=K rowspan=6><tr><td><h3>prol</h3> <h2>1</h2><td class=QE>Πολύκαρπος καὶ οἱ σὺν αὐτῷ πρεσβύτεροι τῇ ἐκκλησίᾳ τοῦ θεοῦ τῇ 
    παροικούσῃ Φιλίππους· ἔλεος ὑμῖν καὶ εἰρήνη παρὰ θεοῦ παντο‐ 
    κράτορος καὶ Ἰησοῦ Χριστοῦ τοῦ σωτῆρος ἡμῶν πληθυνθείη.<tr><td><h3>1</h3>.<h2>1</h2><td>    Συνεχάρην ὑμῖν μεγάλως ἐν τῷ κυρίῳ ἡμῶν Ἰησοῦ Χριστῷ, δεξα‐ 
μένοις τὰ μιμήματα τῆς ἀληθοῦς ἀγάπης καὶ προπέμψασιν, ὡς ἐπέβα‐ 
λεν ὑμῖν, τοὺς ἐνειλημένους τοῖς ἁγιοπρεπέσιν δεσμοῖς, ἅτινά ἐστιν 
διαδήματα τῶν ἀληθῶς ὑπὸ θεοῦ καὶ τοῦ κυρίου ἡμῶν ἐκλελεγμένων·<tr><td><h3>1</h3>.<h2>2</h2><td>καὶ ὅτι ἡ βεβαία τῆς πίστεως ὑμῶν ῥίζα, ἐξ ἀρχαίων καταγγελλο‐ 
μένη χρόνων, μέχρι νῦν διαμένει καὶ καρποφορεῖ εἰς τὸν κύριον ἡμῶν 
Ἰησοῦν Χριστόν, ὃς ὑπέμεινεν ὑπὲρ τῶν ἁμαρτιῶν ἡμῶν ἕως θανάτου 
καταντῆσαι, <span class=Em>ὃν ἤγειρεν ὁ θεός, λύσας τὰς ὠδῖνας τοῦ ᾅδου·</span><tr><td><h3>1</h3>.<h2>3</h2><td><span class=Em><a class=ML><div class=VA></div></a></span><span class=Em>εἰς 
ὃν οὐκ ἰδόντες πιστεύετε χαρᾷ ἀνεκλαλήτῳ καὶ δεδοξασμένῃ, </span>εἰς 
ἣν πολλοὶ ἐπιθυμοῦσιν εἰσελθεῖν, εἰδότες, ὅτι <span class=Em>χάριτί ἐστε σεσωσμένοι, 
οὐκ ἐξ ἔργων, ἀλλὰ </span>θελήματι θεοῦ διὰ Ἰησοῦ Χριστοῦ.<tr><td rowspan=2><h3>2</h3>.<h2>1</h2><td class=QE><span class=Em>Διὸ ἀναζωσάμενοι τὰς ὀσφύας ὑμῶν δουλεύσατε τῷ θεῷ ἐν</span><tr><td><span class=Em>φόβῳ </span>καὶ ἀληθείᾳ, ἀπολιπόντες τὴν κενὴν ματαιολογίαν καὶ τὴν τῶν 
πολλῶν πλάνην, <span class=Em>πιστεύσαντες εἰς τὸν ἐγείραντα τὸν κύριον ἡμῶν 
Ἰησοῦν Χριστὸν ἐκ νεκρῶν καὶ δόντα αὐτῷ δόξαν </span>καὶ θρόνον ἐκ<td class=Y rowspan=12>114<tr><th>5<td>δεξιῶν αὐτοῦ· <span class=Em>ᾧ ὑπετάγη τὰ πάντα ἐπουράνια καὶ ἐπίγεια, </span>ᾧ <span class=Em>πᾶσα 
πνοὴ </span>λατρεύει, ὃς ἔρχεται <span class=Em>κριτὴς ζώντων καὶ νεκρῶν, </span>οὗ τὸ αἷμα 
ἐκζητήσει ὁ θεὸς ἀπὸ τῶν ἀπειθούντων αὐτῷ.<tr><td><h3>2</h3>.<h2>2</h2><td><a class=ML><div class=V3></div></a><span class=Em>ὁ δὲ ἐγείρας </span>αὐτὸν 
ἐκ νεκρῶν <span class=Em>καὶ ἡμᾶς ἐγερεῖ, </span>ἐὰν ποιῶμεν αὐτοῦ τὸ θέλημα καὶ πορευ‐ 
ώμεθα ἐν ταῖς ἐντολαῖς αὐτοῦ καὶ ἀγαπῶμεν, ἃ ἠγάπησεν, ἀπεχόμενοι 
πάσης ἀδικίας, πλεονεξίας, φιλαργυρίας, καταλαλιᾶς, ψευδομαρτυρίας·<tr><th>5<td><span class=Em>μὴ ἀποδιδόντες κακὸν ἀντὶ κακοῦ ἢ λοιδορίαν ἀντὶ λοιδορίας ἢ 
</span>γρόνθον ἀντὶ γρόνθου ἢ κατάραν ἀντὶ κατάρας·<tr><td><h3>2</h3>.<h2>3</h2><td><a class=ML><div class=V4></div></a>μνημονεύοντες δὲ 
ὧν εἶπεν ὁ κύριος διδάσκων· <span class=Em>Μὴ κρίνετε, ἵνα μὴ κριθῆτε· ἀφίετε, 
καὶ ἀφεθήσεται ὑμῖν· ἐλεᾶτε, ἵνα ἐλεηθῆτε· ᾧ μέτρῳ μετρεῖτε, 
ἀντιμετρηθήσεται ὑμῖν· </span>καὶ ὅτι <span class=Em>μακάριοι οἱ πτωχοὶ καὶ οἱ διω‐</span><tr><th>5<td><span class=Em>κόμενοι ἕνεκεν δικαιοσύνης, ὅτι αὐτῶν ἐστὶν ἡ βασιλεία τοῦ θεοῦ.</span><tr><td><h3>3</h3>.<h2>1</h2><td><span class=Em>    </span>Ταῦτα, ἀδελφοί, οὐκ ἐμαυτῷ ἐπιτρέψας γράφω ὑμῖν περὶ τῆς 
δικαιοσύνης, ἀλλ’ ἐπεὶ ὑμεῖς προεπεκαλέσασθέ με.<tr><td><h3>3</h3>.<h2>2</h2><td><a class=ML><div class=V6></div></a>οὔτε γὰρ ἐγὼ 
οὔτε ἄλλος ὅμοιος ἐμοὶ δύναται κατακολουθῆσαι τῇ σοφίᾳ τοῦ μακαρίου 
καὶ ἐνδόξου Παύλου, ὃς γενόμενος ἐν ὑμῖν κατὰ πρόσωπον τῶν τότε 
ἀνθρώπων ἐδίδαξεν ἀκριβῶς καὶ βεβαίως τὸν περὶ ἀληθείας λόγον, ὃς<tr><th>5<td>καὶ ἀπὼν ὑμῖν ἔγραψεν ἐπιστολάς, εἰς ἃς ἐὰν ἐγκύπτητε, δυνηθήσεσθε 
οἰκοδομεῖσθαι εἰς τὴν δοθεῖσαν ὑμῖν πίστιν.<tr><td><h3>3</h3>.<h2>3</h2><td><a class=ML><div class=V3></div></a><span class=Em>ἥτις ἐστὶν μήτηρ 
πάντων ἡμῶν, </span>ἐπακολουθούσης τῆς ἐλπίδος, προαγούσης τῆς ἀγάπης 
τῆς εἰς θεὸν καὶ Χριστὸν καὶ εἰς τὸν πλησίον. ἐὰν γάρ τις τούτων 
ἐντὸς ᾖ, πεπλήρωκεν ἐντολὴν δικαιοσύνης· ὁ γὰρ ἔχων ἀγάπην μακράν<tr><th>5<td>ἐστιν πάσης ἁμαρτίας.<tr><td><h3>4</h3>.<h2>1</h2><td>    <span class=Em>Ἀρχὴ δὲ πάντων χαλεπῶν φιλαργυρία. </span>εἰδότες οὖν, ὅτι <span class=Em>οὐδὲν 
εἰσηνέγκαμεν εἰς τὸν κόσμον, ἀλλ’ οὐδὲ ἐξενεγκεῖν τι ἔχομεν, 
</span>ὁπλισώμεθα <span class=Em>τοῖς ὅπλοις τῆς δικαιοσύνης </span>καὶ διδάξωμεν ἑαυτοὺς πρῶ‐ 
τον πορεύεσθαι ἐν τῇ ἐντολῇ τοῦ κυρίου·<tr><td><h3>4</h3>.<h2>2</h2><td><a class=ML><div class=V1></div></a>ἔπειτα καὶ τὰς γυναῖκας 
ὑμῶν ἐν τῇ δοθείσῃ αὐταῖς πίστει καὶ ἀγάπῃ καὶ ἁγνείᾳ, στεργούσας 
τοὺς ἑαυτῶν ἄνδρας ἐν πάσῃ ἀληθείᾳ καὶ ἀγαπώσας πάντας ἐξ ἴσου 
ἐν πάσῃ ἐγκρατείᾳ, καὶ τὰ τέκνα παιδεύειν τὴν παιδείαν τοῦ φόβου<td class=Y rowspan=10>115<tr><th>5<td>τοῦ θεοῦ·<tr><td><h3>4</h3>.<h2>3</h2><td><a class=ML><div class=J6></div></a>τὰς χήρας σωφρονούσας περὶ τὴν τοῦ κυρίου πίστιν, ἐν‐ 
τυγχανούσας ἀδιαλείπτως περὶ πάντων, μακρὰν οὔσας πάσης διαβολῆς, 
καταλαλιᾶς, ψευδομαρτυρίας, φιλαργυρίας καὶ παντὸς κακοῦ· γινω‐ 
σκούσας, ὅτι εἰσὶ θυσιαστήριον θεοῦ καὶ ὅτι πάντα μωμοσκοπεῖται,<tr><th>5<td>καὶ λέληθεν αὐτὸν οὐδὲν οὔτε λογισμῶν οὔτε ἐννοιῶν οὔτε τι <span class=Em>τῶν 
κρυπτῶν τῆς καρδίας.</span><tr><td><h3>5</h3>.<h2>1</h2><td><span class=Em>    </span>Εἰδότες οὖν, ὅτι <span class=Em>θεὸς οὐ μυκτηρίζεται, </span>ὀφείλομεν ἀξίως τῆς 
ἐντολῆς αὐτοῦ καὶ δόξης περιπατεῖν.<tr><td><h3>5</h3>.<h2>2</h2><td><a class=ML><div class=Jw></div></a>ὁμοίως διάκονοι ἄμεμπτοι 
κατενώπιον αὐτοῦ τῆς δικαιοσύνης ὡς θεοῦ καὶ Χριστοῦ διάκονοι καὶ 
οὐκ ἀνθρώπων· μὴ διάβολοι, μὴ δίλογοι, ἀφιλάργυροι, ἐγκρατεῖς περὶ 
πάντα, εὔσπλαγχνοι, ἐπιμελεὶς, πορευόμενοι κατὰ τὴν ἀλήθειαν τοῦ<tr><th>5<td>κυρίου, ὃς ἐγένετο διάκονος πάντων· ᾧ ἐὰν εὐαρεστήσωμεν ἐν τῷ νῦν 
αἰῶνι, ἀποληψόμεθα καὶ τὸν μέλλοντα, καθὼς ὑπέσχετο ἡμῖν ἐγεῖραι 
ἡμᾶς ἐκ νεκρῶν, καὶ ὅτι ἐὰν πολιτευσώμεθα ἀξίως αὐτοῦ, <span class=Em>καὶ συμ‐ 
βασιλεύσομεν </span>αὐτῷ, εἴγε πιστεύομεν.<tr><td><h3>5</h3>.<h2>3</h2><td><a class=ML><div class=Jw></div></a>ὁμοίως καὶ νεώτεροι ἄμεμ‐ 
πτοι ἐν πᾶσιν, πρὸ παντὸς προνοοῦντες ἁγνείας καὶ χαλιναγωγοῦντες 
ἑαυτοὺς ἀπὸ παντὸς κακοῦ. καλὸν γὰρ τὸ ἀνακόπτεσθαι ἀπὸ τῶν 
ἐπιθυμιῶν τῶν ἐν τῷ κόσμῳ, ὅτι πᾶσα <span class=Em>ἐπιθυμία κατὰ τοῦ πνεύματος</span><tr><th>5<td><span class=Em>στρατεύεται καὶ οὔτε πόρνοι οὔτε μαλακοὶ οὔτε ἀρσενοκοῖται βα‐ 
σιλείαν θεοῦ κληρονομήσουσιν, </span>οὔτε οἱ ποιοῦντες τὰ ἄτοπα. διὸ 
δέον ἀπέχεσθαι ἀπὸ πάντων τούτων, ὑποτασσομένους τοῖς πρεσβυτέροις 
καὶ διακόνοις ὡς θεῷ καὶ Χριστῷ· τὰς παρθένους ἐν ἀμώμῳ καὶ ἁγνῇ 
συνειδήσει περιπατεῖν.<tr><td><h3>6</h3>.<h2>1</h2><td>    Καὶ οἱ πρεσβύτεροι δὲ εὔσπλαγχνοι, εἰς πάντας ἐλεήμονες, ἐπι‐ 
στρέφοντες τὰ ἀποπεπλανημένα, ἐπισκεπτόμενοι πάντας ἀσθενεῖς, μὴ 
ἀμελοῦντες χήρας ἢ ὀρφανοῦ ἢ πένητος· ἀλλὰ <span class=Em>προνοοῦντες ἀεὶ τοῦ 
καλοῦ ἐνώπιον θεοῦ καὶ ἀνθρώπων, </span>ἀπεχόμενοι πάσης ὀργῆς, προσ‐<tr><th>5<td>ωποληψίας, κρίσεως ἀδίκου, μακρὰν ὄντες πάσης φιλαργυρίας, μὴ ταχέως 
πιστεύοντες κατά τινος, μὴ ἀπότομοι ἐν κρίσει, εἰδότες, ὅτι πάντες 
ὀφειλέται ἐσμὲν ἁμαρτίας.<td class=Y rowspan=11>116<tr><td><h3>6</h3>.<h2>2</h2><td><a class=ML><div class=Jc></div></a>εἰ οὖν δεόμεθα τοῦ κυρίου, ἵνα ἡμῖν 
ἀφῇ, ὀφείλομεν καὶ ἡμεῖς ἀφιέναι· ἀπέναντι γὰρ τῶν τοῦ κυρίου καὶ 
θεοῦ ἐσμὲν ὀφθαλμῶν, καὶ <span class=Em>πάντας δεῖ παραστῆναι τῷ βήματι τοῦ 
Χριστοῦ καὶ ἕκαστον ὑπὲρ αὐτοῦ λόγον δοῦναι.</span><tr><td><h3>6</h3>.<h2>3</h2><td><span class=Em><a class=ML><div class=V4></div></a></span>οὕτως οὖν 
<span class=Em>δουλεύσωμεν αὐτῷ μετὰ φόβου καὶ πάσης εὐλαβείας, </span>καθὼς αὐτὸς 
ἐνετείλατο καὶ οἱ εὐαγγελισάμενοι ἡμᾶς ἀπόστολοι καὶ οἱ προφῆται, οἱ 
προσκηρύξαντες τὴν ἔλευσιν τοῦ κυρίου ἡμῶν· ζηλωταὶ περὶ τὸ καλόν,<tr><th>5<td>ἀπεχόμενοι τῶν σκανδάλων καὶ τῶν ψευδαδέλφων καὶ τῶν ἐν ὑποκρίσει 
φερόντων τὸ ὄνομα τοῦ κυρίου, οἵτινες ἀποπλανῶσι κενοὺς ἀνθρώπους.<tr><td><h3>7</h3>.<h2>1</h2><td>    <span class=Em>Πᾶς </span>γάρ, <span class=Em>ὃς ἂν μὴ ὁμολογῇ, Ἰησοῦν Χριστὸν ἐν σαρκὶ 
ἐληλυθέναι, ἀντίχριστός ἐστιν· </span>καὶ ὃς ἂν μὴ ὁμολογῇ τὸ μαρτύριον 
τοῦ σταυροῦ, <span class=Em>ἐκ τοῦ διαβόλου ἐστίν· </span>καὶ ὃς ἂν μεθοδεύῃ τὰ λόγια τοῦ 
κυρίου πρὸς τὰς ἰδίας ἐπιθυμίας καὶ λέγῃ μήτε ἀνάστασιν μήτε κρίσιν,<tr><th>5<td>οὗτος πρωτότοκός ἐστι τοῦ σατανᾶ.<tr><td><h3>7</h3>.<h2>2</h2><td><a class=ML><div class=Js></div></a>διὸ ἀπολιπόντες τὴν μαται‐ 
ότητα τῶν πολλῶν καὶ τὰς ψευδοδιδασκαλίας ἐπὶ τὸν ἐξ ἀρχῆς ἡμῖν 
παραδοθέντα λόγον ἐπιστρέψωμεν, <span class=Em>νήφοντες πρὸς τὰς εὐχὰς </span>καὶ 
προσκαρτεροῦντες νηστείας, δεήσεσιν αἰτούμενοι τὸν παντεπόπτην θεὸν<tr><th>5<td><span class=Em>μὴ εἰσενεγκεῖν ἡμᾶς εἰς πειρασμόν, </span>καθὼς εἶπεν ὁ κύριος· <span class=Em>Τὸ μὲν 
πνεῦμα πρόθυμον, ἡ δὲ σὰρξ ἀσθενής.</span><tr><td><h3>8</h3>.<h2>1</h2><td><span class=Em>    </span>Ἀδιαλείπτως οὖν προσκαρτερῶμεν <span class=Em>τῇ ἐλπίδι ἡμῶν </span>καὶ τῷ 
ἀρραβῶνι τῆς δικαιοσύνης ἡμῶν, ὅς ἐστι Χριστὸς Ἰησοῦς, <span class=Em>ὃς ἀνήνεγ‐ 
κεν ἡμῶν τὰς ἁμαρτίας τῷ ἰδίῳ σώματι ἐπὶ τὸ ξύλον, ὃς ἁμαρ‐ 
τίαν οὐκ ἐποίησεν, οὐδὲ εὑρέθη δόλος ἐν τῷ στόματι αὐτοῦ· </span>ἀλλὰ<tr><th>5<td>δι’ ἡμᾶς, ἵνα ζήσωμεν ἐν αὐτῷ, πάντα ὑπέμεινεν.<tr><td rowspan=2><h3>8</h3>.<h2>2</h2><td><a class=ML><div class=V5></div></a>μιμηταὶ οὖν 
γενώμεθα τῆς ὑπομονῆς 〈αὐτοῦ〉, καὶ ἐὰν πάσχομεν διὰ τὸ ὄνομα αὐ‐ 
τοῦ, δοξάζωμεν αὐτόν. τοῦτον γὰρ ἡμῖν τὸν ὑπογραμμὸν ἔθηκε δι’<tr><td>ἑαυτοῦ, καὶ ἡμεῖς τοῦτο ἐπιστεύσαμεν.<td class=Y rowspan=4>117<tr><td><h3>9</h3>.<h2>1</h2><td>    Παρακαλῶ οὖν πάντας ὑμᾶς πειθαρχεῖν τῷ <span class=Em>λόγῳ τῆς δικαιο‐ 
σύνης </span>καὶ ὑπομένειν πᾶσαν ὑπομονήν, ἣν καὶ εἴδατε κατ’ ὀφθαλμοὺς 
οὐ μόνον ἐν τοῖς μακαρίοις Ἰγνατίῳ καὶ Ζωσίμῳ καὶ Ῥούφῳ, ἀλλὰ 
καὶ ἐν ἄλλοις τοῖς ἐξ ὑμῶν καὶ ἐν αὐτῷ Παύλῳ καὶ τοῖς λοιποῖς ἀπο‐<tr><th>5<td>στόλοις·<tr><td><h3>9</h3>.<h2>2</h2><td><a class=ML><div class=J4></div></a>πεπεισμένους, ὅτι οὗτοι πάντες <span class=Em>οὐκ εἰς κενὸν ἔδραμον, 
</span>ἀλλ’ ἐν πίστει καὶ δικαιοσύνῃ, καὶ ὅτι εἰς τὸν ὀφειλόμενον αὐτοῖς τόπον 
εἰσὶ παρὰ τῷ κυρίῳ, ᾧ καὶ συνέπαθον. οὐ γὰρ <span class=Em>τὸν νῦν ἠγάπησαν 
αἰῶνα, </span>ἀλλὰ τὸν ὑπὲρ ἡμῶν ἀποθανόντα καὶ δι’ ἡμᾶς ὑπὸ τοῦ θεοῦ<tr><th>5<td>ἀναστάντα.<td class=Y rowspan=3>118<tr><td><h3>13</h3>.<h2>1</h2><td>    Ἐγράψατέ μοι καὶ ὑμεῖς καὶ Ἰγνάτιος, ἵν’ ἐάν τις ἀπέρχηται 
εἰς Συρίαν, καὶ τὰ παρ’ ὑμῶν ἀποκομίσῃ γράμματα· ὅπερ ποιήσω, ἐὰν 
λάβω καιρὸν εὔθετον, εἴτε ἐγώ, εἴτε ὃν πέμπω πρεσβεύσοντα καὶ περὶ 
ὑμῶν.<tr><td><h3>13</h3>.<h2>2</h2><td><a class=ML><div class=Qs></div></a>τὰς ἐπιστολὰς Ἰγνατίου τὰς πεμφθείσας ἡμῖν ὑπ’ αὐτοῦ καὶ 
ἄλλας, ὅσας εἴχομεν παρ’ ἡμῖν, ἐπέμψαμεν ὑμῖν, καθὼς ἐνετείλασθε· 
αἵτινες ὑποτεταγμέναι εἰσὶν τῇ ἐπιστολῇ ταύτῃ· ἐξ ὧν μεγάλα ὠφελη‐ 
θῆναι δυνήσεσθε. περιέχουσι γὰρ πίστιν καὶ ὑπομονὴν καὶ πᾶσαν<tr><th>5<td>οἰκοδομὴν τὴν εἰς τὸν κύριον ἡμῶν ἀνήκουσαν.<td class=Y>119</table>
<script>
var IL = ["Line", "Section", "Chapter"];
document.body.onload=f();
</script>
</body>
</html>
