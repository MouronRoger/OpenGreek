<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>SYNESIUS :: Hymni :: TLG 2006 010</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2006.htm">2006</a> 010&nbsp;:: <strong><a class=CaCo href="2006.htm">SYNESIUS</a></strong>&nbsp;:: <strong>Hymni</strong></p>
<p class="AuthorInfo"><a class=CaCo href="2006.htm">SYNESIUS</a> <a class="CanonEpi">Phil., Episcopus</a><br />(<a class="CanonGeo">Cyrenensis</a>: <a class="CanonDat">A.D. 4–5</a>)</p><p class="WorkInfo"><strong>Hymni</strong></p><p class="EditionInfo"><a class=CaE>Source: Dell’Era, A. (ed.), <em>Sinesio di Cirene. Inni</em>. Rome: Tumminelli, 1968: 33–167.</a></p>
<ul class="CanonBrk">
<li>*Hymn. 1: pp. 33–91</li>
<li>*Hymn. 2: pp. 93–115</li>
<li>*Hymn. 3: pp. 117–121</li>
<li>*Hymn. 4: pp. 123–127</li>
<li>*Hymn. 5: pp. 129–135</li>
<li>*Hymn. 6: pp. 137–139</li>
<li>*Hymn. 7: pp. 141–145</li>
<li>*Hymn. 8: pp. 147–153</li>
<li>*Hymn. 9: pp. 155–167</li>
<li>Hymn. 10: cf. GEORGIUS PECCATOR Poeta (2971 001)</li>
</ul>
<p class="CitationStyle">Citation: Hymn&nbsp;&mdash; (line)</p>
<tr><td class=qS colspan=3> <tr><td rowspan=2><h2>t</h2><td><a class=T>ΣΥΝΕΣΙΟΥ ΚΥΡΗΝΑΙΟΥ</a><td class=K><tr><td><a class=T>ΥΜΝΟΙ ΕΜΜΕΤΡΟΙ</a><td class=G rowspan=5><tr><td><h2>1</h2><td>    Ἄγε μοι, ψυχά, 
ἱεροῖς ὕμνοις 
ἐπιβαλλομένα, 
ὑληγενέας<tr><th>5<td>εὔνασον οἴστρους, 
θώρησσε δὲ νοῦ 
ζαμενεῖς ὁρμάς. 
Βασιλῆϊ θεῶν 
πλέκομεν στέφανον,<tr><th>10<td>θύμ’ ἀναίμακτον, 
ἐπέων λοιβάς. 
    Ϲὲ μὲν ἐν πελάγει, 
σὲ δ’ ὑπὲρ νάσων, 
σὲ δ’ ἐν ἀπείροις,<tr><th rowspan=2>15<td>ἐπί τε πτολίων,<tr><td>κραναῶν τ’ ὀρέων, 
καὶ κατὰ κλεινῶν 
ὁπόταν πεδίων 
στάσω διδύμους<td class=G rowspan=5><tr><th>20<td>γυίων ταρσούς, 
σέ, μάκαρ, μέλπω, 
κόσμου γενέτα. 
    Ϲοὶ νύξ με φέρει 
τὸν ἀοιδόν, ἄναξ·<tr><th>25<td>σοὶ δ’ ἁμερίους, 
σοὶ δ’ ἀῴους, 
σοὶ δ’ ἑσπερίους 
ὕμνους ἀνάγω· 
ἴστορες αὐγαὶ<tr><th>30<td>πολιῶν ἄστρων 
μάνας τε δρόμοι 
καὶ μέγας ἴστωρ 
ἅλιος, ἁγνῶν 
ἄστρων πρύτανις,<tr><th rowspan=2>35<td>ὁσιᾶν ψυχᾶν 
ἅγιος ταμίας,<tr><td>ἐπὶ σὰς αὐλάς, 
ἐπὶ σοὺς κόλπους 
τὸν ἀποστρόφιον<td class=G rowspan=6><tr><th>40<td>ταναᾶς ὕλας 
† ταρσὸν †<tr><th>41a<td>ἐλαφριζουσᾶν,<tr><th>42<td>χαίρων ἵνα σου 
προμολὰν ἱκόμαν. 
    Νῦν ἐπὶ σεμνᾶς<tr><th>45<td>τελετηφορίας 
σηκοὺς ἁγίους 
ἱκέτας ἔμολον· 
νῦν ἐπὶ κλεινῶν 
κορυφὰν ὀρέων<tr><td rowspan=2><h2>1</h2> <h1>(50)</h1><td>ἱκέτας ἔμολον· 
νῦν ἐς ἐρήμας 
αὐλῶνα μέγαν 
Λιβύας ἔμολον,<tr><td>πέζαν νοτίαν,<td class=G rowspan=7><tr><th>55<td>τὰν οὔτ’ ἄθεον 
πνεῦμα μολύνει, 
οὔτε χαράσσει 
ἴχνος ἀνθρώπων 
ἀστυμερίμνων,<tr><th>60<td>ἵνα σοι ψυχὰ 
καθαρὰ παθέων, 
λύσασα πόθους, 
λήξασα πόνων, 
λήξασα γόων,<tr><th>65<td>θυμῶν, ἐρίδων, 
ὅσα κηριτρεφῆ 
ἀποσεισαμένα, 
καθαρᾷ γλώσσᾳ 
γνώμᾳ θ’ ὁσίᾳ<tr><th>70<td>τὸν ὀφειλόμενον 
ὕμνον ἀποίσει. 
    Εὐφαμείτω 
αἰθὴρ καὶ γᾶ· 
στάτω πόντος,<tr><th>75<td>στάτω δ’ ἀήρ· 
λήγετε πνοιαὶ 
βαλίων ἀνέμων· 
λήγετε ῥιπαὶ 
γυρῶν ῥοθίων,<tr><th rowspan=2>80<td>ποταμῶν προχοαί,<tr><td>κρανααὶ λιβάδες· 
ἐχέτω σιγὰ 
κόσμου λαγόνας, 
ἱερευομένων<td class=G rowspan=6><tr><th>85<td>ἁγίων ὕμνων. 
δύτω κατὰ γᾶς 
ὀφίων συρμός· 
δύτω κατὰ γᾶς 
καὶ πτανὸς ὄφις,<tr><th>90<td>δαίμων ὕλας, 
νεφέλα ψυχᾶς, 
εἰδωλοχαρεῖς 
εὐχαῖς σκύλακας 
ἐπιθωΰσσων.<tr><th>95<td>Ϲύ, πάτερ, σύ, μάκαρ, 
σὺ ψυχοβόρους 
ἀπέρυκε κύνας 
ψυχᾶς ἀπ’ ἐμᾶς, 
εὐχᾶς ἀπ’ ἐμᾶς,<tr><td><h2>1</h2> <h1>(100)</h1><td>ζωᾶς ἀπ’ ἐμᾶς, 
ἔργων ἀπ’ ἐμῶν. 
ἁ δ’ ἁμετέρα 
πραπίδων λοιβὰ 
σοῖς ἐριτίμοις<tr><th rowspan=2>105<td>μελέτω προπόλοις, 
πορθμεῦσι σοφοῖς<tr><td>ἁγίων ὕμνων. 
    Ἤδη φέρομαι 
ἐπὶ βαλβῖδας<td class=G rowspan=6><tr><th>110<td>ἱερῶν ἐπέων· 
ἤδη καναχεῖ 
ὀμφὰ περὶ νοῦν. 
μάκαρ, ἵλαθί μοι, 
πάτερ, ἵλαθί μοι,<tr><th>115<td>εἰ παρὰ κόσμον, 
εἰ παρὰ μοῖραν 
τῶν σῶν ἔθιγον. 
    Τίνος ὄμμα σοφόν, 
τίνος ὄμμα πολύ,<tr><th>120<td>ταῖς σαῖς στεροπαῖς 
ἀνακοπτόμενον, 
οὐ καταμύσει; 
ἀτενὲς δὲ δρακεῖν 
ἐπὶ σοὺς πυρσοὺς<tr><th>125<td>θέμις οὐδὲ θεοῖς· 
πίπτων δὲ νόος 
ἀπὸ σᾶς σκοπιᾶς 
τὰ πέλας σαίνει, 
ἀκίχητα κιχεῖν<tr><th rowspan=2>130<td>ἐπιβαλλόμενος, 
προσιδεῖν αἴγλαν 
ἀκάμαντι βυθῷ<tr><td>ἀμαρυσσομέναν. 
ἀβάτω δ’ ἀποβὰς<td class=G rowspan=6><tr><th>135<td>ἐπὶ πρωτοφαὲς 
εἶδος ἐρείδει 
ὄμματος ὁλκάν· 
ὅθεν αἰνύμενος 
ἐπὶ σοὺς ὕμνους<tr><th>140<td>ἄνθεα φωτός, 
ἀοριστοῖσαν 
ἀνέπαυσε βολάν, 
τὰ σὰ σοὶ πάλι δούς. 
    Τί γὰρ οὐ σόν, ἄναξ;<tr><th>145<td>Πατέρων πάντων 
πάτερ αὐτοπάτωρ, 
προπάτωρ ἀπάτωρ, 
υἱὲ σεαυτοῦ, 
ἓν ἑνὸς πρότερον,<tr><td><h2>1</h2> <h1>(150)</h1><td>ὄντων σπέρμα, 
πάντων κέντρον, 
προανούσιε νοῦ, 
κόσμων ῥίζα 
τῶν ἀρχεγόνων,<tr><th rowspan=2>155<td>ἀμφιφαὲς φῶς,<tr><td>ἀτρέκεια σοφά, 
παγὰ σοφίας, 
κεκαλυμμένε νοῦ 
ἰδίαις αὐγαῖς,<td class=G rowspan=5><tr><th>160<td>ὄμμα σεαυτοῦ, 
πρηστηροκράτωρ, 
αἰωνοτόκε, 
αἰωνόβιε, 
ἐπέκεινα θεῶν,<tr><th>165<td>ἐπέκεινα νόων, 
θάτερα νωμῶν, 
νοερητόκε νοῦ, 
ὀχετηγὲ θεῶν, 
πνευματοεργὲ<tr><th>170<td>καὶ ψυχοτρόφε, 
παγὰ παγῶν, 
ἀρχῶν ἀρχά, 
ῥιζῶν ῥίζα, 
μονὰς εἶ μονάδων,<tr><th>175<td>ἀριθμῶν ἀριθμός, 
μονὰς ἠδ’ ἀριθμός, 
νοῦς καὶ νοερός, 
καὶ τὸ νοητόν, 
καὶ πρὸ νοητοῦ,<tr><th>180<td>ἓν καὶ πάντα, 
ἓν διὰ πάντων, 
ἕν τε πρὸ πάντων, 
σπέρμα τὸ πάντων, 
ῥίζα καὶ ὄρπαξ,<td class=G rowspan=6><tr><th>185<td>φύσις ἐν νοεροῖς, 
θῆλυ καὶ ἄρρην. 
    Μύστας δὲ νόος 
τά τε καὶ τὰ λέγει, 
βυθὸν ἄρρητον<tr><th>190<td>ἀμφιχορεύων. 
    Ϲὺ τὸ τίκτον ἔφυς, 
σὺ τὸ τικτόμενον, 
σὺ τὸ φωτίζον, 
σὺ τὸ λαμπόμενον,<tr><th>195<td>σὺ τὸ φαινόμενον, 
σὺ τὸ κρυπτόμενον, 
φῶς κρυπτόμενον 
ἰδίαις αὐγαῖς, 
ἓν καὶ πάντα,<tr><td><h2>1</h2> <h1>(200)</h1><td>ἓν καθ’ ἑαυτὸ 
καὶ διὰ πάντων. 
σὺ γὰρ ἐξεχύθης, 
ἀρρητοτόκε, 
ἵνα παῖδα τέκῃς,<tr><th rowspan=2>205<td>κλεινὰν σοφίαν<tr><td>δημιοεργόν· 
προχυθεὶς δὲ μένεις 
ἀτόμοισι τομαῖς 
μαιευόμενος.<td class=G rowspan=6><tr><th>210<td>    Ὑμνῶ σε, μονάς, 
ὑμνῶ σε, τριάς· 
μονὰς εἶ τριὰς ὤν, 
τριὰς εἶ μονὰς ὤν. 
νοερὰ δὲ τομὰ<tr><th>215<td>ἄσχιστον ἔτι 
τὸ μερισθὲν ἔχει· 
ἐπὶ παιδὶ χύθης 
ἰότατι σοφᾷ, 
αὐτὰ δ’ ἰότας<tr><th>220<td>βλάστησε, μέσα 
φύσις ἄφθεγκτος, 
τὸ προούσιον ὄν. 
οὐ θέμις εἰπεῖν 
δεύτερον ἐκ σοῦ·<tr><th>225<td>οὐ θέμις εἰπεῖν 
τρίτον ἐκ πρώτου. 
    Ὠδὶς ἱερά, 
ἄρρητε γονά, 
ὅρος εἶ φυσίων,<tr><th rowspan=2>230<td>τᾶς τικτοίσας 
καὶ τικτομένας 
(σέβομαι νοερῶν<tr><td>κρυφίαν τάξιν· 
χωρεῖ τι μέσον<td class=G rowspan=5><tr><th>235<td>οὐ καταταχθέν). 
Ἄφθεγκτε γόνε 
πατρὸς ἀφθέγκτου, 
ὠδὶς διὰ σέ, 
διὰ δ’ ὠδῖνος<tr><th>240<td>αὐτὸς ἐφάνθης 
ἅμα πατρὶ φανεὶς 
ἰότατι πατρός· 
ἰότας δ’ ἐσαεὶ 
παρὰ σεῖο πατρί.<tr><th>245<td>Οὐδ’ ὁ βαθύρρους 
χρόνος οἶδε γονὰς 
τὰς ἀρρήτους· 
αἰὼν δ’ ὁ γέρων 
τὸν ἀμήρυτον<tr><td rowspan=2><h2>1</h2> <h1>(250)</h1><td>τόκον οὐκ ἐδάη· 
ἅμα πατρὶ φάνη 
αἰωνογόνος<tr><td>ὁ γενησόμενος. 
    Τίς ἐπ’ ἀφθέγκτοις<td class=G rowspan=6><tr><th>255<td>ἐβράβευσε τομάν; 
ἀλαῶν μερόπων 
δαιδαλογλώσσων 
ἄθεοι τόλμαι. 
Ϲὺ δὲ φωτοδότας<tr><th>260<td>φωτὸς νοεροῦ, 
σκολιᾶς δ’ ἀπάτας 
ἀνέχεις ὁσίων 
πραπίδας μερόπων, 
ἐς ζόφον ὕλας<tr><th>265<td>μὴ καταδῦναι. 
Ϲέ, πάτερ κόσμων, 
πάτερ αἰώνων, 
αὐτουργὲ θεῶν, 
εὐαγὲς αἰνεῖν.<tr><th>270<td>σὲ μὲν οἱ νοεροὶ 
μέλπουσιν, ἄναξ, 
σὲ δὲ κοσμαγοὶ 
ὀμματολαμπεῖς 
νόες ἀστέριοι<tr><th>275<td>ὑμνοῦσι, μάκαρ, 
οὓς πέρι κλεινὸν 
σῶμα χορεύει. 
πᾶσά σε μέλπει 
γενεὰ μακάρων,<tr><th>280<td>οἳ περὶ κόσμον, 
οἳ κατὰ κόσμον, 
οἳ ζωναῖοι 
οἵ τ’ ἄζωνοι 
κόσμου μοίρας<td class=G rowspan=5><tr><th>285<td>ἐφέπουσι σοφοὶ 
ἀμφιβατῆρες, 
οἱ περὶ κλεινοὺς 
οἰηκοφόρους, 
οὓς ἀγγελικὰ<tr><th>290<td>προχέει σειρά, 
τό τε κυδῆεν 
γένος ἡρώων 
ἔργα τὰ θνητῶν 
κρυφίαισιν ὁδοῖς<tr><th>295<td>διανισσόμενον, 
ἔργα βρότεια· 
ψυχά τ’ ἀκλινὴς 
καὶ κλινομένα 
ἐς μελαναυγεῖς<tr><td rowspan=2><h2>1</h2> <h1>(300)</h1><td>χθονίους ὄγκους·<tr><td>σὲ μάκαιρα φύσις 
φύσεώς τε γονὰ 
ὑμνεῖ 〈σε〉, μάκαρ, 
τὰς ζειδώροις<td class=G rowspan=7><tr><th>305<td>ἐφέπεις πνοιαῖς 
ἀπὸ σῶν ὀχετῶν 
κατασυρομέναις, 
προκυλινδομέναις. 
Ϲὺ γάρ, ἀχράντων<tr><th>310<td>ἡγέτα κόσμων, 
φύσις εἶ φυσίων· 
σὺ φύσιν θάλπεις, 
γένεσιν θνατῶν, 
τᾶς ἀενάω<tr><th>315<td>ἴνδαλμα μονᾶς, 
ἵνα καὶ πυμάτα 
μερὶς ἐν κόσμῳ 
λελάχῃ ζωᾶς<tr><th>318a<td>[λελάχῃ ζωαῖς]<tr><th>319<td>ἐπαμειβομένας.<tr><th>320<td>οὐ γὰρ θέμις ἦν 
τρύγα τὰν κόσμου 
κορυφαῖς ἐρίσαι· 
τὸ δὲ ταχθὲν ὅλως 
ἐς χορὸν ὄντων<tr><th>325<td>οὐκέτ’ ὀλεῖται, 
ἄλλο δ’ ἀπ’ ἄλλου 
διά τ’ ἀλλήλων 
πάντ’ ἀπολαύει· 
ἐξ ὀλλυμένων<td class=G rowspan=5><tr><th>330<td>κύκλος ἀίδιος 
ταῖς σαῖς πνοιαῖς 
ἀναθαλπόμενος. 
Ϲοὶ διὰ πάντων 
ἵστησι χοροὺς<tr><th>335<td>μάτειρα φύσις, 
ἰδίαις χροιαῖς, 
ἰδίοις ἔργοις 
δαιδαλλομένων· 
ἐκ δὲ ζωᾶν<tr><th>340<td>ἑτεροφθόγγων 
μίαν ἁρμονίαν 
ὁμόφωνον ἄγει. 
σοὶ πάντα φέρει 
αἶνον ἀγήρων·<tr><th rowspan=2>345<td>ἀὼς καὶ νύξ, 
στεροπαί, νιφάδες, 
† οὐρανὸς ἀκμὴς αἴθων † 
καὶ γᾶς ῥίζαι,<tr><td>ὕδωρ, ἀήρ,<td class=G rowspan=7><tr><td><h2>1</h2> <h1>(350)</h1><td>σώματα πάντα, 
πνεύματα πάντα, 
σπέρματα, καρποί, 
φυτὰ καὶ ποῖαι, 
ῥίζαι, βοτάναι,<tr><th>355<td>βοτὰ καὶ πτηνά, 
καὶ νηχομένων 
νεπόδων ἀγέλαι. 
Ἴδε καὶ ψυχὰν 
ὀλιγοδρανέα,<tr><th>360<td>ὀλιγηπελέα, 
ἐπὶ σᾶς Λιβύας, 
ἐπὶ σᾶς σεπτᾶς 
ἱερηπολίας 
ὁσίαις εὐχαῖς<tr><th>365<td>ἐπιμελπομέναν, 
τὰν ἀμφιπολεῖ 
νέφος ὑλαῖον· 
σὸν δ’ ὄμμα, πάτερ, 
κοπτικὸν ὕλας.<tr><th>370<td>    Νῦν μοι κραδία, 
τοῖς σοῖς ὕμνοις 
πιαινομένα, 
ἐθόωσε νόον 
πυρίαις ὁρμαῖς·<tr><th rowspan=2>375<td>σὺ δὲ λάμψον, ἄναξ, 
ἀναγωγὰ φάη·<tr><td>νεῦσον δέ, πάτερ, 
σῶμα φυγοῖσαν 
μηκέτι δῦναι<td class=G rowspan=6><tr><th>380<td>ἐς χθονὸς ἄταν· 
ὄφρα δὲ ζωᾶς 
ὑλοδιαίτου 
δεσμοῖσι μένω, 
πραεῖα, μάκαρ,<tr><th>385<td>βόσκοι με τύχα· 
μηδ’ ἐμπόδιον 
πνεύσειε νόου 
φροντίσι λυγραῖς 
δάπτοισα βίον,<tr><th>390<td>ἵνα μὴ τὰ θεοῦ 
ἄσχολος εἴην· 
μηδ’ ἔτι τοίοις 
ἐναλινδοίμαν, 
ὅθεν ἐκπροφυγὼν<tr><th>395<td>δώροισι τεοῖς 
στέφος εὐαγέων 
ἀπὸ λειμώνων 
σοὶ τοῦτο πλέκων 
σοὶ τόνδε φέρω<tr><td rowspan=2><h2>1</h2> <h1>(400)</h1><td>αἶνον, ἀχράντων 
ἡγέτα κόσμων, 
καὶ παιδὶ σοφῷ<tr><td>σαυτοῦ σοφίᾳ, 
τὸν ἀπ’ ἀρρήτων<td class=G rowspan=7><tr><th>405<td>ἔχεας κόλπων. 
ἐν σοὶ δὲ μένει 
σέθεν ἐκπροθορών, 
ἵνα πάντα σοφαῖς 
ἐφέπῃ πνοιαῖς,<tr><th>410<td>διέπῃ πολιῶν 
βάθος αἰώνων, 
διέπῃ ταρσοὺς 
κραναοῦ κόσμου 
μέχρι καὶ νεάτου<tr><th>415<td>πυθμένος ὄντων, 
χθονίας μοίρας, 
ὁσίαις πραπίσιν 
ἐλλαμπόμενος, 
λύῃ δὲ πόνους<tr><th>420<td>ἠδὲ μερίμνας 
διερῶν μερόπων, 
ἀγαθῶν κράντωρ, 
ἐλατὴρ ἀχέων· 
τί δὲ θαῦμα θεὸν<tr><th>425<td>τὸν κοσμοτέχναν 
ἰδίων ἔργων 
κῆρας ἐρύκειν; 
    Τόδε σοι, μεγάλου 
κοίρανε κόσμου,<tr><th rowspan=2>430<td>τίσων ἔμολον 
χρέος ἐκ Θρῄκης,<tr><td>ἵνα τὰν τριέτιν 
ᾤκησα γύαν 
παρ’ ἀνακτόριον<td class=G rowspan=6><tr><th>435<td>γαίας μέλαθρον, 
ἔτλαν δὲ πόνους, 
ἔτλαν δ’ ὀδύνας 
πολυδακρύτους 
ὤμοισι φέρων<tr><th>440<td>ματέρα πάτραν. 
ῥαίνετο μὲν γᾶ 
ἱδρῶτι μελῶν 
ἀεθλευόντων 
ἆμαρ ἐπ’ ἆμαρ·<tr><th>445<td>ῥαίνετο δ’ εὐνὰ 
κανθῶν λιβάσιν 
ὀλοφυρομένων 
νύκτ’ ἐπὶ νύκτα. 
νηοὶ δ’ ὁπόσοι<tr><td><h2>1</h2> <h1>(450)</h1><td>δώμηθεν, ἄναξ, 
ἐπὶ σαῖς ἁγίαις 
τελετηφορίαις, 
ἐπὶ πάντας ἔβαν 
πρηνὴς ἱκέτας,<tr><th>455<td>δάπεδον βλεφάρων 
δεύων νοτίσι, 
μή μοι κενεὰν 
ὁδὸν ἀντᾶσαι· 
ἱκέτευσα θεοὺς<tr><th>460<td>δραστῆρας, ὅσοι 
γονόεν Θρῄκης 
κατέχουσι πέδον, 
οἵ τ’ ἀντιπέρην 
Χαλκηδονίας<td class=G rowspan=6><tr><th>465<td>ἐφέπουσι γύας, 
οὓς ἀγγελικαῖς 
ἔστεψας, ἄναξ, 
αὐγαῖσι, τεοὺς 
ἱεροὺς προπόλους·<tr><th>470<td>σύν μοι μάκαρες 
ἐλάβοντο λιτᾶν, 
σύν μοι πολέων 
ἐλάβοντο πόνων. 
οὔ μοι ζωὰ<tr><th>475<td>ταμόσδε φίλα, 
διὰ γᾶν πατρίαν 
στυφελιζομέναν, 
τὰν ἐξ ἀχέων 
ἔστασας, ἄναξ,<tr><th>480<td>αὐτός, ἀγήρως 
κοίρανε κόσμου. 
Ἤδη ψυχᾶς 
ἀποτρυομένας, 
ἤδη μελέων<tr><th rowspan=2>485<td>κατερειπομένων, 
ὑπέρεισας ἐμὰν<tr><td>ἄρθρων δύναμιν, 
τλᾶμον ψυχᾷ 
μένος ἔμπνευσας,<td class=G rowspan=6><tr><th>490<td>καμάτων δὲ γλυκὺ 
εὕρεο τέκμωρ, 
κατὰ θυμὸν ἐμὸν 
ἔργοισιν, ἄναξ, 
ὀπάσας δολιχῶν<tr><th>495<td>ἄμπαυμα πόνων. 
    Τὰ σὺ πάντα, μάκαρ, 
Λιβύεσσι σάου 
ἐς μηκεδανὸν 
μήρυμα χρόνου<tr><td><h2>1</h2> <h1>(500)</h1><td>διὰ σᾶς μνάμαν 
εὐεργεσίας, 
διά τε ψυχὰν 
αἰνὰ παθοῖσαν. 
Ἱκέτᾳ δὲ δίδου<tr><th>505<td>βιοτὰν ἀσινῆ· 
λῦέ με μόχθων, 
λῦέ με νούσων, 
λῦε μεριμνᾶν 
κηριτρεφέων,<tr><th rowspan=2>510<td>νεῦσον νοερὰν 
προπόλῳ ζωάν,<tr><td>μή μοι χθονίους 
ὄμβρους ἀφένου 
κρίνειας, ἄναξ,<td class=G rowspan=6><tr><th>515<td>ἵνα μὴ τὰ θεοῦ 
ἄσχολος εἴην· 
μηδὲ κατηφὴς 
πενία μελάθροις 
ἐγχριμπτομένα<tr><th>520<td>περὶ γᾶν ἕλκοι 
φροντίδα θυμοῦ. 
ἄμφω ψυχὰν 
βρίθει περὶ γᾶν, 
ἄμφω δὲ νόου<tr><th>525<td>ἐπίληθα πέλει, 
ὅτε μὴ σύ, μάκαρ, 
ὀρέγοις ἀλκάν. 
Ναί, πάτερ, ἁγνᾶς 
παγὰ σοφίας,<tr><th>530<td>λάμψον πραπίσιν 
ἀπὸ σῶν κόλπων 
νοερὸν φέγγος· 
στράψον κραδίᾳ 
ἀπὸ σᾶς ἀλκᾶς<tr><th rowspan=2>535<td>σοφίας αὐγάν· 
κἀς τὰν ἐπὶ σὲ 
ἱερὰν ἀτραπὸν 
σύνθημα δίδου<tr><td>σφραγῖδα τεάν,<td class=G rowspan=7><tr><th>540<td>κηριτρεφέας 
δαίμονας ὕλας 
σεύων ζωᾶς 
εὐχᾶς τ’ ἀπ’ ἐμᾶς, 
καὶ σῶμα σάου<tr><th>545<td>ἀρτεμές, ἐχθραῖς 
ἄβατον λώβαις, 
καὶ πνεῦμα σάου 
ἀμόλυντον, ἄναξ. 
    Ἦ μὰν ἤδη<tr><td><h2>1</h2> <h1>(550)</h1><td>δνοφερὰν ὕλας 
κηλῖδα φέρω, 
ἔχομαι δὲ πόθοις, 
χθονίοις δεσμοῖς. 
σὺ δὲ ῥύσιος εἶ,<tr><th>555<td>σὺ καθάρσιος εἶ· 
ἀπόλυε κακῶν, 
ἀπόλυε νόσων, 
ἀπόλυε πέδας. 
σὸν σπέρμα φέρω,<tr><th>560<td>εὐηγενέος 
σπινθῆρα νόου 
ἐς βάθος ὕλας 
κατακεκλιμένον. 
σὺ γὰρ ἐν κόσμῳ<tr><th rowspan=2>565<td>κατέθου ψυχάν,<tr><td>διὰ δὲ ψυχᾶς 
ἐν σώματι νοῦν 
ἔσπειρας, ἄναξ. 
    Τὰν σὰν κούραν<td class=G rowspan=6><tr><th>570<td>ἐλέαιρε, μάκαρ. 
Κατέβαν ἀπὸ σοῦ 
χθονὶ θητεῦσαι, 
ἀντὶ δὲ θήσσας 
γενόμαν δούλα·<tr><th>575<td>ὕλα με μάγοις 
ἐπέδησε τέχναις. 
Ἔνι μάν, ἔνι μοι 
βαιόν τι μένος 
κρυφίας γλήνας·<tr><th>580<td>οὔπω πᾶσαν 
ἔσβεσεν ἀλκάν, 
κέχυται δὲ πολὺς 
ἐφύπερθε κλύδων, 
ἀλαῶπα τιθεὶς<tr><th>585<td>τὰν θεοδερκῆ. 
Ἐλέαιρε, πάτερ, 
κούραν ἱκέτιν, 
τὰν πολλάκι δή, 
νοεραῖς ἀνόδοις<tr><th rowspan=2>590<td>ἐπιβαλλομέναν, 
λαμυρᾶς ὕλας 
ἵμερος ἄγχει.<tr><td>σὺ δὲ λάμψον, ἄναξ, 
ἀναγωγὰ φάη,<td class=G rowspan=7><tr><th>595<td>ἅψον δὲ σέλας 
καὶ πυρκαϊάν, 
σπέρμα τὸ βαιὸν 
αὔξων ἐν ἐμῷ 
κρατὸς ἀώτῳ.<tr><td><h2>1</h2> <h1>(600)</h1><td>θρόνισόν με, πάτερ, 
φωτὸς ἐν ἀλκᾷ 
ζωηφορίου, 
ἵνα χεῖρα φύσις 
οὐκ ἐπιβάλλει,<tr><th>605<td>ὅθεν οὐκέτι γᾶ, 
οὐ μοιραία 
κλῶσις ἀνάγκας 
παλίνορσον ἄγει. 
    Λιπέτω, φυγέτω<tr><th>610<td>δολερὰ γένεσις 
θεράποντα τεόν· 
ἐμέθεν δέ, πάτερ, 
χθονίου τε κλόνου 
πῦρ μέσον εἴη.<tr><th>615<td>νεῦσον, γενέτα, 
νεῦσον προπόλῳ 
ἤδη νοεροὺς 
πετάσαι ταρσούς. 
ἤδη φερέτω<tr><th rowspan=2>620<td>σφραγῖδα πατρὸς<tr><td>ἱκέτις ψυχά, 
δεῖμα μὲν ἐχθροῖς 
δαίμοσιν, οἳ γᾶς 
ἀπὸ κευθμώνων<td class=G rowspan=6><tr><th>625<td>ἀναπαλλόμενοι 
πνείουσι βροτοῖς 
ἀθέους ὁρμάς· 
σύνθημα δὲ σοῖς 
ἁγνοῖς προπόλοις,<tr><th>630<td>οἳ κατὰ κλεινοῦ 
βένθεα κόσμου 
πυρίων ἀνόδων 
κληϊδοφόροι, 
ἵνα μοι φάεος<tr><th>635<td>πετάσωσι πύλας, 
ἔτι δ’ ἀλεμάτας 
ἐπὶ γᾶς ἕρπων, 
μὴ χθονὸς εἴην. 
Πυρίων δ’ ἔργων<tr><th>640<td>καὶ τῇδε δίδου 
μάρτυρα καρπόν, 
ὀμφὰς ἀτρεκεῖς, 
ὅσα τ’ ἐν ψυχαῖς 
τὰν ἀμβροσίαν<tr><th rowspan=2>645<td>ἐλπίδα θάλπει. 
    Μετά μοι μέλεται 
χθονίας βιοτᾶς. 
Ἔρρετε λῆμαι<tr><td>ἀθέων μερόπων<td class=G rowspan=9><tr><td><h2>1</h2> <h1>(650)</h1><td>πτολίων τε κράτη· 
ἔρρετε πᾶσαι 
ἆται γλυκεραὶ 
ἄχαρίς τε χάρις, 
οἷσι ψυχὰν<tr><th>655<td>θωπευομέναν 
γᾶ λάτριν ἔχει. 
ἆ μέγα δειλά<tr><th>657a<td>〈........〉<tr><th>658<td>ἰδίων τ’ ἀγαθῶν 
ἔπιεν λάθαν,<tr><th>660<td>μέχρις ἐγκύρσῃ 
φθονερᾷ μερίδι· 
δοιὰς γὰρ ἔχει 
μαστροπὸς ὕλα· 
ὃς δὲ τραπέζας<tr><th>665<td>ἐπορεξάμενος 
μελιχρῶν ἔθιγεν, 
ἦ μέγα κλαύσει 
πικρὰν μερίδα, 
τῶν ἀντίξων<tr><th>670<td>συνεφελκομένων. 
ὅδε γὰρ χθονίας 
θεσμὸς ἀνάγκας 
διχόθεν θνατοῖς 
βίον οἰνοχοεῖ·<tr><th rowspan=2>675<td>τὸ δ’ ἀκηράσιον<tr><td>ἀμιγές τ’ ἀγαθὸν 
θεὸς ἢ τὰ θεοῦ. 
    Μεθύοισα γλυκεῖ 
κρητῆρι, γύας<td class=G rowspan=5><tr><th>680<td>ἔψαυσα κακῶν, 
ἐνέκυρσα πάγᾳ, 
ἐδάην ἄταν 
Ἐπιμηθιάδα. 
στυγέω δὲ νόμους<tr><th>685<td>ἀλλοπροσάλλους· 
ἐς τὸν ἀκηδῆ 
λειμῶνα πατρὸς 
σπεύδω, τανύω 
φυγάδας ταρσούς,<tr><th>690<td>φυγάδας διδύμων 
ὕλας δώρων. 
Ἴδε με, ζωᾶς 
νοερᾶς ταμία, 
ἴδε σὰν ἱκέτιν<tr><th rowspan=2>695<td>ψυχὰν ἐπὶ γᾶς 
νοεραῖς ἀνόδοις 
ἐπιβαλλομέναν.<tr><td>σὺ δὲ λάμψον, ἄναξ, 
ἀναγωγὰ φάη,<td class=G rowspan=5><tr><td><h2>1</h2> <h1>(700)</h1><td>πτερὰ κοῦφα διδούς· 
ἅμμα δὲ κόψον, 
χάλασον περόναν 
διδύμων παθέων, 
οἷσι ψυχὰς<tr><th>705<td>δολόεσσα φύσις 
κάμπτει κατὰ γᾶς· 
δός με, φυγοῖσαν 
σώματος ἄταν, 
θοὸν ἅλμα βαλεῖν<tr><th>710<td>ἐπὶ σὰς αὐλάς, 
ἐπὶ σοὺς κόλπους, 
ὅθεν ἁ ψυχᾶς 
προρέει παγά. 
Λιβὰς οὐρανία<tr><th>715<td>κέχυμαι κατὰ γᾶς· 
παγᾷ με δίδου, 
ὅθεν ἐξεχύθην 
φοιτὰς ἀλῆτις· 
νεῦσον προγόνῳ<tr><th>720<td>φωτὶ μιγῆναι, 
νεῦσον δ’ ὑπὸ σοὶ 
πρυτανευομέναν 
σὺν ἄνακτι χορῷ 
ἀνάγειν ὁσίως<td class=G rowspan=3><tr><th>725<td>νοεροὺς ὕμνους, 
νεῦσον δέ, πάτερ, 
φωτὶ μιγεῖσαν 
μηκέτι δῦναι 
ἐς χθονὸς ἄταν.<tr><th rowspan=2>730<td>ὄφρα δὲ ζωᾶς 
ὑλοδιαίτου 
δεσμοῖσι μένω, 
πραεῖα, μάκαρ,<tr><td>βόσκοι με τύχα.<td class=G rowspan=5><tr><td><h2>2</h2><td>    Ϲὲ μὲν ἀρχομένας, 
σὲ δ’ ἀεξομένας, 
σὲ δὲ μεσσοίσας, 
σὲ δὲ παυομένας<tr><th>5<td>ἀοῦς ἱερᾶς, 
ζαθέας νυκτός, 
μέλπω, γενέτα, 
παιὼν ψυχᾶν, 
παιὼν γυίων,<tr><th>10<td>δῶτορ σοφίας, 
ἐλατὴρ νούσων, 
δῶτορ ψυχαῖς 
ἀπόνου βιοτᾶς, 
ἃν μὴ στείβει<tr><th rowspan=2>15<td>χθονία φροντίς, 
μάτηρ ἀχέων, 
μάτηρ παθέων, 
ὧν μοι ζωὰ<tr><td>καθαρὰ μενέτω,<td class=G rowspan=6><tr><th>20<td>ἵνα τὰν πάντων 
κρυφίαν ῥίζαν 
ἀμενὴς ἀλέγω, 
μηδ’ ἀπαγωγοῖς 
ἄτῃσι θεοῦ<tr><th>25<td>νοσφιζοίμαν. 
Ϲέ, μάκαρ, μέλπω, 
κοίρανε κόσμου. 
    Γᾶ σιγάτω 
ἐπὶ σοῖς ὕμνοις,<tr><th>30<td>ἐπὶ σαῖς εὐχαῖς· 
εὐφαμείτω 
ὅσα κόσμος ἔχει· 
σὰ γὰρ ἔργα, πάτερ. 
Καππαυέσθω<tr><th>35<td>ἀνέμων ῥοῖζος, 
ἦχος δένδρων, 
θρόος ὀρνίθων· 
ἥσυχος αἰθήρ, 
ἥσυχος ἀὴρ<tr><th rowspan=2>40<td>κλυέτω μολπᾶς· 
ὑδάτων δὲ χύσις<tr><td>ἄψοφος ἤδη 
στάτω κατὰ γᾶς. 
οἱ δ’ ἐμπόδιοι<td class=G rowspan=6><tr><th>45<td>ἁγίων ὕμνων 
κευθμωνοχαρεῖς 
καὶ τυμβονόμοι 
δαίμονες ἤδη 
φυγέτωσαν ἐμὰν<tr><td><h2>2</h2> <h1>(50)</h1><td>ὁσίαν εὐχάν· 
ἀγαθοὶ δ’ ὁπόσοι 
μάκαρες νοεροῦ 
πρόπολοι γενέτου 
κατέχουσι βάθη<tr><th>55<td>ἄκρα τε κόσμου, 
ὕμνων ἵλεῳ 
πεύθοιντο πατρός, 
ἵλεῳ δὲ λιτὰς 
ἀνάγοιεν ἐμάς.<tr><th>60<td>    Μονὰς ὦ μονάδων, 
πάτερ ὦ πατέρων, 
ἀρχῶν ἀρχά, 
παγῶν παγά, 
ῥιζῶν ῥίζα,<tr><th rowspan=2>65<td>ἀγαθῶν ἀγαθόν, 
ἄστρων ἄστρον, 
κόσμων κόσμε, 
ἰδεῶν ἰδέα,<tr><td>βύθιον κάλλος,<td class=G rowspan=7><tr><th>70<td>κρύφιον σπέρμα, 
πάτερ αἰώνων, 
πάτερ ἀφθέγκτων 
νοερῶν κόσμων, 
ὅθεν ἀμβροσία<tr><th>75<td>σταλάοισα πνοά, 
σώματος ὄγκοις 
ἐπινηξαμένα, 
δεύτερον ἤδη 
κόσμον ἀνάπτει.<tr><th>80<td>    Ὑμνῶ σε, μάκαρ, 
καὶ διὰ φωνᾶς, 
ὑμνῶ σε, μάκαρ, 
καὶ διὰ σιγᾶς· 
ὅσα γὰρ φωνᾶς,<tr><th>85<td>τόσα καὶ σιγᾶς 
ἀίεις νοερᾶς. 
    Ὑμνῶ δὲ γόνον 
τὸν πρωτόγονον 
καὶ πρωτοφαῆ.<tr><th>90<td>    Γόνε κύδιστε 
πατρὸς ἀφθέγκτου, 
σέ, μάκαρ, μεγάλῳ 
πατρὶ συνυμνῶ, 
καὶ τὰν ἐπὶ σοὶ<tr><th rowspan=2>95<td>ὠδῖνα πατρός, 
γόνιμον βουλάν,<tr><td>μεσάταν ἀρχάν, 
ἁγίαν πνοιάν, 
κέντρον γενέτου,<td class=G rowspan=5><tr><td><h2>2</h2> <h1>(100)</h1><td>κέντρον δὲ κόρου. 
αὐτὰ μάτηρ, 
αὐτὰ γνωτά, 
αὐτὰ θυγάτηρ, 
μαιωσαμένα<tr><th>105<td>κρυφίαν ῥίζαν. 
ἵνα γὰρ προχυθῇ 
ἐπὶ παιδὶ πατήρ, 
αὐτὰ πρόχυσις 
εὕρετο βλάσταν,<tr><th>110<td>ἔστη δὲ μέσα, 
θεὸς ἔκ τε θεοῦ 
διὰ παῖδα θεόν· 
καὶ διὰ κλεινὰν 
πατρὸς ἀθανάτου<tr><th rowspan=2>115<td>πρόχυσιν πάλι παῖς 
εὕρετο βλάσταν. 
Μονὰς ἁ τριττύς, 
μονὰς ἅ γε μένει<tr><td>καὶ τριὰς ἤδη.<td class=G rowspan=7><tr><th>120<td>Νοερὰ δὲ τομὰ 
ἄσχιστον ἔτι 
τὸ μερισθὲν ἔχει· 
προθορὼν δὲ μένει 
γόνος ἐς γενέταν,<tr><th>125<td>καὶ πάλιν ἔξω 
τὰ πατρὸς διέπει, 
κόσμοις κατάγων 
ὄλβον ζωᾶς 
ὅθεν αὐτὸς ἔχει<tr><th>130<td>λόγος, ὃν μεγάλῳ 
πατρὶ συνυμνῶ. 
Νόος ἀρρήτου 
τίκτει σε πατρός, 
καὶ σὺ κυηθεὶς<tr><th>135<td>λόγος εἶ γενέτου, 
πρῶτος πρώτας 
προθορὼν ῥίζας, 
ῥίζα δὲ πάντων 
τῶν μετὰ κλεινὰν<tr><th>140<td>τὰν σὰν γένναν. 
Μονὰς ἄρρητος, 
σπέρμα τὸ πάντων, 
σπέρμα σε πάντων 
ἐσπέρμηνεν.<tr><th rowspan=2>145<td>σὺ γὰρ ἐν πᾶσιν, 
διὰ σοῦ δὲ φύσις<tr><td>ὑπάτα, μεσάτα 
νεάτα τε τεοῦ 
ἀπέλαυσε πατρὸς<td class=G rowspan=7><tr><td><h2>2</h2> <h1>(150)</h1><td>ἀγαθῶν δώρων 
γονίμου ζωᾶς. 
σοὶ μὲν ἀγήρως 
ἄπονον τροχιὰν 
σφαῖρα κυλίνδει·<tr><th>155<td>ὑπὸ σὰν τάξιν, 
κύτεος μεγάλου 
βριαραῖς δίναις, 
ἑβδομὰς ἄστρων 
ἀντιχορεύει·<tr><th>160<td>τὰ δὲ πολλὰ μίαν 
πτύχα καλλύνει 
φέγγεα κόσμου 
διὰ σὰν βουλάν, 
γόνε κύδιστε·<tr><th>165<td>σὺ γὰρ ἀμφιθέων 
κύτος οὐράνιον 
δρόμον αἰώνων 
ἄλυτον συνέχεις· 
ὑπὸ σοῖς δέ, μάκαρ,<tr><th>170<td>ἁγίοις θεσμοῖς 
ἐν ἀπειροβαθοῦς 
αἴθρας λαγόσιν 
πολιῶν ἄστρων 
ἀγέλα νέμεται.<tr><th rowspan=2>175<td>Σὺ μὲν οὐρανίοις,<tr><td>σὺ δ’ ἐνηερίοις, 
σὺ δ’ ἐπιχθονίοις, 
σὺ δ’ ὑποχθονίοις 
ἔργα μερίζεις<td class=G rowspan=6><tr><th>180<td>ζωάν τε νέμεις. 
σὺ νόου πρύτανις 
ταμίας τε θεοῖς 
θνατῶν θ’ ὁπόσοι 
νοερᾶς μοίρας<tr><th>185<td>ἔσπασαν ὄμβρους. 
σὺ ψυχοδότας 
οἷς ἐκ ψυχᾶς 
τέταται ζωὰ 
καὶ φύσις ἀκμής.<tr><th>190<td>ἀλαὸν ψυχᾶς 
βλάστημα τεᾶς 
κρέμαται σειρᾶς, 
χὠπόσα πάσας 
στέρεται πνοιᾶς<tr><th>195<td>ἀπὸ σῶν κόλπων 
δρέπεται συνοχάν, 
πορθμευομέναν 
διὰ σᾶς ἀλκᾶς 
ἐξ ἀρρήτων<tr><td rowspan=2><h2>2</h2> <h1>(200)</h1><td>πατρικῶν κόλπων, 
κρυφίας μονάδος,<tr><td>ὅθεν ὁ ζωᾶς 
ὀχετὸς προρέων 
φέρεται μέχρι γᾶς<td class=G rowspan=6><tr><th>205<td>διὰ σᾶς ἀλκᾶς 
δι’ ἀτεκμάρτων 
νοερῶν κόσμων· 
ἔνθεν δέχεται 
καταβαίνοισαν<tr><th>210<td>ἀγαθῶν κράναν, 
νοεροῦ μορφὰν 
κόσμος ὁρατός. 
ἅλιον οὗτος 
δεύτερον ἔσχεν,<tr><th>215<td>ὑστεροφεγγοῦς 
φωτὸς γενέταν 
ὀμματολαμπῆ, 
τᾶς γινομένας 
καὶ φθειρομένας<tr><th>220<td>ταμίαν ὕλας, 
υἱοῦ νοεροῦ 
τύπον αἰσθητόν, 
ἀγαθῶν παροχὰν 
ἐγκοσμογενῶν<tr><th>225<td>διὰ σὰν βουλάν, 
γόνε κύδιστε. 
    Πάτερ ἄγνωστε, 
πάτερ ἄρρητε, 
ἄγνωστε νόῳ,<tr><th>230<td>ἄρρητε λόγῳ, 
νόος ἐσσὶ νόων, 
ψυχᾶν ψυχά, 
φύσις εἶ φυσίων. 
Γόνυ σοι κάμπτω·<td class=G rowspan=6><tr><th>235<td>ἰδὲ τοῦτο, λάτρις 
πίπτω κατὰ γᾶς, 
ἱκέτας ἀλαός. 
Σὺ δὲ φωτοδότας 
φωτὸς νοεροῦ·<tr><th>240<td>ἐλέαιρε, μάκαρ, 
ἱκέτιν ψυχάν· 
σεῦε δὲ νούσους, 
σεῦε μερίμνας 
τὰς ψυχοβόρους·<tr><th>245<td>σεῦε δ’ ἀναιδῆ 
κύνα τὸν χθόνιον, 
δαίμονα γαίας, 
ψυχᾶς ἀπ’ ἐμᾶς, 
εὐχᾶς ἀπ’ ἐμᾶς,<tr><td><h2>2</h2> <h1>(250)</h1><td>ζωᾶς ἀπ’ ἐμᾶς, 
ἔργων ἀπ’ ἐμῶν· 
σώματος ἔξω, 
πνεύματος ἔξω, 
πάντων ἔξω<tr><th rowspan=2>255<td>τῶν ἁμετέρων<tr><td>δαίμων μενέτω. 
Λιπέτω, φυγέτω 
δαίμων ὕλας, 
παθέων ἀλκά,<td class=G rowspan=6><tr><th>260<td>ἀναγωγὸν ὁδὸν 
διατειχίζων, 
τὰς θεοδιφεῖς 
βλάπτων ὁρμάς. 
Ἕταρον δὲ δίδου<tr><th>265<td>ξυνωνόν, ἄναξ, 
ἁγίας ἅγιον 
ἄγγελον ἀλκᾶς, 
ἄγγελον εὐχᾶς 
τᾶς θεολαμποῦς,<tr><th>270<td>φίλον ἐσθλοδόταν, 
φύλακα ψυχᾶς, 
φύλακα ζωᾶς, 
εὐχᾶν φρουρόν, 
ἔργων φρουρόν.<tr><th>275<td>σῶμα δὲ σώζοι 
καθαρὸν νούσων, 
πνεῦμα δὲ σώζοι 
καθαρὸν λώβας, 
ψυχᾷ δ’ ἐπάγοι<tr><th rowspan=2>280<td>παθέων λάθαν, 
ἵνα καὶ ζωὰν 
τὰν γαιοτραφῆ<tr><td>τοῖς σοῖς ὕμνοις 
πιαίνηται<td class=G rowspan=4><tr><th>285<td>ταρσὸς ψυχᾶς, 
ἵνα καὶ ζωὰν 
τὰν μετὰ μοίρας, 
τὰν μετὰ δεσμοὺς 
τοὺς χθονοβριθεῖς,<tr><th>290<td>καθαρὰν ὕλας 
ὁδὸν ἐξανύω 
ἐπὶ σὰς αὐλάς, 
ἐπὶ σοὺς κόλπους, 
ὅθεν ἁ ψυχᾶς<tr><th rowspan=2>295<td>προρέει παγά. 
Σὺ δὲ χεῖρα δίδου, 
σὺ κάλει, σύ, μάκαρ, 
ὕλας ἄναγε<tr><td>ἱκέτιν ψυχάν.<td class=G rowspan=5><tr><td><h2>3</h2><td>    Ὑμνῶμεν κοῦρον νύμφας, 
νύμφας οὐ νυμφευθείσας 
ἀνδρῶν μοιραίαις κοίταις. 
    Ἄρρητοι πατρὸς βουλαὶ<tr><th>5<td>ἔσπειραν Χριστοῦ γένναν· 
ἁ σεμνὰ νύμφας ὠδὶς 
ἀνθρώπου φῆνεν μορφάν, 
ὃς θνατοῖσιν πορθμευτὰς 
ἦλθεν φωτὸς παγαίου·<tr><th>10<td>ἁ δ’ ἄρρητός σευ βλάστα 
αἰώνων οἶδεν ῥίζαν. 
Αὐτὸς φῶς εἶ παγαῖον, 
συλλάμψας ἀκτὶς πατρί, 
ῥήξας δ’ ὀρφναίαν ὕλαν<tr><th rowspan=2>15<td>ψυχαῖς ἐλλάμπεις ἁγναῖς. 
αὐτὸς μὲν κόσμου κτίστας, 
κλεινῶν σφαιρωτὰς ἄστρων, 
κέντρων γαίας ῥιζωτάς,<tr><td>αὐτὸς δ’ ἀνθρώπων σωτήρ.<td class=G rowspan=6><tr><th>20<td>Ϲοὶ μὲν Τιτὰν ἱππεύει, 
ἠοῦς ἄσβεστος παγά· 
σοὶ δ’ ἁ ταυρῶπις μήνα 
τὰν νυκτῶν ὄρφναν λύει· 
σοὶ καὶ τίκτονται καρποί,<tr><th>25<td>σοὶ καὶ βόσκονται ποῖμναι· 
ἐκ σᾶς ἀρρήτου παγᾶς 
ζείδωρον πέμπων αἴγλαν, 
πιαίνεις κόσμων ταρσούς· 
ἐκ σῶν βλάστησεν κόλπων<tr><th>30<td>καὶ φῶς καὶ νοῦς καὶ ψυχά. 
    Τὰν σὰν οἴκτειρον κούραν 
γυίοις εἱρχθεῖσαν θνατοῖς 
μοίρας θ’ ὑλαίοις μέτροις. 
νούσων ἐκσώζοις λώβας<tr><th>35<td>ἀσκηθῆ γυίων ἀλκάν. 
νεῦσον μὲν μύθοις πειθώ, 
νεῦσον δ’ ἔργοισιν κῦδος, 
ἀρχαίαις πρέψαι φάμαις 
ταῖς Κυράνας καὶ Σπάρτας.<tr><th rowspan=2>40<td>λύπαις δ’ ἄστιπτος ψυχὰ 
πραεῖαν ζωὰν ἕλκοι,<tr><td>θρέπτειραν, δισσὰς γλήνας 
ἐς σὸν τείνοισαν φέγγος, 
ὡς ἐξ ὕλας φοιβαθεὶς<td class=G rowspan=6><tr><th>45<td>ἀστρέπτους οἴμους σπεύσω, 
φύξηλις γαίας μόχθων, 
μιχθῆναι ψυχᾶς παγᾷ. 
Τοίαν ἄχραντον ζωὰν 
τῷ σῷ κραίνοις φορμικτῇ,<tr><td><h2>3</h2> <h1>(50)</h1><td>εὖτ’ ἄν σοι στέλλων μολπὰν 
τὰν σὰν κυδαίνω ῥίζαν, 
μήκιστον πατρὸς κῦδος, 
καὶ τὰν σύνθωκον πνοιάν, 
μέσσαν ῥίζας καὶ βλάστας,<tr><th>55<td>καὶ πατρὸς μέλπων ἀλκὰν 
τοῖς σοῖς ὕμνοις ἀμπαύω 
κλεινὰν ὠδῖνα ψυχᾶς. 
    Χαίροις, ὦ παιδὸς παγά, 
χαίροις, ὦ πατρὸς μορφά·<tr><th>60<td>χαίροις, ὦ παιδὸς κρηπίς, 
χαίροις, ὦ πατρὸς σφρηγίς· 
χαίροις, ὦ παιδὸς κάρτος, 
χαίροις, ὦ πατρὸς κάλλος· 
χαίροις δ’ ἄχραντος πνοιά,<tr><th rowspan=2>65<td>κέντρον κούρου καὶ πατρός· 
τάν μοι πέμποις σὺν πατρὶ 
ἄρδοισαν ψυχᾶς ταρσούς,<tr><td>κράντειραν θείων δώρων.<td class=G rowspan=3><tr><td><h2>4</h2><td>    Μετὰ παγᾶς ἁγίας αὐτολοχεύτου, 
ἀρρήτων ἑνοτήτων ἐπέκεινα, 
θεὸν ἄμβροτον, θεοῦ κύδιμον υἷα, 
μόνον ἐκ μόνου πατρὸς παῖδα θορόντα,<tr><th>5<td>στεφανώσομεν σοφοῖς ἄνθεσιν ὕμνων· 
ὃν βουλᾶς πατρικᾶς ἄφραστος ὠδὶς 
ἀγνώστων ἀνέδειξε παῖδα κόλπων, 
ἃ πατρὸς λοχίους ἔφηνε καρπούς, 
καὶ φήνασα φάνη μεσσοπαγὴς νοῦς·<tr><th>10<td>ἐν παγᾷ δὲ μένουσι καὶ χυθέντες. 
    Ϲοφία νόου πατρός, κάλλεος αὐγά, 
σοὶ τεχθέντι πατὴρ ἔνευσε τίκτειν. 
Ϲὺ τὸ κρυπτὸν εἶ πατρὸς σπέρμα προλάμπον· 
σὲ γὰρ ἀρχὰν γενέτας ἔδωκε κόσμοις<td class=G rowspan=3><tr><th>15<td>κατάγειν ἐκ νοερῶν σώμασι μορφάς· 
σὺ μὲν οὐρανοῦ σοφὰν ἄντυγα νωμᾷς, 
τὰν δ’ ἄστρων ἀγέλαν ἀεὶ νομεύεις· 
σὺ δὲ τᾶς ἀγγελικᾶς, ἄναξ, χορείας 
καὶ τᾶς δαιμονίας φάλαγγος ἄρχεις·<tr><th>20<td>σὺ δὲ καὶ φύσιν φθιτὰν ἀμφιχορεύεις, 
ἀμέριστον περὶ γᾶν πνεῦμα μερίζεις, 
καὶ παγᾷ τὸ δοθὲν πάλιν συνάπτεις, 
θνατοὺς ἐκ θανάτου λύων ἀνάγκας. 
    Ἱλήκοις ἐπὶ σῶν στέμμασιν ὕμνων,<tr><th>25<td>βιοτᾶς ὑμνοπόλῳ νέμων γαλάναν· 
εὐρίπων προχοὰν στᾶσον ἀλῆτιν, 
τερσαίνων ὀλοοὺς κλύδωνας ὕλας· 
ψυχᾶς καὶ μελέων ἔρυκε νούσους, 
παθέων οὐλομέναν κοίμισον ὁρμάν,<td class=G rowspan=3><tr><th>30<td>πλούτου καὶ πενίας ἄλαλκε κῆρας, 
ἔργοις κυδαλίμαν ὄπασσον ὀμφάν, 
ἐν λαοῖς ἀγαθὰν ἄνοιγε φάμαν, 
πειθοῦς πραϋλόγω στέφων ἀώτῳ, 
ἵνα μοι νόος δρέπῃ σχολὰν ἀκύμων,<tr><th rowspan=2>35<td>μηδ’ ἐν ταῖς χθονίαις στένω μερίμναις, 
ἀλλ’ ἐκ σῶν ὀχετῶν ὑψιφορήτων<tr><td>ὠδῖσιν σοφίας νόον κατάρδω.<td class=G rowspan=5><tr><td><h2>5</h2><td>    Πάλι φέγγος, πάλιν ἀώς, 
πάλιν ἁμέρα προλάμπει 
μετὰ νυκτίφοιτον ὄρφναν· 
πάλι μοι λίγαινε, θυμέ,<tr><th>5<td>θεὸν ὀρθρίοισιν ὕμνοις, 
ὃς ἔδωκε φέγγος ἀοῖ, 
ὃς ἔδωκεν ἄστρα νυκτί, 
περικοσμίαν χορείαν. 
    Πολυκύμονος μὲν ὕλας<tr><th>10<td>ἐκάλυψε νῶτον αἰθὴρ 
πυρὸς ἐμβεβὼς ἀώτῳ, 
ἵνα κυδίμα σελάνα 
πυμάταν ἄντυγα τέμνει· 
ὑπὲρ ὀγδόαν δὲ δίναν<tr><th rowspan=2>15<td>ἑλίκων ἀστροφορήτων 
ῥόος ἀστέρων ἔρημος, 
ὑποκολπίους ἐλαύνων 
πτύχας ἀντίον θεοίσας,<tr><td>μέγαν ἀμφὶ νοῦν χορεύει,<td class=G rowspan=6><tr><th>20<td>ὃς ἄνακτος ἄκρα κόσμου 
πολιοῖς ἔρεψε ταρσοῖς. 
τὰ πρόσω μάκαιρα σιγὰ 
νοερῶν τε καὶ νοητῶν 
ἄτομον τομὰν καλύπτει.<tr><th>25<td>    Μία παγά, μία ῥίζα 
τριφαὴς ἔλαμψε μορφά· 
ἵνα γὰρ βυθὸς πατρῷος, 
τόθι καὶ κύδιμος υἱός, 
κραδιαῖόν τι λόχευμα,<tr><th>30<td>σοφία κοσμοτεχνῖτις, 
ἑνοτήσιόν τε φέγγος 
ἁγίας ἔλαμψε πνοιᾶς. 
μία παγά, μία ῥίζα 
ἀγαθῶν ἀνέσχεν ὄλβον<tr><th>35<td>ὑπερούσιόν τε βλάσταν 
γονίμοις ζέοισαν ὁρμαῖς· 
τά τ’ ἐνουσίων προλάμπει 
μακάρων ἀγητὰ φέγγη, 
ὅθεν ἐγκόσμιος ἤδη<tr><th>40<td>χορὸς ἀφθίτων ἀνάκτων 
γενετήριόν τε κῦδος 
τό τε πρωτόσπορον εἶδος 
νοεροῖς ἔμελψεν ὕμνοις. 
πέλας εὐμενῶν τοκήων<tr><th>45<td>στρατὸς ἀγγέλων ἀγήρως 
τὰ μὲν ἐς νόον δεδορκὼς 
δρέπεται κάλλεος ἀρχάν, 
τὰ δ’ ἐς ἄντυγας δεδορκὼς 
διέπει βένθεα κόσμου,<td class=G rowspan=5><tr><td><h2>5</h2> <h1>(50)</h1><td>τὸν ὕπερθε κόσμον ἕλκων 
νεάτας καὶ μέχρις ὕλας, 
ἵνα δαιμόνων ὅμιλον 
φύσις ἱζάνοισα τίκτει 
πολύθρουν καὶ πολυμήταν·<tr><th>55<td>ὅθεν ἥρως, ὅθεν ἤδη 
περὶ γᾶν σπαρεῖσα πνοιὰ 
χθονὸς ἐζώωσε μοίρας 
πολυδαιδάλοισι μορφαῖς. 
Τὰ δὲ πάντα σεῖο βουλᾶς<tr><th>60<td>ἔχεται· σὺ δ’ ἐσσὶ ῥίζα 
παρεόντων πρό τ’ ἐόντων, 
μετεόντων, ἐνεόντων· 
σὺ πατήρ, σὺ δ’ ἐσσὶ μάτηρ, 
σὺ μὲν ἄρρην, σὺ δὲ θῆλυς,<tr><th rowspan=2>65<td>σὺ δὲ φωνά, σὺ δὲ σιγά, 
φύσεως φύσις γονοῦσσα, 
σὺ δ’ ἄναξ, αἰῶνος αἰών. 
Τὸ μὲν ᾖ θέμις βοᾶσαι·<tr><td>μέγα χαῖρε, ῥίζα κόσμου,<td class=G rowspan=6><tr><th>70<td>μέγα χαῖρε, κέντρον ὄντων, 
μονὰς ἀμβρότων ἀριθμῶν, 
προανουσίων ἀνάκτων· 
μέγα χαίροις, μέγα χαίροις, 
ὅτι πὰρ θεῷ τὸ χαίρειν.<tr><th>75<td>    Ἐπ’ ἐμοῖς ἵλαον οὖας 
τάνυσον χοροῖσιν ὕμνων· 
σοφίας ἄνοιγε φέγγος, 
κατάχει κύδιμον ὄλβον, 
κατάχει χάριν λιπῶσαν<tr><th>80<td>βιοτᾶς γαληνιώσας, 
πενίαν ἐκτὸς ἐλαύνων 
χθονίαν τε κῆρα πλούτου· 
μελέων ἔρυκε νούσους 
παθέων τ’ ἄκοσμον ὁρμάν,<tr><th>85<td>φρενοκηδεῖς τε μερίμνας 
ἀπό μοι ζωᾶς ἐρύκοις, 
ἵνα μὴ τὸ νοῦ πτέρωμα 
ἐπιβρίσῃ χθονὸς ἄτα. 
Ἄνετον δὲ ταρσὸν αἴρων<tr><th rowspan=2>90<td>περὶ σᾶς ὄργια βλάστας<tr><td>τὰ πανάρρητα χορεύσω.<td class=G rowspan=5><tr><td><h2>6</h2><td>    Πρῶτος νόμον εὑρόμαν 
ἐπὶ σοί, μάκαρ, ἄμβροτε, 
γόνε κύδιμε παρθένου, 
Ἰησοῦ Σολυμήϊε,<tr><th>5<td>νεοπαγέσιν ἁρμογαῖς 
κρέξαι κιθάρας μίτους. 
Ἀλλ’ εὐμενέοις, ἄναξ, 
καὶ δέχνυσο μουσικὰν 
ἐξ εὐαγέων μελῶν.<tr><th>10<td>    Ὑμνήσομεν ἄφθιτον 
θεόν, υἷα θεοῦ μέγαν, 
αἰωνοτόκου πατρὸς 
τὸν κοσμογόνον κόρον, 
τὰν παντομιγῆ φύσιν,<tr><th rowspan=2>15<td>σοφίαν ἀπερείσιον, 
τὸν ἐπουρανίοις θεόν, 
τὸν ὑποχθονίοις νέκυν. 
    Ἐχύθης ὅτ’ ἐπὶ χθονὶ<tr><td>βροτέας ἀπὸ νηδύος,<td class=G rowspan=6><tr><th>20<td>μάγος ἁ πολύφρων τέχνα 
ἐξ ἀστέρος ἀντολᾶς 
θάμβησεν ἀμήχανος, 
τί τὸ τικτόμενον βρέφος, 
τίς ὁ κρυπτόμενος θεός,<tr><th>25<td>βασιλεύς, θεὸς ἢ νέκυς. 
Ἄγε, δῶρα κομίζετε, 
σμύρνης ἐναγίσματα, 
χρυσοῦ τ’ ἀναθήματα, 
λιβάνου τε θύη καλά.<tr><th>30<td>Θεὸς εἶ, λίβανον δέχου· 
χρυσὸν βασιλεῖ φέρω· 
σμύρνῃ τάφος ἁρμόσει. 
    Καὶ γᾶν ἐκαθήραο, 
καὶ πόντια κύματα,<tr><th>35<td>καὶ δαιμονίας ὁδούς, 
ῥαδινὰν χύσιν ἀέρος, 
καὶ νερτερίους μυχούς, 
φθιμένοισι βοηθόος, 
θεὸς εἰς Ἀίδαν σταλείς.<tr><th rowspan=2>40<td>    Ἀλλ’ εὐμενέοις, ἄναξ, 
καὶ δέχνυσο μουσικὰν<tr><td>ἐξ εὐαγέων μελῶν.<td class=G rowspan=4><tr><td><h2>7</h2><td>    Ὑπὸ Δώριον ἁρμογὰν 
ἐλεφαντοδέτων μίτων 
στάσω λιγυρὰν ὄπα 
ἐπὶ σοί, μάκαρ, ἄμβροτε,<tr><th>5<td>γόνε κύδιμε παρθένου. 
    Ϲὺ δέ μου βιοτὰν σάου 
παναπήμονα, κοίρανε, 
λύπαις ἄβατον διδοὺς 
καὶ νύκτα καὶ ἁμέραν·<tr><th>10<td>λάμποις πραπίσιν σέλας 
νοερᾶς ἀπὸ παγᾶς· 
σθένος ἀρτεμέων μελῶν 
καὶ κῦδος ἐν ἔργμασιν 
νεότατι νέμοις ἐμᾷ,<tr><th>15<td>λιπαρὸν δὲ φέροις ἔτος 
ἐς γήραος ἁδονὰν 
ἐρίτιμον ἀέξων 
πινυτὰν σὺν ὑγείᾳ. 
    Γνωτὸν δὲ φυλάσσοις,<td class=G rowspan=6><tr><th>20<td>τόν μοι νέον, ἄφθιτε, 
ἤδη χθονίαν πύλαν 
παραμειβόμενον ποδὶ 
ἄψορρον ἀνήγαγες· 
ἐμὰ κήδεα καὶ γόους,<tr><th>25<td>ἐμὰ δάκρυα καὶ φρενῶν 
σβέσας αἰθομέναν φλόγα· 
ἐβιώσαο καὶ νέκυν 
διὰ σόν, πάτερ, οἰκέταν. 
Γνωτᾶν τε συνωρίδα<tr><th>30<td>τεκέων τε φυλάσσοις· 
ὅλον Ἡσυχιδᾶν δόμον 
ὑπὸ σᾷ χερὶ κρύπτοις. 
Καί μοι ζυγίων, ἄναξ, 
ξυνήονα δεμνίων<tr><th>35<td>ἀπόνουσον, ἀπήμονα, 
ἐρίηρον, ὁμόφρονα, 
κρυφίων ἀδαήμονα 
ὀάρων ἄλοχον σάου· 
ὅσιον δ’ ἐφέποι λέχος<tr><th rowspan=2>40<td>πανακήρατον, εὐαγές,<tr><td>ἀδίκοις ἄβατον πόθοις. 
Ψυχὰν δέ, λυθεῖσαν 
χθονίου βιότου πέδας, 
ἐξαίνυσο πημάτων<td class=G rowspan=3><tr><th>45<td>καὶ λευγαλέας ἄλας, 
σὺν δ’ εὐαγέων χοροῖς 
ὕμνους ἀνάγειν δίδου. 
    Ἐπὶ κύδεϊ σοῦ πατρὸς 
καὶ κάρτεϊ σῷ, μάκαρ,<tr><td rowspan=2><h2>7</h2> <h1>(50)</h1><td>πάλιν ὑμνοπολεύσω, 
πάλι σοι μέλος ᾄσω, 
τάχα καὶ κιθάραν πάλιν<tr><td>πανακήρατον ἁρμόσω.<td class=G rowspan=5><tr><td><h2>8</h2><td>    Πολυήρατε, κύδιμε, 
σέ, μάκαρ, γόνε παρθένου 
ὑμνῶ Ϲολυμηΐδος, 
ὃς τὰν δολίαν πάγαν,<tr><th>5<td>χθόνιον μεγάλων ὄφιν 
πατρὸς ἤλασας ὀρχάτων, 
ὃς καρπὸν ἀπώμοτον, 
τροφὸν ἀργαλέου μόρου, 
πόρεν ἀρχεγόνῳ κόρᾳ.<tr><th>10<td>    Ϲτεφανηφόρε, κύδιμε, 
σέ, πάτερ, πάϊ παρθένου 
ὑμνῶ Ϲολυμηΐδος. 
    Κατέβας μέχρι καὶ χθονὸς 
ἐπίδημος ἐφαμέροις<tr><th rowspan=2>15<td>βρότεόν τε φέρων δέμας 
κατέβας δ’ ὑπὸ Τάρταρα, 
ψυχᾶν ὅθι μυρία<tr><td>θάνατος νέμεν ἔθνεα· 
φρίξεν σε γέρων τότε<td class=G rowspan=5><tr><th>20<td>Ἀίδας ὁ παλαιγενής, 
καὶ λαοβόρος κύων, 
〈<a class=La>***</a>〉 ὁ βαρυσθενής, [δημοβόρος] 
ἀνεχάσσατο βηλοῦ. 
λύσας δ’ ἀπὸ πημάτων<tr><th>25<td>ψυχᾶν ὁσίους χορούς, 
θιάσοις σὺν ἀκηράτοις 
ὕμνους ἀνάγεις πατρί. 
    Ϲτεφανηφόρε, κύδιμε, 
σε, πάτερ, πάϊ παρθένου<tr><th>30<td>ὑμνῶ Ϲολυμηΐδος. 
    Ἀνιόντα σε, κοίρανε, 
τὰ κατ’ ἠέρος ἄσπετα 
τρέσεν ἔθνεα δαιμόνων· 
θάμβησε δ’ ἀκηράτων<tr><th rowspan=2>35<td>χορὸς ἄμβροτος ἀστέρων· 
αἰθὴρ δὲ γελάσσας,<tr><td>σοφὸς ἁρμονίας πατήρ, 
ἐξ ἑπτατόνου λύρας 
ἐκεράσσατο μουσικὰν<td class=G rowspan=6><tr><th>40<td>ἐπινίκιον ἐς μέλος. 
μείδησεν Ἑωσφόρος, 
ὁ διάκτορος ἁμέρας, 
καὶ χρύσεος Ἕσπερος, 
Κυθερήϊος ἀστήρ·<tr><th>45<td>ἁ μὲν κερόεν σέλας 
πλήσασα ῥόου πυρὸς 
ἁγεῖτο σελάνα, 
ποιμὴν νυχίων θεῶν· 
τὰν δ’ εὐρυφαῆ κόμαν<tr><td><h2>8</h2> <h1>(50)</h1><td>Τιτὰν ἐπετάσσατο 
ἄρρητον ὑπ’ ἴχνιον, 
ἔγνω δὲ γόνον θεοῦ, 
τὸν ἀριστοτέχναν νόον, 
ἰδίου πυρὸς ἀρχάν.<tr><th>55<td>Ϲὺ δὲ ταρσὸν ἐλάσσας 
κυανάντυγος οὐρανοῦ 
ὑπερήλαο νώτων, 
σφαίρῃσι δ’ ἐπεστάθης 
νοεραῖσιν ἀκηράτοις,<tr><th rowspan=2>60<td>ἀγαθῶν ὅθι παγά, 
σιγώμενος οὐρανός. 
Ἔνθ’ οὔτε βαθύρροος 
ἀκαμαντοπόδας χρόνος<tr><td>χθονὸς ἔκγονα σύρων,<td class=G rowspan=3><tr><th>65<td>οὐ κῆρες ἀναιδέες 
βαθυκύμονος ὕλας· 
ἀλλ’ αὐτὸς ἀγήραος 
αἰὼν ὁ παλαιγενής, 
νέος ὢν ἅμα καὶ γέρων,<tr><th rowspan=2>70<td>τᾶς ἀενάω μονᾶς<tr><td>ταμίας πέλεται θεοῖς.<td class=G rowspan=5><tr><td><h2>9</h2><td>    Ἄγε μοι, λίγεια φόρμιγξ, 
μετὰ Τηΐαν ἀοιδάν, 
μετὰ Λεσβίαν τε μολπάν, 
γεραρωτέροις ἐφ’ ὕμνοις<tr><th>5<td>κελάδει Δώριον ᾠδάν, 
ἁπαλαῖς οὐκ ἐπὶ νύμφαις 
ἀφροδίσιον γελώσαις, 
θαλερῶν οὐδ’ ἐπὶ κούρων 
πολυηράτοισιν ἥβαις·<tr><th>10<td>θεοκύμονος γὰρ ἁγνὰ 
σοφίας ἄχραντος ὠδὶς 
μέλος ἐς θεῖον ἐπείγει 
κιθάρας μίτους ἐρέσσειν, 
μελιχρὰν δ’ ἄνωγεν ἄταν<tr><th>15<td>χθονίων φυγεῖν ἐρώτων. 
τί γὰρ ἀλκά, τί δὲ κάλλος, 
τί δὲ χρυσός, τί δὲ φᾶμαι 
βασιλήϊοί τε τιμαὶ 
παρὰ τὰς θεοῦ μερίμνας;<tr><th>20<td>    Ὁ μὲν ἵππον εὖ διώκοι, 
ὁ δὲ τόξον εὖ τιταίνοι, 
ὁ δὲ θημῶνα φυλάσσοι 
κτεάνων, χρύσεον ὄλβον· 
ἑτέρῳ δ’ ἄγαλμα χαίτη<td class=G rowspan=5><tr><th>25<td>καταειμένη τενόντων· 
πολύυμνος δέ τις εἴη 
παρὰ κούροις, παρὰ κούραις 
ἀμαρύγμασιν προσώπων· 
ἐμὲ δ’ ἀψόφητον εἴη<tr><th>30<td>βιοτὰν ἄσημον ἕλκειν, 
τὰ μὲν εἰς ἄλλους ἄσημον, 
τὰ δὲ πρὸς θεὸν ἰδυῖαν. 
σοφία δέ μοι παρείη, 
ἀγαθὰ μὲν νεότατα,<tr><th>35<td>ἀγαθὰ δὲ γῆρας ἕλκειν, 
ἀγαθὰ δ’ ἄνασσα πλούτου· 
πενίαν δ’ ἄμοχθος οἴσει 
σοφία γελῶσα, πικραῖς 
ἄβατον βίου μερίμναις,<tr><th rowspan=2>40<td>μόνον εἰ τόσον παρείη 
ὅσον ἄρκιον καλιῆς<tr><td>ἀπὸ γειτόνων ἐρύκειν, 
ἵνα μὴ χρεώ με κάμπτοι 
ἐπὶ φροντίδας μελαίνας.<td class=G rowspan=5><tr><th>45<td>κλύε καὶ τέττιγος ᾠδὰν 
δρόσον ὀρθρίαν πιόντος. 
    Ἴδε μοι βοῶσι νευραὶ 
ἀκέλευστα καί τις ὀμφὰ 
περί τ’ ἀμφί με ποτᾶται.<tr><td><h2>9</h2> <h1>(50)</h1><td>Τί ποτ’ ἆρα τέξεταί μοι 
μέλος ἁ θέσκελος ὠδίς; 
    Ὁ μὲν αὐτόσσυτος ἀρχά, 
ταμίας πατήρ τ’ ἐόντων, 
ἀλόχευτος, ὑψιθώκων<tr><th>55<td>ὑπὲρ οὐρανοῦ καρήνων 
ἀλύτῳ κύδεϊ γαίων 
θεὸς ἔμπεδος θαάσσει, 
ἑνοτήτων ἑνὰς ἁγνά, 
μονάδων μονάς τε πρώτα,<tr><th rowspan=2>60<td>ἁπλότητας ἀκροτήτων 
ἑνίσασα καὶ τεκοῦσα 
ὑπερουσίοις λοχείαις·<tr><td>ὅθεν αὐτὴ προθοροῦσα 
διὰ πρωτόσπορον εἶδος<td class=G rowspan=5><tr><th>65<td>μονὰς ἄρρητα χυθεῖσα 
τρικόρυμβον ἔσχεν ἀλκάν, 
ὑπερούσιος δὲ παγὰ 
στέφεται κάλλεϊ παίδων 
ἀπὸ κέντρου τε θορόντων,<tr><th>70<td>περὶ κέντρον τε ῥυέντων. 
    Μένε μοι, θρασεῖα φόρμιγξ, 
μένε, μηδὲ φαῖνε δήμοις 
τελετὰς ἀνοργιάστοις. 
ἴθι, καὶ τὰ νέρθε φώνει·<tr><th>75<td>τὰ δ’ ἄνω σιγὰ καλύπτοι. 
ὁ δὲ νοῦς οἴοισιν ἤδη 
μέλεται νοοῖσι κόσμοις· 
ἀγαθὰ γὰρ ἔνθεν ἤδη 
βροτέου πνεύματος ἀρχὰ<tr><th rowspan=2>80<td>ἀμερίστως ἐμερίσθη, 
ὁ καταιβάτας ἐς ὕλαν 
νόος ἄφθιτος, τοκήων 
θεοκοιράνων ἀπορρώξ,<tr><td>ὀλίγα μέν, ἀλλ’ ἐκείνων.<td class=G rowspan=6><tr><th>85<td>ὅλος οὗτος εἷς τε πάντῃ, 
ὅλος εἰς ὅλον δεδυκώς, 
κύτος οὐρανῶν ἑλίσσει· 
τὸ δ’ ὅλον τοῦτο φυλάσσων 
νενεμημέναισι μορφαῖς<tr><th>90<td>μεμερισμένος παρέστη, 
ὁ μὲν ἀστέρων διφρείαις, 
ὁ δ’ ἐς ἀγγέλων χορείας· 
ὁ δὲ καὶ ῥέποντι δεσμῷ 
χθονίαν εὕρετο μορφάν·<tr><th>95<td>ἀπὸ δ’ ἐστάθη τοκήων, 
δνοφερὰν ἤρυσε λάθαν, 
ἀλαωποῖσι μερίμναις 
χθόνα θαυμάσας ἀτερπῆ, 
θεὸς ἐς θνητὰ δεδορκώς.<tr><td><h2>9</h2> <h1>(100)</h1><td>    Ἔνι μάν, ἔνι τι φέγγος 
κεκαλυμμέναισι γλήναις· 
ἔνι καὶ δεῦρο πεσόντων 
ἀναγώγιός τις ἀλκά, 
ὅτε κυμάτων φυγόντες<tr><th rowspan=2>105<td>βιοτησίων, ἀκηδεῖς 
ἁγίας ἔστειλαν οἴμους<tr><td>πρὸς ἀνάκτορον τοκῆος. 
Μάκαρ ὅστις βορὸν ὕλας 
προφυγὼν ὕλαγμα, καὶ γᾶς<td class=G rowspan=5><tr><th>110<td>ἀναδὺς ἅλματι κούφῳ 
ἴχνος ἐς θεὸν τιταίνει. 
μάκαρ ὅστις μετὰ μοίρας, 
μετὰ μόχθους, μετὰ πικρὰς 
χθονογηθεῖς μελεδῶνας,<tr><th>115<td>ἐπιβὰς νόου κελεύθων 
βυθὸν εἶδεν θεολαμπῆ. 
Πόνος † εἰς ὅλαν † τανύσσαι 
κραδίαν ὅλοισι ταρσοῖς 
ἀναγωγίων ἐρώτων.<tr><th>120<td>μόνον ἐμπέδωσον ὁρμὰν 
νοερηφόροισιν οἴμαις· 
ὁ δέ τοι πέλας φανεῖται 
γενέτας, χεῖρας ὀρεγνύς· 
προθέοισα γάρ τις ἀκτὶς<tr><th rowspan=2>125<td>καταλάμψει μὲν ἀταρπούς, 
πετάσει δέ τοι νοητὸν 
πεδίον, κάλλεος ἀρχάν. 
    Ἄγε μοι, ψυχά, πιοῖσα<tr><td>ἀγαθορρύτοιο παγᾶς,<td class=G rowspan=2><tr><th rowspan=2>130<td>ἱκετεύσασα τοκῆα 
ἀνάβαινε, μηδὲ μέλλε, 
χθονὶ τὰ χθονὸς λιποῖσα· 
τάχα δ’ ἀμμιγεῖσα πατρὶ<tr><td>θεὸς ἐν θεῷ χορεύσεις.<td class=G></table>
<script>
var IL = ["Line", "Hymn"];
document.body.onload=f();
</script>
</body>
</html>
