<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
<title>NICIAE EPISTULA :: Epistula :: TLG 0046 001</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0046.htm">0046</a> 001&nbsp;:: <strong><a class=CaCo href="0046.htm"><em>NICIAE EPISTULA</em></a></strong>&nbsp;:: <strong>Epistula</strong></p>
<p class="AuthorInfo"><a class=CaCo href="0046.htm"><em>NICIAE EPISTULA</em></a> <a class="CanonEpi">Epist.</a><br />(<a class="CanonDat">Incertum</a>)</p><p class="WorkInfo"><strong>Epistula</strong></p><p class="EditionInfo"><a class=CaE>Source: Hercher, R. (ed.), <em>Epistolographi Graeci</em>. Paris: Didot, 1873 (repr. Amsterdam: Hakkert, 1965): 405–406.</a></p><p class="CitationStyle">Citation: (Line)</p>
<tr><td class=qS colspan=3> <tr><th>t<td><a class=T>Ἀθηναίοις.</a><td class=K rowspan=10><tr><th>1<td>    Τὰ μὲν πρότερον πραχθέντα, ὦ Ἀθηναῖοι, ἐν 
ἄλλαις [πολλαῖς] ἐπιστολαῖς ἴστε, νῦν δὲ καιρὸς οὐχ 
ἧσσον μαθόντας ὑμᾶς ἐν ᾧ ἐσμὲν βουλεύσασθαι. 
κρατησάντων γὰρ ἡμῶν μάχαις ταῖς πλείοσι Συρα‐<tr><th>5<td>κοσίους, ἐφ’ οὓς ἐπέμφθημεν, καὶ τὰ τείχη οἰκοδο‐ 
μησαμένων ἐν οἷσπερ νῦν ἐσμὲν ἦλθε Γύλιππος Λα‐ 
κεδαιμόνιος στρατιὰν ἔχων ἔκ τε Πελοποννήσου καὶ 
τῶν ἐν Σικελίᾳ πόλεων ἔστιν ὧν. καὶ μάχῃ τῇ μὲν 
πρώτῃ νικᾶται ὑφ’ ἡμῶν, τῇ δ’ ὑστεραίᾳ ἱππεῦσί τε<tr><th>10<td>πολλοῖς καὶ ἀκοντισταῖς βιασθέντες ἀνεχωρήσαμεν ἐς 
τὰ τείχη. νῦν οὖν ἡμεῖς μὲν παυσάμενοι τοῦ περι‐ 
τειχισμοῦ διὰ τὸ πλῆθος τῶν ἐναντίων ἡσυχάζομεν 
(οὐδὲ γὰρ ξυμπάσῃ τῇ στρατιᾷ δυναίμεθ’ ἂν χρήσα‐ 
σθαι ἀπαναλωκυίας τῆς φυλακῆς τῶν τειχῶν μέρος τι<tr><th>15<td>τοῦ ὁπλιτικοῦ), οἱ δὲ παρῳκοδομήκασιν ἡμῖν τεῖχος 
ἁπλοῦν, ὥστε μὴ εἶναι ἔτι περιτειχίσαι αὐτούς, ἢν 
μή τις τὸ παρατείχισμα τοῦτο πολλῇ στρατιᾷ ἐπελ‐ 
θὼν ἕλῃ. ξυμβέβηκέ τε πολιορκεῖν δοκοῦντας ἡμᾶς 
ἄλλους αὐτοὺς μᾶλλον, ὅσα γε κατὰ γῆν, τοῦτο πά‐<tr><th>20<td>σχειν· οὐδὲ γὰρ τῆς χώρας ἐπὶ πολὺ διὰ τοὺς ἱππέας 
ἐξερχόμεθα. πεπόμφασι δὲ καὶ ἐς Πελοπόννησον πρέ‐ 
σβεις ἐπ’ ἄλλην στρατιὰν καὶ ἐς τὰς ἐν Σικελίᾳ πόλεις 
Γύλιππος οἴχεται, τὰς μὲν καὶ πείσων ξυμπολεμεῖν ὅσαι 
νῦν ἡσυχάζουσιν, ἀπὸ δὲ τῶν ἔτι καὶ στρατιὰν πεζὴν<tr><th>25<td>καὶ ναυτικοῦ παρασκευήν, ἢν δύνηται, ἄξων. διανοοῦν‐ 
ται γάρ, ὡς ἐγὼ πυνθάνομαι, τῷ τε πεζῷ ἅμα τῶν τει‐ 
χῶν ἡμῶν πειρᾶν καὶ ταῖς ναυσὶ κατὰ θάλασσαν. καὶ 
δεινὸν μηδενὶ ὑμῶν δόξῃ εἶναι ὅτι καὶ κατὰ θάλασσαν· 
τὸ γὰρ ναυτικὸν ἡμῶν, ὅπερ κἀκεῖνοι πυνθάνονται, τὸ<tr><th>30<td>μὲν πρῶτον ἤκμαζε καὶ τῶν νεῶν τῇ ξηρότητι καὶ τῶν 
πληρωμάτων τῇ σωτηρίᾳ· νῦν δὲ αἵ τε νῆες διάβροχοι 
τοσοῦτον χρόνον ἤδη θαλασσεύουσαι καὶ τὰ πληρώ‐ 
ματα ἔφθαρται. τὰς μὲν γὰρ ναῦς οὐκ ἔστιν ἀνελκύ‐ 
σαντας διαψῦξαι διὰ τὸ ἀντιπάλους τῷ πλήθει καὶ ἔτι<tr><th>35<td>πλείους τὰς τῶν πολεμίων οὔσας ἀεὶ προσδοκίαν πα‐ 
ρέχειν ὡς ἐπιπλεύσονται· φανεραὶ δ’ εἰσὶν ἀναπει‐ 
ρώμεναι καὶ αἱ ἐπιχειρήσεις ἐπ’ ἐκείνοις καὶ ἀποξη‐ 
ρᾶναι τὰς σφετέρας μᾶλλον ἐξουσία· οὐ γὰρ ἐφορμοῦ‐ 
σιν ἄλλοις. ἡμῖν δ’ ἐκ πολλῆς ἂν περιουσίας νεῶν<tr><th rowspan=2>40<td>μόλις τοῦτο ὑπῆρχε καὶ μὴ ἀναγκαζομένοις, ὥσπερ 
νῦν, πάσαις φυλάσσειν· εἰ γὰρ ἀφαιρήσομέν τι καὶ<tr><td>βραχὺ τῆς τηρήσεως, τὰ ἐπιτήδεια οὐχ ἕξομεν, παρὰ 
τὴν ἐκείνων πόλιν χαλεπῶς καὶ νῦν ἐσκομιζόμενοι. 
τὰ δὲ πληρώματα διὰ τόδε ἐφθάρη τε ἡμῖν καὶ ἔτι νῦν<td class=Y rowspan=11>405<tr><th>45<td>φθείρεται, τῶν ναυτῶν τῶν μὲν διὰ φρυγανισμὸν καὶ 
ἁρπαγὴν καὶ ὑδρείαν μακρὰν ὑπὸ τῶν ἱππέων ἀπολ‐ 
λυμένων· οἱ δὲ θεράποντες, ἐπειδὴ ἐς ἀντίπαλα κα‐ 
θεστήκαμεν, αὐτομολοῦσι, καὶ οἱ ξένοι οἳ μὲν ἀναγ‐ 
καστοὶ ἐσβάντες εὐθὺς κατὰ τὰς πόλεις ἀποχωροῦσιν,<tr><td> <h1>(50)</h1><td>οἳ δ’ ὑπὸ μεγάλου μισθοῦ τὸ πρῶτον ἐπαρθέντες καὶ 
οἰόμενοι χρηματιεῖσθαι μᾶλλον ἢ μαχεῖσθαι, ἐπειδὴ 
παρὰ γνώμην ναυτικόν τε δὴ καὶ τἄλλα ἀπὸ τῶν πο‐ 
λεμίων ἀνθεστῶτα ὁρῶσιν, οἳ μὲν ἐπ’ αὐτομολίας 
προφάσει ἀπέρχονται, οἳ δ’ ὡς ἕκαστοι δύνανται·<tr><th>55<td>πολλὴ δ’ ἡ Σικελία· εἰσὶ δ’ οἳ καὶ αὐτοὶ ἐμπορευόμενοι 
ἀνδράποδα Ὑκκαρικὰ ἀντεμβιβάσαι ὑπὲρ σφῶν πεί‐ 
σαντες τοὺς τριηράρχους τὴν ἀκρίβειαν τοῦ ναυτικοῦ 
ἀφῄρηνται. ἐπισταμένοις δ’ ὑμῖν γράφω, ὅτι βρα‐ 
χεῖα ἀκμὴ πληρώματος καὶ ὀλίγοι τῶν ναυτῶν οἱ<tr><th>60<td>ἐξορμῶντές τε ναῦν καὶ ξυνέχοντες τὴν ἐρεσίαν. τού‐ 
των δὲ πάντων ἀπορώτατον τό τε μὴ οἷόν τε εἶναι 
ταῦτα ἐμοὶ κωλῦσαι τῷ στρατηγῷ (χαλεπαὶ γὰρ αἱ 
ὑμέτεραι φύσεις ἄρξαι) καὶ ὅτι οὐδ’ ὁπόθεν ἐπιπληρω‐ 
σόμεθα τὰς ναῦς ἔχομεν, ὃ τοῖς πολεμίοις πολλαχό‐<tr><th>65<td>θεν ὑπάρχει, ἀλλ’ ἀνάγκη ἀφ’ ὧν ἔχοντες ἤλθομεν τά 
τε ὄντα καὶ ἀπαναλισκόμενα γίγνεσθαι· αἱ γὰρ νῦν 
οὖσαι πόλεις ξύμμαχοι ἀδύνατοι, Νάξος καὶ Κατάνη. 
εἰ δὲ προσγενήσεται ἓν ἔτι τοῖς πολεμίοις, ὥστε τὰ 
τρέφοντα ἡμᾶς χωρία τῆς Ἰταλίας, ὁρῶντα ἐν ᾧ τ’<tr><th>70<td>ἐσμὲν καὶ ὑμῶν μὴ ἐπιβοηθούντων, πρὸς ἐκείνους χω‐ 
ρῆσαι, διαπεπολεμήσεται αὐτοῖς ἀμαχεὶ ἐκπολιορκη‐ 
θέντων ἡμῶν [ὁ πόλεμος]. τούτων ἐγὼ ἡδίω μὲν ἂν 
εἶχον ὑμῖν ἕτερα ἐπιστέλλειν, οὐ μέντοι χρησιμώτερά 
γε, εἰ δεῖ σαφῶς εἰδότας τὰ ἐνθάδε βουλεύσασθαι.<tr><th>75<td>καὶ ἅμα τὰς φύσεις ἐπιστάμενος ὑμῶν, βουλομένων 
μὲν τὰ ἥδιστα ἀκούειν, αἰτιωμένων δὲ ὕστερον, ἤν 
τι ὑμῖν ἀπ’ αὐτῶν μὴ ὁμοῖον ἐκβῇ, ἀσφαλέστερον 
ἡγησάμην τὸ ἀληθὲς δηλῶσαι. καὶ νῦν ὡς ἐφ’ ἃ μὲν 
ἤλθομεν τὸ πρῶτον καὶ τῶν στρατιωτῶν καὶ τῶν ἡγε‐<tr><th>80<td>μόνων ὑμῖν μὴ μεμπτῶν γεγενημένων, οὕτω τὴν 
γνώμην ἔχετε ἐπειδὴ δὲ Σικελία τε ἅπασα ξυνίσταται 
καὶ ἐκ Πελοποννήσου ἄλλη στρατιὰ προσδόκιμος, 
αὐτοὶ βουλεύεσθε ἤδη ὡς τῶν γ’ ἐνθάδε μηδὲ τοῖς 
παροῦσιν ἀνταρκούντων, ἀλλ’ ἢ τούτους μεταπέμπειν<tr><th>85<td>δέον ἢ ἄλλην στρατιὰν μὴ ἐλάσσω ἐπιπέμπειν καὶ 
πεζὴν καὶ ναυτικήν, καὶ χρήματα μὴ ὀλίγα, ἐμοὶ δὲ 
διάδοχόν τινα, ὡς ἀδύνατός εἰμι διὰ νόσον νεφρῖτιν 
παραμένειν. ἀξιῶ δ’ ὑμῶν ξυγγνώμης τυγχάνειν· 
καὶ γὰρ ὅτ’ ἐρρώμην πολλὰ ἐν ἡγεμονίαις ὑμᾶς εὖ<tr><th>90<td>ἐποίησα. ὅ τι δὲ μέλλετε, ἅμα τῷ ἦρι εὐθὺς καὶ μὴ 
ἐς ἀναβολὰς πράσσετε, ὡς τῶν πολεμίων τὰ μὲν ἐν 
Σικελίᾳ δι’ ὀλίγου ποριουμένων, τὰ δ’ ἐκ Πελοπον‐ 
νήσου σχολαίτερον μέν, ὅμως δ’, ἢν μὴ προσέχητε 
τὴν γνώμην, τὰ μὲν λήσουσιν ὑμᾶς ὥσπερ καὶ πρότε‐<tr><th>95<td>ρον. τὰ δὲ φθήσονται.<td class=Y>406</table>
<script>
var IL = ["Line"];
document.body.onload=f();
</script>
</body>
</html>
