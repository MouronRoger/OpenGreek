<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>Georgius ACROPOLITES :: Praefatio in epistulas Theodori Lascaris :: TLG 3141 007</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="3141.htm">3141</a> 007&nbsp;:: <strong><a class=CaCo href="3141.htm">Georgius ACROPOLITES</a></strong>&nbsp;:: <strong>Praefatio in epistulas Theodori Lascaris</strong></p>
<p class="AuthorInfo"><a class=CaCo href="3141.htm">Georgius ACROPOLITES</a> <a class="CanonEpi">Hist.</a><br />(<a class="CanonGeo">Constantinopolitanus</a>: <a class="CanonDat">A.D. 13</a>)</p><p class="WorkInfo"><strong>Praefatio in epistulas Theodori Lascaris</strong></p><p class="EditionInfo"><a class=CaE>Source: Heisenberg, A. (ed.), <em>Georgii Acropolitae opera, </em>vol. 2. Leipzig: Teubner, 1903 (repr. Stuttgart, 1978 (1st edn. corr. P. Wirth)): 7–9.</a></p><p class="CitationStyle">Citation: (Line)</p>
<tr><td class=qS colspan=3> <tr><th>t1<td><a class=T>Τοῦ μεγάλου λογοθέτου κυροῦ Γεωργίου τοῦ</a><td class=K rowspan=6><tr><th>t2<td><a class=T>Ἀκροπολίτου.</a><tr><th>1<td>Ἂν οὐρανοῦ τὸν γῦρον ἡ δέρρις φέρῃ 
Καὶ γῆς τὸ κύτος ὁ στενὸς γράφῃ τύπος, 
Καὶ γνώσεως ἄβυσσον οὐ μετρουμένην 
Ἡ βίβλος ἥδε συμπερικλείειν φθάνει,<tr><th>5<td>Ἄπειρον ἀόριστον ἄφθονον χύσιν 
Σοφῶν ναμάτων ἐκ φλεβῶν τεραστίων. 
Ὡς ἀστέρας μὲν λευκοσυνθέτους λόγους 
Εἰς πλῆθος ἀμέτρητον ἐκπεπτωκότας 
Καὶ παμφαεῖς ἔσχηκε τοῖς θεωμένοις,<tr><th>10<td>Ἔσωθεν αὐγάζοντας ἀνθρώπων φύσιν 
Καὶ καταλαμπρύνοντας αὐτῶν τὰς φρένας. 
Ὡς ποικιλόχρουν αὖθις ἀνθέων θέαν 
Τὸ ποικίλον σύνταγμα τῶν γεγραμμένων 
Πάνλαμπρον ἔνδον ἐγκαθειργνύει βίβλος,<tr><th rowspan=2>15<td>Ὡς ὄστρεον μάργαρον, ὡς κάλυξ ῥόδον,<tr><td>Ὡς ἁλιθρέμμων κόχλος ἄνθος πορφύρας, 
Ἐπιστολὰς εἰς κάλλος ἐξειργασμένας, 
Ἣ, καὶ λυσιτέλημα τῶν λογεμπόρων, 
Θεοδώρου Λάσκαρι τοῦ βασιλέως<td class=Y rowspan=7>7<tr><th>20<td>Ἄνακτος υἱοῦ παγκλεοῦς Ἰωάννου, 
Οὗ θρύλλος ἐξέδραμεν εἰς πᾶσαν χθόνα, 
Οὗ τὸ πρὸς ὅπλα καὶ πρὸς ἱππηλασίαν, 
Χεῖρα κραταίαν, εὐφυᾶ τόξου τάσιν, 
Καὶ πᾶσαν ἄλλην στρατιώτιδα τέχνην<tr><th>25<td>Καὶ πᾶσαν ἄλλην ψυχικὴν εὐανδρίαν 
Ἄλλων λόγων πέφυκε καὶ σπουδασμάτων· 
Νυνὶ δὲ γραφαὶ καὶ λόγων εὐκοσμία, 
Ἐπιστολῶν πόνημα συντεταγμένον. 
Μακροὺς μὲν ἄλλους οὗτος ἐκφέρει λόγους,<tr><th>30<td>Τοὺς μὲν πρὸς ἐξέτασιν οἷς φύσις τόπος, 
Τοὺς δὲ πρὸς ἀνάπτυξιν οἷς κρείττων ὅρος, 
Ἐγκωμίων αὐχοῦντας ἄλλους δ’ αὖ ὕλην, 
Πάντας δὲ σεμνοὺς ὡς ὑπεξῃρημένους 
Νοήμασι σχήμασι λοιπαῖς ἰδέαις,<tr><th>35<td>Αἷς λαμπρῶς ἅπας ἀγλαΐζεται λόγος. 
Τίς δὲ παραπλεύσειεν αὐτῶν τὴν χάριν, 
Σειρῆνας ὥσπερ τοῦ Λαερτίου γόνος, 
Καὶ μὴ πρὸς αὐταῖς πυξίσι τῶν γραμμάτων 
Τὸ σκάφος αὐτοῦ τοῦ νοὸς καθορμίσῃ;<tr><th>40<td>〈Ἐ〉πείπερ οὐκ ὄλεθρον ἀκροωμένων, 
Ζωὴν δὲ μᾶλλον προξενοῦσιν αἱ βίβλοι 
Οὔκουν χρόνῳ φθίνουσαν ὡς τῶν σωμάτων. 
Καὶ ταῦτα μὲν δὴ μακροσυνθέτων πέρι, 
Ἀλλ’ ἐνθαδὶ χάρις τις ἄλλη γραμμάτων<tr><th>45<td>Ἐπιστολιμαία τε πρὸς λόγων φίλους, 
Μουσῶν Ἑλικὼν καὶ Πιερία νέα, 
Μέλος λιγυρὸν καὶ χορευμάτων κρότος. 
Ὠιδῆς τὸ τερπνὸν ποῖον ἐξείποι στόμα; 
Ἠχῆς τὸ σεμνὸν ποῖος ἐκφράσοι λόγος;<tr><td> <h1>(50)</h1><td>Ὁ θιασώτης Βάκχος εὐθὺς εὑρέθη 
Ἐπεμφορηθεὶς νέκταρος, θείου πότου, 
Ὡς ἐκ πόλου ῥέοντος αὐτῆς τῆς βίβλου. 
Τί δῆτα μακρὸν ἀποτείνω τὸν λόγον 
Καὶ πρὸς πυλῶσι κατέχω τοῦ θαλάμου<td class=Y rowspan=3>8<tr><th>55<td>Τὴν λίχνον ἀκρόασιν, ἣ σπεύδει δῦναι, 
Ὡς ζημιοῦσθαι ζημίαν οὐ μετρίαν; 
Εἴσελθε τάχος τάχος ἔνδοθεν, ξένε, 
Κατατρύφησον τῶν σοφῶν νοημάτων, 
Καὶ πρὸς κόρον πλήσθητι καὶ τῶν σχημάτων,<tr><th rowspan=2>60<td>Μὴ φράσεως ἥδυσμά τι παραδράμῃς· 
Γενήσεται γὰρ ὡς γλυκάζον σοι μέλι. 
Πάντων κατάκρως ἐμφοροῦ τοῦ βιβλίου<tr><td>Καὶ τῶν λόγων θαύμαζε τὴν πρώτην βρύσιν.<td class=Y>9</table>
<script>
var IL = ["Line"];
document.body.onload=f();
</script>
</body>
</html>
