<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
<title>ANAXARCHUS :: Testimonia :: TLG 0714 001</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0714.htm">0714</a> 001&nbsp;:: <strong><a class=CaCo href="0714.htm">ANAXARCHUS</a></strong>&nbsp;:: <strong>Testimonia</strong></p>
<p class="AuthorInfo"><a class=CaCo href="0714.htm">ANAXARCHUS</a> <a class="CanonEpi">Phil.</a><br />(<a class="CanonGeo">Abderita</a>: <a class="CanonDat">4 B.C.</a>)</p><p class="WorkInfo"><strong>Testimonia</strong></p><p class="EditionInfo"><a class=CaE>Source: Diels, H., Kranz, W. (eds.), <em>Die Fragmente der Vorsokratiker, </em>vol. 2, 6th edn. Berlin: Weidmann, 1952 (repr. Dublin/Zurich: Weidmann, 1966): 235–239.</a></p>
<p class="CanonBrk">
test. 1–16</p>
<p class="CitationStyle">Citation: Fragment&nbsp;&mdash; (line)</p>
<tr><td class=qS colspan=3> <tr><td><h2>1</h2><td>    <span class=F_1>DIOG. IX 58—60 Ἀνάξαρχος Ἀβδηρίτης. οὗτος ἤκουσε Διογένους τοῦ 
Σμυρναίου· ὁ δὲ Μητροδώρου τοῦ Χίου, ὃς ἔλεγε μηδ’ αὐτὸ τοῦτ’ εἰδέναι ὅτι 
οὐδὲν οἶδε· Μητρόδωρον δὲ Νεσσᾶ τοῦ Χίου, οἱ δὲ Δημοκρίτου φασὶν ἀκοῦσαι. 
ὁ δ’ οὖν Ἀνάξαρχος καὶ Ἀλεξάνδρωι συνῆν καὶ ἤκμαζε κατὰ τὴν δεκάτην καὶ</span><td class=K rowspan=5><tr><th>5<td><span class=F_1>ἑκατοστὴν ὀλυμπιάδα [340—337] καὶ εἶχεν ἐχθρὸν Νικοκρέοντα τὸν Κύπρου τύ‐ 
ραννον· καί ποτε ἐν συμποσίωι τοῦ Ἀλεξάνδρου ἐρωτήσαντος αὐτόν, τί ἄρα δοκεῖ 
τὸ δεῖπνον, εἰπεῖν φασιν· ‘ὦ βασιλεῦ, πάντα πολυτελῶς· ἔδει δὲ λοιπὸν κεφαλὴν 
σατράπου τινὸς παρατεθεῖσθαι‘ ἀπορρίπτων πρὸς τὸν Νικοκρέοντα. (59) ὁ δὲ 
μνησικακήσας μετὰ τὴν τελευτὴν τοῦ βασιλέως ὅτε πλέων ἀκουσίως προσηνέχθη</span><tr><th>10<td><span class=F_1>τῆι Κύπρωι ὁ Ἀνάξαρχος, συλλαβὼν αὐτὸν καὶ εἰς ὅλμον βαλὼν ἐκέλευσε τύπτε‐ 
σθαι σιδηροῖς ὑπέροις. τὸν δὲ οὐ φροντίσαντα τῆς τιμωρίας εἰπεῖν ἐκεῖνο δὴ τὸ 
περιφερόμενον· ‘πτίσσε τὸν Ἀναξάρχου θύλακον, Ἀνάξαρχον δὲ οὐ πτίσσεισ‘. 
κελεύσαντος δὲ τοῦ Νικοκρέοντος καὶ τὴν γλῶτταν αὐτοῦ ἐκτμηθῆναι, λόγος 
ἀποτραγόντα προσπτύσαι αὐτῶι. καὶ ἔστιν ἡμῶν εἰς αὐτὸν οὕτως 〈ἔχον〉 [Anth.</span><tr><th>15<td><span class=F_1>P. VII 133]· 
    πτίσσετε, Νικοκρέων, ἔτι καὶ μάλα· θύλακός ἐστι· 
    πτίσσετ’· Ἀνάξαρχος δ’ ἐν Διός ἐστι πάλαι. 
    καὶ σὲ διαστείλασα γνάφοις ὀλίγον (?) τάδε λέξει 
    ῥήματα Φερσεφόνη· ‘ἔρρε μυλωθρὲ κακέ‘.</span><tr><th rowspan=2>20<td><span class=F_1>    (60) οὗτος διὰ τὴν ἀπάθειαν καὶ εὐκολίαν τοῦ βίου Εὐδαιμονικὸς ἐκαλεῖτο· 
καὶ ἦν ἐκ τοῦ ῥάιστου δυνατὸς σωφρονίζειν. τὸν γοῦν Ἀλέξανδρον οἰόμενον 
εἶναι θεὸν ἐπέστρεψεν· ἐπειδὴ γὰρ ἔκ τινος πληγῆς εἶδεν αὐτῶι καταρρέον αἷμα,</span><tr><td><span class=F_1>δείξας τῆι χειρὶ πρὸς αὐτόν φησι· ‘τουτὶ μὲν αἷμα καὶ οὐκ ἰχώρ, οἷός πέρ τε ῥέει 
μακάρεσσι θεοῖσι‘ [Ε 340]. Πλούταρχος [s. Z. 37] δ’ αὐτὸν Ἀλέξανδρον τοῦτο</span><td class=Y rowspan=12>235<tr><th>25<td><span class=F_1>λέξαι πρὸς τοὺς φίλους φησίν. ἀλλὰ καὶ ἄλλοτε [s. II 238, 10] προπίνοντα αὐτῶι 
τὸν Ἀνάξαρχον δεῖξαι τὴν κύλικα καὶ εἰπεῖν· 
    βεβλήσεταί τις θεῶν βροτησίαι χερί [Eur. Or. 271].</span><tr><td><h2>2</h2><td><span class=F_1>    DIOG. IX 61 Πύρρων Ἠλεῖος ... ἤκουσε Βρύσωνος τοῦ Στίλπωνος, ὡς 
Ἀλέξανδρος ἐν Διαδοχαῖς [fr. 146 FHG III 243], εἶτα Ἀναξάρχου ξυνακολουθῶν 
πανταχοῦ, ὡς καὶ τοῖς Γυμνοσοφισταῖς ἐν Ἰνδίαι συμμῖξαι καὶ τοῖς Μάγοις ... 
(63) ἐκπατεῖν τε αὐτὸν καὶ ἐρημάζειν, σπανίως ποτ’ ἐπιφαινόμενον τοῖς οἴκοι.</span><tr><th>5<td><span class=F_1>τοῦτο δὲ ποιεῖν ἀκούσαντα Ἰνδοῦ τινος ὀνειδίζοντος Ἀναξάρχωι, ὡς οὐκ ἂν ἕτερόν 
τινα διδάξαι οὗτος ἀγαθόν, αὐτὸς αὐλὰς βασιλικὰς θεραπεύων. ἀεί τε εἶναι ἐν 
τῶι αὐτῶι καταστήματι, ὥστε εἰ καί τις αὐτὸν καταλίποι μεταξὺ λέγοντα, αὑτῶι 
διαπεραίνειν τὸν λόγον, καίτοι κεκινημένον τε 〈</span><a class="La F_1">***</a><span class=F_1>〉 ὄντα ἐν νεότητι. πολλάκις, 
φησί [Antigonos v. Karyst. S. 35 Wilam.], καὶ ἀπεδήμει, μηδενὶ προειπών, καὶ</span><tr><th>10<td><span class=F_1>συνερέμβετο οἷστισιν ἤθελεν. καί ποτ’ Ἀναξάρχου εἰς τέλμα ἐμπεσόντος, παρῆλθεν 
οὐ βοηθήσας· τινῶν δὲ αἰτιωμένων, αὐτὸς Ἀνάξαρχος ἐπήινει τὸ ἀδιάφορον καὶ 
ἄστοργον αὐτοῦ.</span><tr><td><h2>3</h2><td class=QE><span class=F_1>PLUT. Alex. 52</span><tr><th>3<td><span class=F_1>Καλλισθένης μὲν ἠθικῶς ἐπειρᾶτο καὶ πράιως ὑπο‐ 
δυόμενος τῶι λόγωι καὶ περιιὼν ἀλύπως λαβέσθαι τοῦ πάθους, ὁ δὲ Ἀνάξαρχος</span><tr><th>5<td><span class=F_1>ἰδίαν τινὰ πορευόμενος ἐξ ἀρχῆς ὁδὸν ἐν φιλοσοφίαι καὶ δόξαν εἰληφὼς ὑπεροψίας 
καὶ ὀλιγωρίας τῶν συνήθων εὐθὺς εἰσελθὼν ἀνεβόησεν· ‘οὗτός ἐστιν Ἀλέξανδρος, 
εἰς ὃν ἡ οἰκουμένη νῦν ἀποβλέπει· ὁ δὲ ἔρριπται κλαίων ὥσπερ ἀνδράποδον ἀνθρώ‐ 
πων νόμον καὶ ψόγον δεδοικώς, οἷς αὐτὸν προσήκει νόμον εἶναι καὶ ὅρον τῶν 
δικαίων, ἐπείπερ ἄρχειν καὶ κρατεῖν νενίκηκεν, ἀλλὰ μὴ δουλεύειν ὑπὸ κενῆς δόξης</span><tr><th>10<td><span class=F_1>κεκρατημένον. οὐκ οἶσθα, εἶπεν, ὅτι τὴν Δίκην ἔχει πάρεδρον ὁ Ζεὺς καὶ τὴν Θέμιν, 
ἵνα πᾶν τὸ πραχθὲν ὑπὸ τοῦ κρατοῦντος θεμιτὸν ἦι καὶ δίκαιον;‘ τοιούτοις τισὶ 
λόγοις χρησάμενος ὁ Ἀνάξαρχος τὸ μὲν πάθος ἐκούφισε τοῦ βασιλέως, τὸ δὲ ἦθος 
εἰς πολλὰ χαυνότερον καὶ παρανομώτερον ἐποίησεν, αὑτὸν δὲ δαιμονίως ἐνήρμοσε 
καὶ τοῦ Καλλισθένους τὴν ὁμιλίαν οὐδὲ ἄλλως ἐπίχαριν διὰ τὸ αὐστηρὸν οὖσαν</span><tr><th>15<td><span class=F_1>προσδιέβαλε. λέγεται δέ ποτε παρὰ δεῖπνον ὑπὲρ ὡρῶν καὶ κράσεως τοῦ περι‐ 
έχοντος λόγων ὄντων τὸν Καλλισθένην μετέχοντα δόξης τοῖς λέγουσι τἀκεῖ μᾶλλον 
εἶναι ψυχρὰ καὶ δυσχείμερα τῶν Ἑλληνικῶν, ἐναντιουμένου τοῦ Ἀναξάρχου καὶ 
φιλονικοῦντος εἰπεῖν· ‘ἀλλὰ μὴν ἀνάγκη σοι ταῦτα ἐκείνων ὁμολογεῖν ψυχρότερα· 
σὺ γὰρ ἐκεῖ μὲν ἐν τρίβωνι διεχείμαζες, ἐνταῦθα δὲ τρεῖς ἐπιβεβλημένος δάπιδας</span><tr><th>20<td><span class=F_1>κατάκεισαι‘. τὸν μὲν οὖν Ἀνάξαρχον καὶ τοῦτο προσπαρώξυνε.</span><tr><td rowspan=2><h2>4</h2><td><span class=F_1>    — —28.ἐπεὶ δὲ μεγάλης ποτὲ βροντῆς γενομένης καὶ πάντων ἐκπλαγέντων Ἀ. ὁ 
σοφιστὴς παρὼν ἔφη πρὸς αὐτόν· ‘μή τι σὺ τοιοῦτον ὁ τοῦ Διός;‘, γελάσας ἐκεῖνος·</span><tr><td><span class=F_1>‘οὐ βούλομαι γάρ, εἶπε, φοβερὸς εἶναι τοῖς φίλοις ὥσπερ σύ με κελεύεις ὁ κατα‐ 
φαυλίζων μου τὸ δεῖπνον, ὅτι ταῖς τραπέζαις ἰχθύας ὁρᾶις ἐπικειμένους, οὐ σα‐</span><td class=Y rowspan=10>236<tr><th>5<td><span class=F_1>τραπῶν κεφαλάσ‘. τῶι γὰρ ὄντι λέγεται τὸν Ἀνάξαρχον ἰχθυδίων Ἡφαιστίωνι 
πεμφθέντων ὑπὸ τοῦ βασιλέως τὸν προειρημένον ἐπιφθέγξασθαι λόγον, οἷον ἐξευ‐ 
τελίζοντα καὶ κατειρωνευόμενον τοὺς τὰ περίβλεπτα μεγάλοις πόνοις καὶ κινδύνοις 
διώκοντας, ὡς οὐδὲν ἢ μικρὸν ἐν ἡδοναῖς καὶ ἀπολαύσεσι πλέον ἔχοντας τῶν 
ἄλλων. Vgl. Satyros b. Athen. VI 250E [fr. 18 FHG III 164] Ἀνάξαρχόν φησι</span><tr><th>10<td><span class=F_1>τὸν εὐδαιμονικὸν φιλόσοφον ἕνα τῶν Ἀλεξάνδρου γενέσθαι κολάκων καὶ συνο‐ 
δεύοντα τῶι βασιλεῖ, ἐπεὶ ἐγένετό ποτε βροντὴ κτλ. PLUT. Alex. virt. I 40 p. 331 E 
ὅτι τὸν μὲν ἁρμονικὸν Ἀνάξαρχον ἐντιμότατον τῶν φίλων ἐνόμιζε.</span><tr><td><h2>5</h2><td><span class=F_1>    ARR. Anab. IV 9, 7 εἰσὶ δὲ οἳ λέγουσιν Ἀνάξαρχον τὸν σοφιστὴν ἐλθεῖν 
μὲν παρ’ Ἀλέξανδρον κληθέντα ὡς παραμυθησόμενον· εὑρόντα δὲ κείμενον καὶ 
στένοντα ἐπιγελάσαντα ἀγνοεῖν, φάναι, διότι ἐπὶ τῶιδε οἱ πάλαι σοφοὶ ἄνδρες 
τὴν Δίκην πάρεδρον τῶι Διὶ ἐποίησαν ὡς ὅ τι ἂν πρὸς τοῦ Διὸς κυρωθῆι, τοῦτο</span><tr><th>5<td><span class=F_1>ξὺν δίκηι πεπραγμένον· καὶ οὖν καὶ τὰ ἐκ βασιλέως μεγάλου γιγνόμενα δίκαια 
χρῆναι νομίζεσθαι, πρῶτα μὲν πρὸς αὐτοῦ βασιλέως ἔπειτα πρὸς τῶν ἄλλων ἀν‐ 
θρώπων. ταῦτα εἰπόντα παραμυθήσασθαι μὲν Ἀλέξανδρον ἐν τῶι τότε· κακὸν 
δὲ μέγα, ὡς ἐγώ φημι, ἐξεργάσασθαι Ἀλεξάνδρωι καὶ μεῖζον ἔτι ἢ ὅτωι τότε 
ξυνείχετο· εἴπερ οὖν σοφοῦ ἀνδρὸς τήνδε ἔγνω τὴν δόξαν ὡς οὐ τὰ δίκαια ἄρα</span><tr><th>10<td><span class=F_1>χρὴ σπουδῆι ἐπιλεγόμενον πράττειν τὸν βασιλέα, ἀλλὰ ὅ τι ἂν καὶ ὅπως οὖν ἐκ 
βασιλέως πραχθῆι, τοῦτο δίκαιον νομίζειν. ἐπεὶ καὶ προσκυνεῖσθαι ἐθέλειν Ἀλέ‐ 
ξανδρον λόγος κατέχει, ... οὐκ ἐνδεῆσαι δὲ οὐδὲ πρὸς τοῦτο αὐτῶι τοὺς κολα‐ 
κείαι ἐς αὐτὸ ἐνδιδόντας, ἄλλους τέ τινας καὶ δὴ καὶ τῶν σοφιστῶν τῶν ἀμφ’ αὐτὸν 
Ἀνάξαρχόν τε καὶ Ἆγιν Ἀργεῖον ἐποποιόν.</span><tr><td><h2>6</h2><td><span class=F_1>    — —IV 10, 5 ὑπὲρ δὲ τῆς προσκυνήσεως ὅπως ἠναντιώθη Ἀλεξάν‐ 
δρωι καὶ τοιόσδε κατέχει λόγος. ξυγκεῖσθαι μὲν γὰρ τῶι Ἀλεξάνδρωι πρὸς τοὺς 
σοφιστάς τε καὶ τοὺς ἀμφ’ αὐτὸν Περσῶν καὶ Μήδων τοὺς δοκιμωτάτους μνήμην 
τοῦ λόγου τοῦδε ἐν πότωι ἐμβαλεῖν· ἄρξαι δὲ τοῦ λόγου Ἀνάξαρχον, ὡς πολὺ</span><tr><th>5<td><span class=F_1>δικαιότερον ἂν θεὸν νομιζόμενον Ἀλέξανδρον Διονύσου τε καὶ Ἡρακλέους, μὴ 
ὅτι τῶν ἔργων ἕνεκα ὅσα καὶ ἡλίκα καταπέπρακται Ἀλεξάνδρωι, ἀλλὰ καὶ ὅτι 
Διόνυσος μὲν Θηβαῖος ἦν οὐδέν τι προσήκων Μακεδόσι, καὶ Ἡρακλῆς Ἀργεῖος 
οὐδὲ οὗτος προσήκων ὅτι μὴ κατὰ γένος τὸ Ἀλεξάνδρου· Ἡρακλείδην γὰρ εἶναι 
Ἀλέξανδρον· Μακεδόνας δὲ ἂν τὸν σφῶν βασιλέα δικαιότερον θείαις τιμαῖς κο‐</span><tr><th>10<td><span class=F_1>σμοῦντας. καὶ γὰρ οὐδὲ ἐκεῖνο εἶναι ἀμφίλογον ὅτι ἀπελθόντα γε ἐξ ἀνθρώπων 
ὡς θεὸν τιμήσουσι· πόσωι δὴ δικαιότερον ζῶντα γεραίρειν ἤπερ τελευτήσαντα ἐς 
οὐδὲν ὄφελος τῶι τιμωμένωι. c. 11 λεχθέντων δὲ τούτων τε καὶ τοιούτων λόγων 
πρὸς Ἀναξάρχου τοὺς μὲν μετεσχηκότας τῆς βουλῆς ἐπαινεῖν τὸν λόγον καὶ δὴ 
ἐθέλειν ἄρχεσθαι τῆς προσκυνήσεως· τοὺς Μακεδόνας δὲ τοὺς πολλοὺς ἀχθομένους</span><tr><th>15<td><span class=F_1>τῶι λόγωι σιγῆι ἔχειν. Καλλισθένην δὲ ὑπολαβόντα· ‘Ἀλέξανδρον μέν, εἰπεῖν, 
ὦ Ἀνάξαρχε, οὐδεμιᾶς ἀνάξιον ἀποφαίνω τιμῆς ὅσαι ξύμμετροι ἀνθρώπωι κτλ.‘ 
CURT. VIII 5, 8</span><span class="F_1 Em"> Agis quidem Argivus, pessimorum carminum post Choerilum 
conditor, et ex Sicilia Cleo ... hi tum caelum illi aperiebant Herculemque 
et Patrem Liberum et cum Polluce Castorem novo numini cessuros esse</span><tr><th>20<td><span class="F_1 Em">iactabant.</span><td class=Y rowspan=13>237<tr><td><h2>7</h2><td><span class="F_1 Em">    </span><span class=F_1>PHILODEM. de vitiis IV [Gomperz </span><span class="F_1 Em">Comment. Mommsen. </span><span class=F_1>S. 471; Crönert 
</span><span class="F_1 Em">Kolotes </span><span class=F_1>Register S. 187] c. 5. 6 οὐκ εἰκῆι δέ, ἀλλὰ συνπαρατιθεὶς ἐντέχνως τῶι 
δάκνοντι τὸ γλυκύ, οἷον μί〈σγ〉ων ἔπαινον 〈ἁδ〉ρότερον ἐλάττονι ψόγωι καὶ 
συνκατάθεσιν ἀντιλογίαι, καθάπερ τοιοῦτος, οὗ προσιεμένοις ὀξύτ〈ερα〉 διδόασί</span><tr><th>5<td><span class=F_1>τινες 〈τῶ〉ι γλυκεῖ δαψιλεστέρωι χρώμενοι. τοιοῦτον δ〈ὲ〉 καὶ τὸν Ἀνάξαρχον 
λέγουσιν· 〈ἀντει〉πὼν γὰ〈ρ τῶι Ἀ〉λεξάνδρωι δ〈ιότι στέ〉ρ〈γ〉ει τοῖς κόλαξιν, 
ἐπήινει 〈πάλιν· ἀλλὰ μ〉ὴν πρέπει τοῦτο τοῖς ἀπὸ Διός· Διόνυσος μὲν γὰρ ἔχαιρε 
Σατύροις, Ἡρακλῆς δὲ Κέρκωψιν. ἔστιν δ’ ὅτε καὶ διερεθισθεὶς μὲν ἐπίκρανεν, ἑαυ‐ 
τοῦ δὲ μνησθεὶς ἐγλύκανεν, ὡς ὁ ῥηθεὶς 〈β〉αλόντος αὐτὸν</span><tr><th>10<td><span class=F_1>ὑβριστικώτερον 〈ausgefallen μήλοις τοῦ βασιλέως, ὅτ’ ἀπείλησεν〉 ἐπαράμενος 
τὸ ποτήριον· ‘βεβλήσεταί τις θεῶν βροτησίαι χερί‘ (Eur. Or. 271). 
PLUT. Quaest. conv. IX 1, 2 p. 737 A καὶ Ἀ. 
ὑπ’ Ἀλεξάνδρου μήλοις βαλλόμενος παρὰ δεῖπνον, ἐπαναστὰς καὶ εἰπὼν ‘βεβλή‐ 
σεται ... χερί‘.</span><tr><td><h2>8</h2><td><span class=F_1>    AEL. V. H. IX 37 Ἀ. ὁ ἐπικληθεὶς Εὐδαιμονικὸς κατεγέλα Ἀλεξάνδρου ἑαυ‐ 
τὸν ἐκθεοῦντος. ἐπεὶ δὲ ἐνόσησέ ποτε Ἀλέξανδρος. εἶτα προσέταξεν αὐτῶι ὁ ἰατρὸς 
ῥόφημα σκευασθῆναι, γελάσας ὁ Ἀ. ‘τοῦ μέντοι θεοῦ ἡμῶν‘ εἶπεν ‘ἐν τρυβλίου 
ῥοφήματι αἱ ἐλπίδες κεῖνται‘.</span><tr><td><h2>9</h2><td><span class=F_1>    ATHEN. XII p. 548 B περὶ δ’ Ἀναξάρχου Κλέαρχος ὁ Σολεὺς ἐν πέμπτωι 
Βίων [fr. 14 FHG II 308] οὕτω γράφει· ‘τῶι Εὐδαιμονικῶι καλουμένωι Ἀναξάρχωι 
διὰ τὴν τῶν χορηγησάντων ἄνοιαν περιπεσούσης ἐξουσίας γυμνὴ μὲν ὠινοχόει 
παιδίσκη πρόσηβος ἡ προκριθεῖσα διαφέρειν ὥραι τῶν ἄλλων, ἀνασύρουσα πρὸς</span><tr><th>5<td><span class=F_1>ἀλήθειαν τὴν τῶν οὕτως αὐτῆι χρωμένων ἀκρασίαν. ὁ δὲ σιτοποιὸς χειρῖδας ἔχων 
καὶ περὶ τῶι στόματι κημὸν ἔτριβε τὸ σταῖς, ἵνα μήτε ἵδρως ἐπιρρέοι μήτε τοῖς 
φυράμασιν ὁ τρίβων ἐμπνέοι‘.</span><tr><td><h2>10</h2><td class=QE><span class=F_1>TIMON. fr. 58 Diels: 
ἒν δὲ τὸ θαρσαλέον τε καὶ ἐμμενές, ὅππη ὀρούσαι, 
φαίνετ’ Ἀναξάρχου κύνεον μένος· ὅς ῥα καὶ εἰδώς, 
ὥς φασαν, ἄθλιος ἔσκε· φύσις δέ μιν ἔμπαλιν ἦγεν</span><tr><th>5<td class=QE><span class=F_1>ἡδονοπλήξ, ἣν πλεῖστοι ὑποτρείουσι σοφιστῶν.</span><tr><td><h2>11</h2><td><span class=F_1>    PLUT. de tranqu. an. 4 p. 466 D Ἀλέξανδρος Ἀναξάρχου περὶ κόσμων 
ἀπειρίας ἀκούων ἐδάκρυε καὶ τῶν φίλων ἐρωτώντων ὅ τι πέπονθεν, ‘οὐκ ἄξιον‘, 
ἔφη, ‘δακρύειν, εἰ κόσμων ὄντων ἀπείρων ἑνὸς οὐδέπω κύριοι γεγόναμεν;‘ Vgl. 
Val. Max. VIII 14 ext. 2 </span><span class="F_1 Em">iam Alexandri pectus insatiabile laudis, qui</span><tr><th>5<td><span class="F_1 Em">Anaxarcho comiti suo ex auctoritate Democriti praeceptoris innumerabiles 
mundos esse referenti: ‘heu me‘ inquit ‘me miserum quod ne uno quidem 
adhuc potitus sum‘.</span><tr><td><h2>12</h2><td><span class="F_1 Em">    </span><span class=F_1>STRAB. XIII p. 594 ἐκεῖνος [Alexander] γὰρ κατὰ συγγενείας ἀνανέω‐ 
σιν ὥρμησε προνοεῖν αὐτῶν 
ἅμα καὶ φιλόμηρος ὤν· φέρεται γοῦν τις διόρθωσις τῆς Ὁμήρου 
ποιήσεως, ἡ ἐκ τοῦ νάρθηκος λεγομένη, τοῦ Ἀλεξάνδρου μετὰ τῶν περὶ Καλλι‐</span><tr><th rowspan=2>5<td><span class=F_1>σθένη καὶ Ἀνάξαρχον ἐπελθόντος καὶ σημειωσαμένου τινά, ἔπειτα καταθέντος εἰς</span><tr><td><span class=F_1>νάρθηκα, ὃν ηὗρεν ἐν τῆι Περσικῆι γάζηι πολυτελῶς κατεσκευασμένον.</span><td class=Y rowspan=6>238<tr><td><h2>13</h2><td><span class=F_1>    Zu A 1 II 235, 18: CLEM. Strom. IV 57 (II 274, 13 St.) τὰ γὰρ 
Ἀναξάρχου σιωπῶ ‘πτίσσε‘ ἐπιβοῶντος ‘τὸν Ἀναξάρχου θύλακον· Ἀνάξαρχον 
γὰρ οὐ πτίσσεισ‘, ὁπηνίκα πρὸς τοῦ τυράννου ὑπέροις σιδηροῖς ἐπτίσσετο. 
VAL. MAX. III extr. 4,:</span><tr><th>5<td><span class="F_1 Em">multorum aures illa lingua et in primis Alexandri regis admiratione 
sui adtonitas habuerat, dum terrae condicionem, habitum maris, siderum 
motus, totius denique mundi naturam prudentissime et facundissime expromit.</span><tr><td><h2>14</h2><td><span class="F_1 Em">    [</span><span class=F_1>GAL.] H. ph. 4 (D. 602) 
〈ἡ δὲ〉 ἐκ τέλους [καὶ δόγματος] ὥσπερ ἡ Εὐδαιμονική· ὁ γὰρ Ἀνάξαρχος 
τέλος τῆς κατ’ αὐτὸν ἀγωγῆς τὴν εὐδαιμονίαν ἔλεγεν.</span><tr><td><h2>15</h2><td><span class=F_1>    — —7 (D. 604) σκεπτικοὺς δὲ Ζήνωνα τὸν Ἐλεάτην καὶ Ἀνάξαρχον τὸν 
Ἀβδηρίτην καὶ τὸν ἄγαν ἠκριβωκέναι τὴν ἀπορητικὴν ὑποληφθέντα Πύρρωνα.</span><tr><td rowspan=2><h2>16</h2><td><span class=F_1>    SEXT. adv. m. VII 88 Ἀνάξαρχον δὲ καὶ Μόνιμον ὅτι 
σκηνογραφίαι ἀπείκασαν τὰ ὄντα τοῖς τε κατὰ ὕπνους ἢ μανίαν προσπίπτουσι</span><tr><td><span class=F_1>ταῦτα ὡμοιῶσθαι ὑπέλαβον.</span><td class=Y>239</table>
<script>
var IL = ["Line", "Fragment"];
document.body.onload=f();
</script>
</body>
</html>
