<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>HIPPOCRATES et CORPUS HIPPOCRATICUM :: De diaeta acutorum [Sp.] :: TLG 0627 005</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0627.htm">0627</a> 005&nbsp;:: <strong><a class=CaCo href="0627.htm">HIPPOCRATES et <em>CORPUS HIPPOCRATICUM</em></a></strong>&nbsp;:: <strong>De diaeta acutorum </strong>[Sp.]</p>
<p class="AuthorInfo"><a class=CaCo href="0627.htm">HIPPOCRATES et <em>CORPUS HIPPOCRATICUM</em></a> <a class="CanonEpi">Med.</a><br />(<a class="CanonGeo">Cous</a>: <a class="CanonDat">5–4 B.C.</a>)</p><p class="WorkInfo"><strong>De diaeta acutorum </strong>[Sp.]</p><p class="EditionInfo"><a class=CaE>Source: Littré, É. (ed.), <em>Oeuvres complètes d’Hippocrate, </em>vol. 2. Paris: Baillière, 1840 (repr. Amsterdam: Hakkert, 1961): 394–528.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><td><h2>t</h2><td class=J0><a class="T F1T">ΠΕΡΙ ΔΙΑΙΤΗΣ ΟΞΕΩΝ 
</a><div class=J4></div><a class="T Xp">ΝΟΘ</a><a class=T>Α</a><a class="T Xp">.</a><td class=K rowspan=3><tr><td><h2>1</h2><td>    Καῦσος γίγνεται, ὁκόταν ἀναξηρανθέντα τὰ φλέ‐ 
βια ἐν θερινῇ ὥρῃ ἐπισπάσηται δριμέας καὶ χολώδεας 
ἰχῶρας ἐς ἑωυτά· καὶ πυρετὸς πολὺς ἴσχει, τό τε σῶμα 
ὡς ὑπὸ κόπου ἐχόμενον κοπιᾷ καὶ ἀλγέει. Γίγνεται δὲ ὡς<tr><th>5<td>ἐπιτοπουλὺ καὶ ἐκ πορείης μακρῆς καὶ δίψεος μακροῦ, ὁκό‐ 
ταν ἀναξηρανθέντα τὰ φλέβια δριμέα καὶ θερμὰ ῥεύματα 
ἐπισπάσηται. Γίγνεται δὲ ἡ γλῶσσα τρηχείη καὶ ξηρὴ 
καὶ μέλαινα κάρτα· καὶ τὰ περὶ τὴν νηδὺν δακνόμενος 
ἀλγέει· τά τε ὑποχωρήματα ἔξυγρα καὶ ὠχρὰ γίγνεται,<tr><th>10<td>καὶ δίψαι σφοδραὶ ἔνεισι, καὶ ἀγρυπνίη, ἐνίοτε δὲ καὶ 
παραλλάξιες φρενῶν. Τῷ τοιῷδε δίδου πίνειν ὕδωρ τε 
καὶ μελίκρητον ἑφθὸν ὑδαρὲς ὁκόσον ἐθέλει· κἂν 
πικρὸν τὸ στόμα γίγνηται, ἐμέειν ξυμφέρει, καὶ τὴν κοι‐ 
λίην ὑποκλύσαι· ἢν δὲ μὴ πρὸς ταῦτα λύηται, γάλα<td class=Y rowspan=3>394<tr><th>15<td>ὄνου ἑψήσας κάθαιρε. Ἁλμυρὸν δὲ μηδὲν μηδὲ δριμὺ 
προσφέρειν, οὐ γὰρ ὑποίσει· ῥοφήματα δὲ, ἕως ἂν ἔξω 
τῶν κρισίμων γένηται, μὴ δίδου. Κἢν αἷμα ἐκ τῶν ῥινῶν 
ῥυῇ, λύεται τὸ πάθος, κἢν ἱδρῶτες ἐπιγένωνται κριτικοὶ 
γνήσιοι μετ’ οὔρων λευκῶν καὶ παχέων καὶ λείων ὑφισταμέ‐<tr><th rowspan=2>20<td>νων, κἢν ἀπόστημά που γένηται· ἢν δ’ ἄνευ τούτων 
λυθῇ, ὑποστροφὴ πάλιν ἔσται τῆς ἀῤῥωστίης, ἢ ἰσχίων 
ἢ σκελέων ἄλγημα ξυμβήσεται, καὶ πτύσεται παχέα, ἢν 
μέλλῃ ὑγιὴς ἔσεσθαι. Καύσου γένος ἄλλο. Κοιλίη<tr><td>ὑπάγουσα, δίψης μεστὴ, γλῶσσα τρηχείη, ξηρὴ, ἁλυ‐<td class=Y rowspan=5>396<tr><th>25<td>κώδης· οὔρων ἀπόληψις· ἀγρυπνίη· ἀκρωτήρια ἐψυγμένα. 
Τῷ τοιούτῳ ἢν μὴ αἷμα ἐκ ῥινῶν ῥυῇ, ἢ ἀπόστημα περὶ 
τράχηλον γένηται, ἢ σκελέων ἄλγημα, καὶ πτύσματα παχέα 
πτύσῃ (ταῦτα δὲ ξυστάσης τῆς κοιλίης γίγνεται, ἢ 
ἰσχίου ὀδύνη, ἢ αἰδοίου πελίωμα), οὐ κρίνεται· καὶ ὄρχις<tr><th>30<td>ἐνταθεὶς κριτικόν. Ῥοφήματα ἐπισπαστικὰ δίδου.<tr><td><h2>2</h2><td>    Τὰ δ’ ὀξέα πάθεα, φλεβοτομήσεις, ἢν ἰσχυρὸν 
φαίνηται τὸ νούσημα, καὶ οἱ ἔχοντες ἀκμάζωσι τῇ ἡλικίῃ, καὶ 
ῥώμη παρῇ αὐτέοισιν. Ἢν μὲν οὖν σύναγχος ᾖ, ἐκλεικτοῖσιν 
ἀνακάθαιρε, εἴτ’ ἄλλο τι τῶν πλευριτικῶν· ἢν δὲ ἀσθε‐<tr><th rowspan=2>5<td>νέστεροι φαίνωνται, ἢ καὶ πλείω τοῦ αἵματος ἀφέλῃς, 
κλυσμῷ κατὰ τὴν κοιλίην χρέεσθαι διὰ τρίτης ἡμέ‐ 
ρης, ἕως ἂν ἐν ἀσφαλείῃ γένοιτο ὁ νοσέων, καὶ λιμῷ,<tr><td>εἰ χρῄζοι.<td class=Y rowspan=3>398<tr><td><h2>3</h2><td>    Φλεγμαίνοντα ὑποχόνδρια μὴ πνευμάτων ἀπολήψει, 
φρενῶν ἐντάσιες, ἢ πνευμάτων προστάσιες, ὀρθοπνοίης 
ξηρῆς, οἷσι μὴ πῦον ὕπεστιν, ἀλλὰ ὑπὸ πνεύματος 
ἀπολήψιος τὰ παθήματα ταῦτα ὑπογίγνεται, μάλιστα<tr><th rowspan=2>5<td>δὲ ἥπατος περιωδυνίαι, καὶ σπληνὸς βαρέα, καὶ ἄλλαι 
φλεγμασίαι τε καὶ ὑπὲρ φρενῶν περιωδυνίαι, καὶ ξυστρο‐ 
φαὶ νουσημάτων, οὐ δύνανται λύεσθαι, ἤν τις πρῶτον 
ἐπιχειρέῃ φαρμακεύειν· ἀλλὰ φλεβοτομίη τῶν τοιῶνδε ἡγεμονικόν<tr><td>ἐστιν· ἔπειτα δὲ ἐπὶ κλυσμὸν, ἢν μὴ μέγα καὶ ἰσχυρὸν<td class=Y rowspan=3>400<tr><th>10<td>τὸ νούσημα ᾖ· εἰ δὲ μὴ, καὶ ὕστερον φαρμακείης δεῖ· 
δέεται δὲ ἀσφαλείης καὶ μετριότητος μετὰ φαρμακείης φλε‐ 
βοτομίη. Ὁκόσοι δὲ τὰ φλεγμαίνοντα ἐν ἀρχῇ τῶν νού‐ 
σων εὐθέως ἐπιχειρέουσι λύειν φαρμακείῃ, τοῦ μὲν ξυν‐ 
τεταμένου καὶ φλεγμαίνοντος οὐδὲν ἀφαιρέουσιν· οὐ γὰρ ἐν‐<tr><th>15<td>διδοῖ ὠμὸν ἐὸν τὸ πάθος· τὰ δὲ ἀντέχοντα τῷ νουσήματι καὶ 
ὑγιεινὰ ξυντήκουσιν· ἀσθενέος δὲ τοῦ σώματος γενομένου, 
τὸ νούσημα ἐπικρατέει· ὁκόταν δὲ τὸ νούσημα ἐπικρα‐ 
τήσῃ τοῦ σώματος, τὸ τοιόνδε ἀνιήτως ἔχει.<tr><td><h2>4</h2><td>    Τὸ δὲ ἄφωνον τινὰ ἐξαίφνης γενέσθαι, φλεβῶν ἀπολή‐ 
ψιες λυπέουσιν, ἢν ὑγιαίνοντι τόδε ξυμβῇ ἄνευ προφάσιος ἢ 
ἄλλης αἰτίης ἰσχυρῆς· φλεβοτομέειν οὖν χρὴ τὸν βραχίονα 
τὸν δεξιὸν τὴν ἔσω φλέβα, καὶ ἀφαιρέειν τοῦ αἵματος, κατὰ<td class=Y rowspan=3>402<tr><th>5<td>τὴν ἕξιν καὶ τὴν ἡλικίην διαλογιζόμενον τὸ πλεῖον καὶ τὸ 
ἔλασσον. Ξυμπίπτει δὲ τοῖσι πλείστοισιν αὐτέων τοιάδε· 
ἐρυθήματα προσώπου, ὀμμάτων στάσιες, χειρῶν δια‐ 
στάσιες, ὀδόντων τρισμοὶ, σφυγμοὶ, σιηγόνων ξυνα‐ 
γωγὴ, καὶ κατάψυξις ἀκρωτηρίων, πνευμάτων ἀπολήψιες<tr><th>10<td>ἀνὰ τὰς φλέβας.<tr><td><h2>5</h2><td>    Ὁκόταν ἀλγήματα προγένηται, μελαίνης χολῆς 
καὶ δριμέων ῥευμάτων ἐπιῤῥύσιες γίγνονται· ἀλγέει δὲ 
τὰ ἐντὸς δακνόμενος· δηχθεῖσαι δὲ καὶ λίην ξηραὶ γε‐ 
νόμεναι αἱ φλέβες ἐντείνονταί τε καὶ φλεγμαίνουσαι ἐπι‐<td class=Y rowspan=3>404<tr><th>5<td>σπῶνται τὰ ἐπιῤῥέοντα· ὅθεν διαφθαρέντος τοῦ αἵματος, 
καὶ τῶν πνευμάτων οὐ δυναμένων ἐν αὐτῷ τὰς κατὰ φύσιν 
ὁδοὺς βαδίζειν, καταψύξιές τε γίγνονται ὑπὸ τῆς στάσιος, 
καὶ σκοτώσιες, καὶ ἀφωνίη, καὶ καρηβαρίη, καὶ σπα‐ 
σμοὶ, ἢν ἤδη ἐπὶ τὴν καρδίην ἢ τὸ ἧπαρ ἢ ἐπὶ τὴν φλέβα<tr><th rowspan=2>10<td>ἔλθῃ· ἔνθεν ἐπίληπτοι γίγνονται ἢ παραπλῆγες, ἢν ἐς 
τοὺς περιέχοντας τόπους ἐμπέσῃ τὰ ῥεύματα, καὶ ὑπὸ τῶν<tr><td>πνευμάτων οὐ δυναμένων διεξιέναι καταξηρανθῇ. Ἀλλὰ χρὴ τοὺς 
τοιούτους προπυριῶντα φλεβοτομέειν ἐν ἀρχῇσιν εὐθέως, 
μετεώρων ἐόντων πάντων τῶν λυπεόντων πνευμάτων καὶ<td class=Y rowspan=3>406<tr><th>15<td>ῥευμάτων· εὐβοηθητότερα γάρ ἐστιν· καὶ ἀναλαμβάνοντα, καὶ 
τὰς κρίσιας ἐπιθεωρέοντα, φαρμακεύειν, ἢν μὴ κουφίζηται, 
ἄνω· τὴν δὲ κάτω κοιλίην, ἢν μὴ ὑποχωρέῃ κλυσμῷ, ὄνου 
γάλα ἑφθὸν δίδου, καὶ πινέτω μὴ ἔλασσον δώδεκα κοτυλῶν· 
ἢν δὲ ῥώμη περιέχῃ, πλεῖον ἑκκαίδεκα.<tr><td rowspan=2><h2>6</h2><td>    Σύναγχος δὲ γίνεται, ὁκόταν ἐκ τῆς κεφαλῆς ῥεῦμα 
πουλὺ καὶ κολλῶδες ὥρην χειμερινὴν ἢ ἐαρινὴν ἐς<tr><td>τὰς σφαγίτιδας φλέβας ἐπιῤῥυῇ, καὶ τὸ ῥεῦμα πλεῖον 
διὰ τὴν εὐρύτητα ἐπισπάσωνται· ὁκόταν δὲ ψυχρόν τε ἐὸν<td class=Y rowspan=3>408<tr><th>5<td>καὶ κολλῶδες ἐμφράξηται, τοῦ πνεύματος τὰς διεξόδους καὶ τοῦ 
αἵματος ἀποφράσσον, πήγνυσι τὰ ξύνεγγυς τοῦ αἵματος, καὶ 
ἀκίνητον καὶ στάσιμον ποιέει, φύσει ψυχρὸν ἐὸν καὶ ἐμφρα‐ 
κτικόν. Διὰ τοῦτο πνίγονται, τῆς γλώσσης ἀποπελιουμένης 
καὶ στρογγυλουμένης καὶ ἀνακαμπτομένης διὰ τὰς φλέβας τὰς ὑπὸ<tr><th rowspan=2>10<td>τὴν γλῶσσαν· τῆς γὰρ ὑποταμνομένης σταφυλῆς, ἣν δὴ<tr><td>κιονίδα καλεῦσιν, ἑκατέρωθεν φλὲψ παχείη. Ὁκόταν οὖν 
πλήρεες αὗται ἐοῦσαι ἐς τὴν γλῶσσαν ἐναποστηρίζωνται 
ἀραιὴν ἐοῦσαν καὶ σπογγοειδέα, διὰ τὴν ξηρασίην ὑπὸ 
βίης τὸ ἐκ τῶν φλεβῶν δεχομένη ὑγρὸν, ἐκ πλατείης μὲν<td class=Y rowspan=3>410<tr><th>15<td>στρογγύλη γίνεται, ἐξ εὐχρόου δὲ πελιδνὴ, ἐκ μαλθακῆς 
δὲ σκληρὴ, ἐξ εὐκάμπτου δὲ ἄκαμπτος, ὥστε ταχέως ἀπο‐ 
πνίγεσθαι, ἢν μή τις ὀξέως βοηθῇ. Φλεβοτομίην τε 
ποιεύμενος ἀπὸ βραχιόνων, καὶ τὰς ὑπὸ τὴν γλῶσσαν 
φλέβας ὑποτάμνων, καὶ φαρμακεύων τοῖσιν ἐκλεικτοῖσι, καὶ<tr><th rowspan=2>20<td>ἀναγαργαρίζων θερμοῖσι, καὶ κεφαλὴν ὑποξυρῶν, καὶ κή‐ 
ρωμα κεφαλῇ καὶ τραχήλῳ περιτιθέναι, καὶ εἰρίοισι περιε‐ 
λίσσειν, καὶ σπόγγοισι μαλθακοῖσιν, ἐν ὕδατι θερμῷ ἐκ‐<tr><td>πιεζεῦντα, πυριῇν· πίνειν τε ὕδωρ καὶ μελίκρητον μὴ ψυχρά· 
χυλὸν δὲ προσφέρειν, ὁκόταν ἐκ κρίσιος ἐν ἀσφαλείῃ ἤδη<td class=Y rowspan=3>412<tr><th>25<td>ᾖ. Ὁκόταν ἐν θερινῇ ἢ μετοπωρινῇ ὥρῃ ἐκ κεφαλῆς θερ‐ 
μὸν τὸ ῥεῦμα καταῤῥυῇ, καὶ νιτρῶδες ᾖ, ἅτε ὑπὸ τῆς 
ὥρης δριμὺ καὶ θερμὸν γεγενημένον, δάκνει τοιόνδε ἐὸν, καὶ 
ἑλκοῖ, καὶ πνεύματος ἐμπίπλησι, καὶ ὀρθοπνοίη παραγίγνε‐ 
ται καὶ ξηρασίη πολλὴ, καὶ τὰ θεωρεύμενα ἰσχνὰ φαί‐<tr><th rowspan=2>30<td>νεται, καὶ τοὺς ὄπισθεν τένοντας ἐν τῷ τραχήλῳ ξυντεί‐ 
νεται, καὶ δοκέει οἱ τέτανος ἐντετάσθαι, καὶ ἡ φωνὴ<tr><td>ἀπέῤῥωγε, καὶ τὸ πνεῦμα σμικρὸν, καὶ ἡ ἀντίσπασις τοῦ 
πνεύματος πυκνὴ καὶ βιαίη παραγίγνεται. Οἱ τοιοίδε 
τὴν ἀρτηρίην ἑλκοῦνται, καὶ τὸν πλεύμονα πίμπρανται, οὐ<td class=Y rowspan=2>414<tr><th>35<td>δυνάμενοι τὸ ἔξωθεν πνεῦμα ἐπάγεσθαι. Τοῖσι τοιουτέοισι 
δὲ ἢν μὴ ἐς τὰ ἔξω μέρεα τοῦ τραχήλου ἑκουσίῃ ἀποφέ‐ 
ρηται, δεινότερα καὶ ἀφυκτότερα ἐστὶ, καὶ διὰ τὴν ὥρην, 
καὶ ὅτι ἀπὸ θερμῶν καὶ δριμέων.<tr><td><h2>7</h2><td>    Ἢν πυρετὸς λάβῃ παλαιῆς κόπρου ὑπεούσης, νεο‐ 
βρῶτι ἐόντι, ἤν τε ξὺν ὀδύνῃ πλευροῦ, ἤν τε μὴ, ἡσυχίην 
ἄγειν μέχρις οὗ καταβῇ τὰ σιτία πρῶτον ἐς τὴν κάτω κοι‐ 
λίην· πόματι δὲ χρεέσθω ὀξυμέλιτι· ὁκόταν δὲ ἐς τὴν<td class=Y rowspan=3>416<tr><th>5<td>ὀσφὺν βάρος ἥκῃ, κάτω κλύσαι κλυσμῷ, ἢ καθᾶραι 
φαρμάκῳ· ὁκόταν δὲ καθαρθῇ, διαιτᾷν ῥοφήματι πρῶτον καὶ 
πόματι μελικρήτῳ· ἔπειτα σιτίοισι καὶ ἰχθύσιν ἑφθοῖσι 
καὶ οἴνῳ ὑδαρεῖ, ἐς νύκτα ὀλίγῳ· ἡμέρῃ δὲ ὑδαρὲς μελίκρητον. 
Ὁκόταν δὲ αἱ φῦσαι δυσώδεες ἔωσιν, οὕτως ἢ βαλάνῳ ἢ<tr><th rowspan=2>10<td>κλυσμῷ· εἰ δὲ μὴ, ἐπισχεῖν ὀξύμελι πίνοντα, ἕως ἂν καταβῇ 
ἐς τὴν κάτω κοιλίην, εἶθ’ οὕτω κλυσμῷ ὑπαγαγεῖν. Ἢν 
δὲ λαπαρῷ ἐόντι καῦσος ἐπιγένηται, ἤν σοι δοκέῃ φαρμα‐ 
κεύειν ἐπιτηδείως ἔχειν, ἔσω τριῶν ἡμερέων μὴ φαρμα‐<tr><td>κεύειν, ἀλλ’ ἢ τεταρταῖον. Ὁκόταν δὲ φαρμακεύσῃς,<td class=Y rowspan=4>418<tr><th>15<td>τοῖσι ῥοφήμασι χρῶ, διαφυλάσσων τοὺς παροξυσμοὺς τῶν 
πυρετῶν, ὅκως μηδέποτε προσοίσεις μελλόντων ἔσεσθαι 
τῶν πυρετῶν, ἀλλὰ ληγόντων, ἀλλὰ παυσαμένων, καὶ ὡς 
ποῤῥωτάτω ἀπὸ τῆς ἀρχῆς. Ποδῶν δὲ ψυχρῶν ἐόντων, 
μήτε ποτὸν μήτε ῥόφημα μήτ’ ἄλλο μηδὲν δίδου τοιόνδε,<tr><th>20<td>ἀλλὰ μέγιστον ἡγοῖο τοῦτ’ εἶναι διαφυλάσσεσθαι, ἕως ἂν 
διάθερμοι σφόδρα γένωνται· εἶθ’ οὕτω τὸ ξυμφέρον 
πρόσφερε. Ὡς γὰρ ἐπιτοπουλὺ σημεῖόν ἐστι μέλλοντος παρο‐ 
ξύνεσθαι τοῦ πυρετοῦ ψύξις ποδῶν· εἰ δ’ ἐν τοιούτῳ καιρῷ 
προσοίσεις, ἅπαντα τὰ μέγιστα ἐξαμαρτήσεις· τὸ γὰρ νού‐<tr><th rowspan=2>25<td>σημα αὐξήσεις οὐ σμικρῶς. Ὁκόταν δὲ ὁ πυρετὸς λήγῃ, 
τοὐναντίον οἱ πόδες θερμότεροι γίγνονται τοῦ ἄλλου σώματος· 
αὔξεται μὲν γὰρ ψύχων τοὺς πόδας, ἐξαπτόμενος ἐκ τοῦ θώ‐ 
ρηκος, ἐς τὴν κεφαλὴν ἀναπέμπων τὴν φλόγα· ξυνδεδραμηκό‐<tr><td>τος δὲ ἅλες τοῦ θερμοῦ ἅπαντος ἄνω, καὶ ἀναθυμιωμένου ἐς<td class=Y rowspan=3>420<tr><th>30<td>τὴν κεφαλὴν, εἰκότως οἱ πόδες ψυχροὶ γίγνονται, ἄσαρκες καὶ 
νευρώδεες φύσει ἐόντες· ἔτι δὲ πουλὺ ἀπέχοντες τῶν θερμο‐ 
τάτων τόπων ψύχονται, ξυναθροιζομένου τοῦ θερμοῦ ἐς τὸν 
θώρηκα· καὶ πάλιν ἀνάλογον, λυομένου τοῦ πυρετοῦ καὶ κα‐ 
τακερματιζομένου, ἐς τοὺς πόδας καταβαίνει· κατὰ δὲ τὸν<tr><th rowspan=2>35<td>χρόνον τοῦτον ἡ κεφαλὴ καὶ ὁ θώρηξ κατέψυκται. Τοῦ δ’ εἵ‐ 
νεκα προσεκτέον, ὅτι, ὁκόταν οἱ πόδες ψυχροὶ ἔωσι, θερμὴν<tr><td>ἀνάγκη τὴν κοιλίην εἶναι καὶ πολλῆς ἄσης μεστὴν, καὶ ὑπο‐ 
χόνδριον ἐντεταμένον, καὶ ῥιπτασμὸν τοῦ σώματος διὰ τὴν 
ἔνδον ταραχὴν, καὶ μετεωρισμὸν γνώμης, καὶ ἀλγήματα·<td class=Y rowspan=4>422<tr><th>40<td>καὶ ἕλκεται, καὶ ἐμέειν ἐθέλει, καὶ ἢν πονηρὰ ἐμέῃ, ὀδυ‐ 
νῆται· θέρμης δὲ καταβάσης ἐς τοὺς πόδας, καὶ οὔρου διελ‐ 
θόντος, κἢν μὴ ἱδρώσῃ, πάντα λωφᾷ· κατὰ τόνδε οὖν τὸν 
καιρὸν δεῖ τὸ ῥόφημα διδόναι· τότε δὲ ὄλεθρος.<tr><td><h2>8</h2><td>    Ὁκόσοισι δὲ διὰ τέλεος ἡ κοιλίη ἐν τοῖσι 
πυρετοῖσιν ὑγρὴ, τουτέοισι διαφερόντως τοὺς πόδας θερ‐ 
μαίνων, καὶ περιστέλλων κηρώμασι, καὶ ταινιδίοισι περιε‐ 
λίσσων πρόσεχε, ὅκως μὴ ἔσονται ψυχρότεροι τοῦ ἄλλου<tr><th rowspan=2>5<td>σώματος· θερμοῖσι δὲ ἐοῦσι θέρμασμα μηδὲν πρόσφερε, 
ἀλλὰ παρατήρει ὅκως μὴ ψυχθήσονται· πόματι δὲ 
χρέεσθαι ὡς ἐλαχίστῳ ὕδατι ψυχρῷ ἢ μελικρήτῳ.<tr><td>Ὁκόσοισι δὲ ἐν πυρετοῖσι κοιλίη ὑγρὴ καὶ γνώμη 
τεταραγμένη, οἱ πολλοὶ τῶν τοιουτέων τὰς κροκύδας<td class=Y rowspan=3>424<tr><th>10<td>ἀφαιρέουσι, καὶ τὰς ῥῖνας σκάλλουσι, καὶ κατὰ βραχὺ 
μὲν ἀποκρίνονται τὸ ἐρωτώμενον, αὐτοὶ δὲ ἀφ’ ἑωυτῶν οὐδὲν 
λέγουσι κατηρτημένον· δοκέει οὖν μοι τὰ τοιάδε μελαγ‐ 
χολικὰ εἶναι· ἢν δὲ τοιῶνδε ἐόντων ἡ κοιλίη ὑγρὴ ᾖ καὶ 
ξυντήκῃ, δοκέει μοι τὰ ῥοφήματα ψυχρότερα καὶ πα‐<tr><th>15<td>χύτερα προσφέρειν, καὶ τὰ πόματα στατικὰ καὶ οἰνωδέ‐ 
στερα ἢ καὶ στυπτικώτερα. Ὁκόσοισι δὲ τῶν πυρετῶν δῖνοί 
τε ἀπ’ ἀρχῆς καὶ σφυγμοὶ κεφαλῆς εἰσι καὶ οὖρα λεπτὰ, 
τουτέοισι προσδέχεσθαι πρὸς τὰς κρίσιας παροξυνθη‐ 
σόμενον τὸν πυρετόν· οὐ θαυμάσαιμι δ’ ἂν οὐδ’ εἰ παραφρονή‐<tr><th>20<td>σειαν. Οἷσι δὲ ἐν ἀρχῇ τὰ οὖρα νεφελοειδέα καὶ παχέα, τοὺς 
τοιούσδε ὑποκαθαίρειν, ἢν καὶ τὰ ἄλλα ξυμφέρῃ· ὁκό‐ 
σοισι δὲ ἐν ἀρχῇ τὰ οὖρα λεπτὰ, μὴ φαρμάκευε τοὺς τοιού‐ 
τους, ἀλλ’ ἢν δοκέῃ, κλύσαι· τούτους ξυμφέρει οὕτω 
θεραπεύεσθαι, τῷ σώματι ἡσυχίην ἄγοντας, ἀλείφοντά τε<td class=Y rowspan=2>426<tr><th rowspan=2>25<td>καὶ περιστέλλοντα ὁμαλῶς· ποτῷ δὲ χρέεσθαι μελικρήτῳ ὑδα‐ 
ρεῖ, καὶ ῥοφήματι χυλῷ πτισάνης ἐς ἑσπέρην· κοιλίην<tr><td>δὲ ὕπαγε κατ’ ἀρχὰς κλυσμῷ· φάρμακα δὲ μὴ πρόσαγε 
τούτοισιν· ἢν γάρ τι κινήσῃς κατὰ κοιλίην, τὸ οὖρον οὐ 
πεπαίνεται, ἀλλ’ ἄνιδρός τε καὶ ἄκριτος ὁ πυρετὸς ἐπὶ<td class=Y rowspan=2>428<tr><th rowspan=2>30<td>πολὺν χρόνον ἔσται. Τὰ δὲ ῥοφήματα, ὁκόταν ἐγγὺς τῶν 
κρισίων ᾖ, μὴ δίδου, ἢν θορυβῆται, ἢν δ’ ἀνῇ καὶ ἐπιδιδῷ 
ἐπὶ τὸ βέλτιον· φυλάσσεσθαι δὲ χρὴ καὶ τῶν ἄλλων πυ‐ 
ρετῶν τὰς κρίσιας, καὶ ἀφαιρέειν τὰ ῥοφήματα κατὰ τοῦ‐<tr><td>τον τὸν καιρόν. Μεμαθήκασι δὲ μακροὶ οἱ πυρετοὶ οἵδε γί‐<td class=Y rowspan=3>430<tr><th>35<td>γνεσθαι, καὶ ἀποσκήμματα ἴσχειν, ἢν μὲν τὰ κάτω ψυχρὰ ᾖ, 
περὶ ὦτα καὶ τράχηλον· ἢν δὲ μὴ ψυχρὰ ᾖ, ἄλλας ἴσχειν 
μεταβολάς· ῥέει δὲ καὶ αἷμα ἐκ ῥινῶν, καὶ αἱ κοιλίαι 
τοῖσι τοιουτέοισιν ἐκταράσσονται. Ὁκόσοισι δὲ πυρετοὶ ἀσώδεές 
εἰσι, καὶ ὑποχόνδρια ξυντείνουσι, καὶ κεκλιμένοι οὐκ ἀνέχονται<tr><th rowspan=2>40<td>ἐν τῷ αὐτέῳ, καὶ τὰ ἄκρεα ψύχονται πάντα, πλείστης 
ἐπιμελείης καὶ φυλακῆς δέονται· διάγειν δὲ τούτοισι προσφέρον‐<tr><td>τας μηδὲν ἄλλο ἢ ὀξύμελι ὑδαρές· ῥόφημα δὲ μὴ πρόσφερε, 
ἕως ἂν λήξῃ, καὶ τὸ οὖρον πεπανθῇ· κατακλίνειν δὲ 
ἐς ζοφερὰ οἰκήματα, καὶ κατακεκλίσθαι ὡς ἐπὶ μαλ‐<td class=Y rowspan=4>432<tr><th>45<td>θακωτάτοισι στρώμασι, πολὺν χρόνον ἐπὶ τὰ αὐτὰ καρ‐ 
τερέοντα, καὶ ὡς ἥκιστα ῥιπτάζειν· μάλιστα γὰρ τοῦτο τοὺς 
τοιούτους ὠφελέει. Ἐπὶ δὲ τὸ ὑποχόνδριον λίνου σπέρμα 
ἐγχρίων ἐπιτίθει, φυλασσόμενος ὅκως μὴ φρίξῃ προσ‐ 
τιθέμενος· ἔστω δὲ ἀκροχλίαρον, ἑφθὸν ἐν ὕδατι καὶ ἐλαίῳ.<tr><td><h2>8</h2> <h1>(50)</h1><td>Τεκμαίρεσθαι δὲ ἐκ τῶν οὔρων τὸ μέλλον ἔσεσθαι· ἢν μὲν γὰρ 
παχύτερα καὶ ὠχρότερα ᾖ, βελτίω· ἢν δὲ λεπτότερα καὶ με‐ 
λάντερα, πονηρότερα· ἢν δὲ μεταβολὰς ἔχῃ, χρόνον τε 
σημαίνει, καὶ ἀνάγκη τῷ νοσέοντι μεταβάλλειν καὶ ἐπὶ τὰ χείρω 
καὶ ἐπὶ τὰ βελτίω τὴν ἀνωμαλίην. Τοὺς δὲ ἀκαταστάτους<tr><th>55<td>τῶν πυρετῶν ἐᾷν, μέχρις ἂν στῶσιν, ὁκόταν δὲ στῶσιν, 
ἀπαντῆσαι διαίτῃ καὶ θεραπείῃ τῇ προσηκούσῃ, κατὰ φύ‐ 
σιν θεωρέων.<tr><td><h2>9</h2><td>    Εἰσὶ δὲ ὄψιες πολλαὶ τῶν καμνόντων· διὸ προσεκτέον τῷ 
ἰωμένῳ, ὅκως μὴ διαλήσεται τῶν προφασίων, μήτε 
τῶν κατὰ λογισμὸν, μήτε ὁκόσα ἐς ἀριθμὸν ἄρτιον ἢ πε‐ 
ρισσὸν δεῖ φανῆναι· μάλιστα μὲν οὖν δεῖ τὸν περισσὸν ἀριθμὸν<td class=Y rowspan=2>434<tr><th rowspan=2>5<td>εὐλαβέεσθαι, ὡς αὗται αἱ ἡμέραι ἑτεροῤῥοπέας ποι‐ 
έουσι τοὺς κάμνοντας. Φυλάσσεσθαι οὖν δεῖ τὴν πρώτην 
ἡμέρην, ᾗ ἦρκται ἀσθενέειν ὁ κάμνων, ἰδόντα τὴν 
ἀρχὴν ἐξ ὅτου καὶ διότι· ἡγέεται γὰρ τοῦτο πρῶτον<tr><td>εἰδῆσαι. Ὁκόταν δὲ ἔρῃ αὐτὸν καὶ διασκέψῃ ταῦτα<td class=Y rowspan=4>436<tr><th>10<td>πάντα, πρῶτον μὲν κεφαλὴν ὅκως ἔχει, εἰ ἀνάλγητος 
καὶ μὴ βάρος ἔχει ἐν ἑωυτῇ· ἔπειτα ὑποχόνδρια καὶ 
πλευρὰ, εἰ ἀνάλγητα· ὑποχόνδριον μὲν γὰρ, εἰ ἐπί‐ 
πονόν ἐστιν ἢ ἐπηρμένον ἢ ἔχει τινὰ σκολιότητα ἢ 
κόρον, ἢ πλευροῦ ἀλγηδὼν ἐνείη, καὶ ἅμα τῷ ἀλγήματι ἢ<tr><th>15<td>βηχίον ἢ στρόφος ἢ πόνος κοιλίης· ὅταν δέ τι τουτέων 
παρῇ, ἐν ὑποχονδρίῳ μὲν μάλιστα, λύειν τὴν κοιλίην 
κλυσμοῖσιν· πινέτω δὲ μελίκρητον θερμὸν ἀφηψημένον. 
Καταμανθάνειν δὲ καὶ ἐν τῇσιν ἐξαναστάσεσιν εἰ λειπο‐ 
θυμέει, καὶ εἰ τοῦ πνεύματος εὐφορίη αὐτὸν ἔχει, ἰδεῖν τε<tr><th rowspan=2>20<td>τὴν διαχώρησιν, μή τι μέλαν διεχώρησεν ἰσχυρῶς 
χρῶμα, καὶ εἰ καθαρὸν, ὁκοῖα ὑγιαίνοντος ἂν εἴη δια‐<tr><td>χωρήματα, καὶ ὁ πυρετὸς ἐς τὴν τρίτην ἐπιπαροξυνόμενος· 
κατιδὼν δὲ εὖ μάλα τοὺς τοιούσδε ἐν ταύτῃσι τῇσι νούσοισι 
τριταίους, πρὸς ταύτην ἤδη καὶ τὰ ἄλλα συνορῇν· καὶ<td class=Y rowspan=3>438<tr><th>25<td>ἢν ἡ τετάρτη τῇ τρίτῃ ἡμέρῃ ὅμοιον ἔχῃ τι τῶν 
αὐτῶν τουτέων, κινδυνώδης ὁ κάμνων γίγνεται. Τὰ δὲ ση‐ 
μεῖα· ἡ μὲν μέλαινα διαχώρησις θάνατον σημαίνει, ἡ δὲ 
ὁμοίη τῷ ὑγιαίνοντι ὁκόταν πάσας τὰς ἡμέρας 
φαίνηται, σωτήριον· ὁκόταν δὲ μὴ ὑπακούῃ τῇ βαλάνῳ,<tr><th rowspan=2>30<td>ἐνῇ δὲ τοῦ πνεύματος εὐφορίη, διαναστὰς ἐπὶ τὸν 
θρόνον ἢ αὐτοῦ ἐν τῇ κλίνῃ, ἢν ἀψυχίη ἐγγένηται, ταῦτα 
ὁκόταν προσῇ τῷ κάμνοντι ἢ τῇ καμνούσῃ κατ’ ἀρχὰς,<tr><td>παραφροσύνην οἴου ἐσομένην. Προσέχειν δὲ χρὴ καὶ τῇσι 
χερσίν· ἢν γὰρ τρομεραὶ ἔωσι, προσδέχου τῷ τοιῷδε<td class=Y rowspan=4>440<tr><th>35<td>ἀπόσταξιν αἵματος ἐκ ῥινῶν ἐσομένην· ὁρῇν δὲ χρὴ καὶ 
τοὺς μυκτῆρας· ἢν ὁμοίως τὸ πνεῦμα δι’ ἀμφοτέρων 
ἕλκηται, καὶ ἢν πουλὺ φέρηται ἐκ τῶν μυκτήρων, φι‐ 
λέει γίγνεσθαι σπασμός· ἢν δὲ σπασμὸς γένηται τῷ 
τοιῷδε, θάνατος προσδόκιμος, καὶ καλῶς ἔχει προλέγειν.<tr><td><h2>10</h2><td>    Ἢν δὲ ἐν πυρετῷ χειμερινῷ ἡ γλῶσσα τρηχείη 
γένηται καὶ ἀψυχίαι ἐνέωσι, φιλέει τῷ τοιῷδε καὶ ἐπάνεσις 
εἶναι τοῦ πυρετοῦ· ἀλλ’ ὅμως τὸν τοιόνδε παραφυλάσσειν τῇ λι‐ 
μοκτονίῃ καὶ ὑδατοποσίῃ καὶ μελικρήτου πόσει· καὶ χυλοῖσι<tr><th rowspan=2>5<td>παραφύλασσε, μηδὲν πιστεύων τῇ ἀνέσει τῶν πυρετῶν, 
ὡς οἱ τοιάδε ἔχοντες σημεῖα, ἐπικίνδυνοί εἰσι θνή‐<tr><td>σκειν· ὁκόταν δὲ ταῦτα συνειδῇς, οὕτω προλέγειν, ἤν 
σοι ἀρέσκῃ, θεωρήσας εὖ μάλα. Ὁκόταν δὲ πυρετοῖσι 
φοβερόν τι γένηται πεμπταίοισιν ἐοῦσιν, ἡ κοιλίη ἐξαίφ‐<td class=Y rowspan=3>442<tr><th>10<td>νης ὑγρὰ διαχωρήσῃ, καὶ ἀψυχίη γένηται, ἢ 
ἀφωνίη ἐπιλάβῃ, ἢ σπασμώδης γένηται ἢ λυγμώδης, ἐπὶ 
τούτοισιν ἀσώδεα φιλέει γίγνεσθαι, καὶ περὶ ὑποῤῥίνιον καὶ 
μέτωπον ἱδρῶτες καὶ αὐχένα ὄπισθεν τῆς κεφαλῆς· οἱ δὲ 
ταῦτα πάσχοντες θνήσκουσιν οὐκ ἐς μακρὸν πνευματωθέντες.<tr><th rowspan=2>15<td>Ὁκόσοισι δὲ ἐν πυρετοῖσι τὰ σκέλεα γίγνεται φυμα‐ 
τώδεα, καὶ ἐγχρονιζόμενα μὴ ἐκπεπαίνεται ἔτι ἐόντων ἐν 
πυρετοῖσιν, ἢν καὶ προσπέσῃ πνιγμὸς ἐν φάρυγγι,<tr><td>ἰσχνῶν ἐόντων τῶν περὶ φάρυγγα, καὶ μὴ πεπαίνηται, ἀλλὰ 
σβεσθῇ, φιλέει τῷ τοιῷδε αἷμα ἐκ τῶν ῥινῶν ῥέειν· κἢν<td class=Y rowspan=4>444<tr><th>20<td>μὲν πουλὺ ῥυῇ, λύσιν σημαίνει τῆς νούσου· ἢν δὲ μὴ, 
μακρήν· ὁκόσῳ δ’ ἂν ἔλασσον ῥυῇ, τοσῷδε χεῖρον καὶ ἐπί‐ 
μηκες· ἢν δὲ τἄλλα ῥήϊστα γένηται, προσδέχεσθαι τῷ τοιῷδε 
ἐς πόδας ἀλγήματα· ἢν δὲ ἅψηται τοῦ ποδὸς, καὶ 
ἐπώδυνος γενόμενος παραμένῃ πυριφλεγὴς γενόμενος, καὶ<tr><th>25<td>μὴ λυθῇ, κατὰ σμικρὸν ἥξει καὶ ἐς αὐχένα ἀλγήματα 
καὶ ἐς κληῗδα καὶ ἐς ὦμον καὶ ἐς στῆθος καὶ ἐς ἄρθρον, καὶ 
τοῦτο δεήσει φυματῶδες γενέσθαι· σβεννυμένων δὲ τουτέων, 
ἢν αἱ χεῖρες ἐφέλκωνται ἢ τρομεραὶ γένωνται, σπασμὸς τὸν 
τοιόνδε ἐπιλαμβάνει καὶ παραφροσύνη· ἀτὰρ καὶ φλυζάκια<tr><th rowspan=2>30<td>ἐπὶ τὴν ὀφρὺν, καὶ ἐρυθήματα ἴσχει, καὶ τὸ βλέφαρον τὸ<tr><td>ἕτερον παρὰ τὸ ἕτερον παραβλαστάνει, καὶ σκληρὴ φλεγ‐ 
μονὴ κατέχει, καὶ οἰδέει ἰσχυρῶς ὁ ὀφθαλμὸς, καὶ 
ἡ παραφροσύνη μέγα ἐπιδιδοῖ· αἱ δὲ νύκτες μᾶλλον 
σημαίνουσιν ἢ αἱ ἡμέραι τὰ περὶ τὴν παραφροσύνην. Τὰ<td class=Y rowspan=4>446<tr><th>35<td>δὲ σημεῖα μάλιστα γίγνεται πολλὰ ἐπὶ τὸν περισσὸν ἀριθμὸν ἢ 
ἐπὶ τὸν ἄρτιον· ὁκοτέρῳ δ’ ἂν τούτων τῶν ἀριθμῶν γίγνηται, 
ὄλεθροι ἐπιγίγνονται. Τοὺς τοιούτους δὲ ἢν μὲν ἐξ ἀρχῆς 
φαρμακεύειν προαιρῇ, πρὸ τῆς πέμπτης, ἢν βορβορύζῃ 
ἡ κοιλίη· εἰ δὲ μὴ, ἐᾷν ἀφαρμακεύτους εἶναι· ἢν δὲ δια‐<tr><th>40<td>βορβορύζῃ, καὶ τὰ ὑποχωρήματα χολώδεα ᾖ, σκαμμωνίῳ ὑπο‐ 
κάθαιρε μετρίως· τῇ δὲ ἄλλῃ θεραπείῃ, ὡς ἐλάχιστα 
προσφέρειν πόματα καὶ ῥοφήματα, ἵνα βελτιόνως ἔχῃ, 
ἢν μὴ ὑπερβῶσι τὴν τεσσαρεσκαιδεκάτην ἐπανέντες. Ὁκόταν 
πυρέσσοντι τεσσαρεσκαιδεκαταίῳ ἐόντι ἀφωνίη προσ‐<tr><th rowspan=2>45<td>γένηται, οὐ φιλέει ἥκειν λύσις ταχείη, οὐδ’ ἀπαλλαγὴ 
τοῦ νουσήματος γίγνεσθαι, ἀλλὰ χρόνον τῷ τοιῷδε ση‐ 
μαίνει· ὁκόταν δὲ φανῇ ἐπὶ τῇ ἡμέρῃ ταύτῃ, μακρότερον<tr><td>ξυμπίπτει. Ὁκόταν δὲ πυρέσσοντι τεταρταίῳ ἡ γλῶσσα 
ἐκτεταραγμένα διαλέγηται, καὶ ἡ κοιλίη χολώδεα ὑποχωρέῃ<td class=Y rowspan=3>448<tr><td><h2>10</h2> <h1>(50)</h1><td>ὑγρὰ, φιλέει παραληρέειν ὁ τοιόσδε· ἀλλὰ χρὴ παραφυλάσ‐ 
σειν παρεπόμενον τοῖσιν ἀποβαίνουσιν. Θερινῆς καὶ με‐ 
τοπωρινῆς ὥρης ἐπὶ τῶν ὀξέων αἵματος ἀπόσταξις ἐξαπίνης 
ξυντονίην καὶ πολλὴν θεραπείην κατὰ τὰς φλέβας δη‐ 
λοῖ, καὶ ἐς τὴν ὑστεραίην λεπτῶν οὔρων ἐπιφάσιας· καὶ ἢν<tr><th rowspan=2>55<td>ἀκμάζῃ τῇ ἡλικίῃ καὶ τὸ σῶμα ἐκ γυμνασίων ἢ εὐσαρ‐ 
κώσιος ἔχῃ, ἢ μελαγχολικὸς ᾖ, ἢ ἐκ πόσιος χεῖρες τρομεραὶ, 
καλῶς ἔχει παραφροσύνην προειπεῖν ἢ σπασμόν· κἢν μὲν ἐν 
ἀρτίῃσιν ἐπιγένηται, βέλτιον, ἐν κρισίμῃσι δὲ ὀλέθριον·<tr><td>ἢν μὲν πουλὺ ἀλὲς ἀποσυθὲν αἷμα ἐξόδους ποιήσηται,<td class=Y rowspan=2>450<tr><th rowspan=2>60<td>τῆς πλεονεξίης κατὰ ῥῖνας, ἢ κατὰ ἕδρην ἐμπλησθείσης,<tr><td>ἀπόστασιν, ἢ πόνους ἐν ὑποχονδρίῳ, ἢ ἐς ὄρχιας, ἢ 
ἐς σκέλεα· λυθέντων δὲ τουτέων, ἔξοδοι γίγνονται 
πτυσμῶν παχέων, οὔρων λείων, λευκῶν. Πυρετῷ λυγ‐ 
γώδει, ὀπὸν σιλφίου, ὀξύμελι, δαῦκον τρίψας, πιεῖν δίδου,<td class=Y>452<tr><th>65<td>καὶ χαλβάνην ἐν μέλιτι, καὶ κύμινον ἐκλεικτικὸν, καὶ χυλὸν 
πτισάνης ἐπὶ τουτέοισι ῥοφέειν· ἄφυκτος δὲ ὁ τοι‐ 
οῦτος, ἢν μὴ ἱδρῶτες κριτικοὶ καὶ ὕπνοι ὁμαλοὶ ἐπιγένωνται, 
καὶ οὖρα παχέα καὶ δριμέα καταδράμῃ, ἢ ἐς ἀπόστασιν 
στηρίξῃ· κόκκαλος καὶ σμύρνα ἐκλεικτόν· πίνειν δὲ<td class=Y rowspan=3>454<tr><th>70<td>τούτοισι διδόναι ὀξύμελι ὡς ἐλάχιστον· ἢν δὲ διψώδεες 
ἔωσι σφόδρα, τοῦ κριθίνου ὕδατος.<tr><td rowspan=2><h2>11</h2><td>    Τὰ δὲ περιπλευμονικὰ καὶ πλευριτικὰ ὧδε χρὴ σκέ‐ 
πτεσθαι· ἢν ὀξὺς ὁ πυρετὸς ᾖ, καὶ τὰ ὀδυνήματα τοῦ<tr><td>ἑτέρου πλευροῦ ἢ ἀμφοτέρων, καὶ τοῦ πνεύματος δὲ 
ἀναφερομένου ἢν πονέῃ, καὶ βῆχες ἐνέωσι, καὶ πτύσματα<td class=Y rowspan=3>456<tr><th>5<td>πτύῃ πυῤῥὰ ἢ πελιὰ, ἢ καὶ λεπτὰ καὶ ἀφρώδεα 
καὶ ἀνθηρὰ, καὶ εἴ τι ἄλλο διαφέρον ἔχοι παρὰ τὰ μεμαθη‐ 
κότα, τούτοισιν οὕτω χρὴ διάγειν· ἢν μὲν ἡ ὀδύνη ἄνω πε‐ 
ραίνῃ πρὸς κληῗδα ἢ περὶ μαζὸν ἢ περὶ βραχίονα, τά‐ 
μνειν χρὴ τὴν ἐν τῷ βραχίονι φλέβα τὴν ἔσω, ἐφ’ ὁκότερον<tr><th rowspan=2>10<td>ἂν ᾖ τῶν μερέων κατὰ τόδε· ἀφαιρέειν δὲ κατὰ τὴν τοῦ 
σώματος ἕξιν καὶ ὥρην καὶ ἡλικίην καὶ χροιὴν πλεῖον,<tr><td>καὶ θαρσέων, ἢν ὀξὺ τὸ ἄλγημα ᾖ, ἄγειν πρὸς 
λειποψυχίην· ἔπειτα ὑποκλύζειν μετὰ τοῦτο. Ἢν δὲ 
ὑποκάτω τοῦ θώρηκος ᾖ τὸ ἄλγημα, καὶ ξυντείνῃ λίην,<td class=Y rowspan=3>458<tr><th>15<td>τῷ πλευριτικῷ τὴν κοιλίην ὑποκάθαιρε· μεσηγὺ δὲ τῆς 
καθάρσιος μηδὲν δίδου· μετὰ κάθαρσιν δὲ ὀξύμελι· 
φαρμακεύειν δὲ τεταρταῖον· τὰς δὲ ἐξ ἀρχῆς τρεῖς ὑπο‐ 
κλύζειν, καὶ ἢν μὴ κουφίζῃ, οὕτως ὑποκάθαιρε· φυλακὴ δὲ 
ἔστω ἕως ἀπυρέτου καὶ ἑβδόμης· ἔπειτα ἢν ἀσφαλὴς ἐὼν<tr><th rowspan=2>20<td>φαίνηται, οὕτω χυλῷ ὀλίγῳ καὶ λεπτῷ τὸ πρῶτον, ξὺν μέ‐ 
λιτι μίσγων δίδου· ἢν δὲ ἀνάγηται ῥηϊδίως, καὶ εὔπνοος 
ᾖ καὶ ἀνώδυνος τὰ πλευρὰ, καὶ ἀπύρετος, κατὰ σμικρὸν 
παχυτέρῳ τε καὶ πλείονι, καὶ δὶς τῆς ἡμέρης· ἢν δὲ μὴ<tr><td>ῥηϊδίως ἀπαλλάσσῃ, ἔλασσόν τε τὸ πόμα, καὶ τὸ ῥό‐<td class=Y rowspan=3>460<tr><th>25<td>φημα ὀλίγον, χυλὸν λεπτὸν, καὶ ἅπαξ, ἐν ὁκοτέρῃ ἂν 
ὥρῃ βέλτιον διάγῃ· γνώσῃ δὲ ἐκ τῶν οὔρων. Δεῖ δὲ 
ῥόφημα προσφέρειν τοῖσιν ἐκ τῶν νουσημάτων μὴ πρότερον ἢ 
πέπονα τὰ οὖρα ἢ πτύσματα ἴδῃς γεγενημένα (ἢν δὲ φαρ‐ 
μακευθεὶς συχνὰ καθαρθῇ, ἀναγκαῖον διδόναι, ἔλασσον δὲ<tr><th rowspan=2>30<td>καὶ λεπτότερον· οὐ γὰρ δυνήσεται ὑπὸ κενεαγγείης ὑπνώσσειν, 
οὐδὲ πέσσειν ὁμοίως, οὐδὲ τὰς κρίσιας ὑπομένειν)· ἀλλ’ 
ἐπειδὰν ξυντήξιες ὠμῶν γένωνται, καὶ τὰ ἀντέχοντα 
ἀποβάλλῃ, ἀνθέξει οὐδέν. Πέπονα δέ ἐστι τὰ μὲν<tr><td>πτύελα, ὁκόταν γένηται ὅμοια τῷ πύῳ, τὰ δὲ οὖρα<td class=Y rowspan=4>462<tr><th>35<td>τὰς ὑποστάσιας ὑπερύθρους ἔχοντα ὁκοῖον ὀρόβων. Οὐ‐ 
δὲν δὲ κωλύει καὶ πρὸς τὰ ἄλλα ἀλγήματα τῶν πλευρέων χλι‐ 
άσματα προστιθέναι καὶ κηρώματα· ἀλείφειν δὲ σκέλεα καὶ 
ὀσφὺν θερμῷ, καὶ λίπος ἐγκαταλείφειν· ἐπὶ δὲ ὑποχόνδρια 
λίνου σπέρμα καταπλάσσειν ἕως μαζῶν· ἀκμαζούσης δὲ τῆς<tr><th>40<td>περιπλευμονίης, ἀβοήθητον μὴ ἀνακαθαιρομένου, καὶ πονηρὸν ἢν 
δύσπνοος ᾖ, καὶ οὖρα λεπτὰ καὶ δριμέα, καὶ ἱδρῶτες περὶ 
τράχηλον καὶ κεφαλὴν γίγνωνται· οἱ τοιοῦτοι ἱδρῶτες 
πονηροὶ, ὑπὸ πνιγμοῦ καὶ ῥωγμῆς καὶ βίης ἐπικρατεόντων τῶν 
νουσημάτων, ἢν μὴ οὖρα πολλὰ καὶ παχέα ὁρμήσῃ, καὶ<tr><th rowspan=2>45<td>πτύσματα πέπονα ἔλθῃ· ὅ τι δ’ ἂν τούτων αὐτοματίσῃ, λύ‐<tr><td>σει τὸ νούσημα. Περιπλευμονίης ἐκλεικτὸν, χαλβάνη 
καὶ κόκκαλος ἐν μέλιτι ἀττικῷ· καὶ ἀβρότονον ἐν ὀξυμέλιτι, 
πέπερι· ἐλλέβορον μέλανα ἀποζέσας πλευριτικῷ ἐν ἀρχῇ 
περιωδύνῳ ἐόντι δίδου· ἀγαθὸν δὲ καὶ τὸ πάνακες ἐν<td class=Y rowspan=2>464<tr><td rowspan=2><h2>11</h2> <h1>(50)</h1><td>ὀξυμέλιτι ἀναζέσαντα καὶ διηθέοντα διδόναι πίνειν, καὶ ἡπα‐ 
τικοῖσι καὶ τῇσιν ἀπὸ τῶν φρενῶν περιωδυνίῃσι, καὶ<tr><td>ὁκόσα δεῖ ἐς κοιλίην καὶ ἐς οὔρησιν, ἐν οἴνῳ καὶ μέλιτι, 
τὰ δὲ ἐς κοιλίην, ξὺν ὑδαρεῖ μελικρήτῳ πίνειν πλείω 
δίδου.<td class=Y rowspan=4>466<tr><td><h2>12</h2><td>    Δυσεντερίη ἀπόστημα ἢ ἔπαρμά τι παυσαμένη 
ποιήσει, ἢν μὴ ἐς πυρετοὺς ἢ ἱδρῶτας καὶ οὖρα παχέα 
καὶ λευκὰ ἐπιφανῇ, ἢ ἐς τριταίους ἢ ἐς κιρσὸν ἢ ἐς ὄρ‐ 
χιν ἢ ἐς σκέλεα ἢ ἐς ἰσχία στηρίξῃ ὀδύνη.<tr><td><h2>13</h2><td>    Ἐν πυρετῷ χολώδεϊ πρὸ τῆς ἑβδόμης μετὰ ῥί‐ 
γεος ἴκτερος ἐπιγενόμενος λύει τὸν πυρετόν· ἄνευ δὲ ῥίγεος ἢν 
ἐπιγένηται ἔξω τῶν καιρῶν, ὀλέθριον.<tr><td rowspan=2><h2>14</h2><td class=QE>Τετάνου δὲ ὀσφύος, καὶ ἀπὸ μελαγχολικῶν<tr><td>διὰ φλεβῶν πνευμάτων ἀπολήψιες ὁκόταν ἔωσι, φλε‐ 
βοτομίη ῥύεται. Ὁκόταν δὲ ἀπὸ τῶν τενόντων σφοδρῶς 
ἔμπροσθεν ἀντισπῶνται, καὶ ἱδρῶτες περὶ τράχηλον καὶ πρόσ‐<td class=Y rowspan=3>468<tr><th>5<td>ωπον, ὑπὸ τοῦ πόνου δακνομένων καὶ ξηραινομένων τῶν 
τενόντων τῶν οὐρωδέων, οἳ παχύτατοι τὴν ῥάχιν 
ξυνέχουσιν, ᾗ οἱ μέγιστοι ξύνδεσμοι καταπεφυκότες 
ἕως ἐς πόδας ἀποτελευτῶσι, τῷ τοιῷδε ἢν μὴ πυρετὸς 
καὶ ὕπνος ἐπιγένηται, καὶ τὰ ἑπόμενα οὖρα πέψιν ἔχοντα<tr><th rowspan=2>10<td>ἔλθῃ καὶ ἱδρῶτες κριτικοὶ, πίνειν οἶνον κρητικὸν οἰνώδεα, 
καὶ ἄλητον ἑφθὸν ἐσθίειν, καὶ κηρωτῇ ἀλείφειν καὶ 
ἐγχρίειν· τά τε σκέλεα περιελίσσειν ἕως τῶν ποδῶν, θερμῷ 
προβρέχων ἐν σκάφῃ, καὶ βραχίονας ἕως δακτύλων κατε‐<tr><td>λίσσειν, καὶ ὀσφὺν ἀπὸ τοῦ τραχήλου ἕως τῶν ἰσχίων, λάσιον<td class=Y rowspan=2>470<tr><th rowspan=2>15<td>ἐγκηρώσας, ὅκως καὶ τὰ ἔξωθεν περιέξει, καὶ δια‐ 
λιπὼν πυρία τοῖσιν ἀσκίοισι, θερμὸν ὕδωρ ἐγχέων, 
καὶ περιτείνων σινδόνιον, ἐπανάκλινε αὐτόν· κοιλίην 
δὲ μὴ λύσῃς, ἢν μὴ βαλάνῳ, ἢν πουλὺς χρόνος ᾖ ἀδια‐<tr><td>χωρήτῳ ἐούσῃ· καὶ ἢν μὲν ἐπιδιδῷ τί σοι, ἐπὶ τὸ<td class=Y rowspan=5>472<tr><th>20<td>βέλτιον· εἰ δὲ μὴ, τοῦ μόδου τῆς ῥίζης τρίβων ἐν οἴνῳ εὐώδει 
καὶ τοῦ δαύκου, πίνειν δίδου πρωῒ νήστει πρὸ τοῦ βρέχειν, καὶ 
ταχὺ ἐπὶ τουτέοισι τὸ ἄλευρον ἑφθὸν χλιαρὸν ἐσθιέτω ὡς 
πλεῖστον, καὶ οἶνον, ὁκόταν βούληται, εὔκρητον ἐπιπινέτω· 
καὶ ἢν μέν σοι ἐπιδιδῷ, ἐπὶ τὸ βέλτιον· εἰ δὲ μὴ, προ‐<tr><th>25<td>λέγειν.<tr><td><h2>15</h2><td>    Τὰ δὲ νουσήματα πάντα λύεται ἢ κατὰ στόμα ἢ 
κατὰ κοιλίην ἢ κατὰ κύστιν ἢ τινὸς ἄλλου τοιούτου 
ἄρθρου· ἡ δὲ τοῦ ἱδρῶτος ἰδέη κοινὸν ἁπάντων.<tr><td rowspan=2><h2>16</h2><td>    Ἐλλεβορίζειν δὲ χρὴ οἷσιν ἀπὸ κεφαλῆς φέρεται 
ῥεῦμα· ὁκόσοι δὲ ἐξ ἀποστημάτων ἢ φλεβοῤῥαγίης ἢ 
δι’ ἀκρησίην ἢ δι’ ἄλλην τινὰ ἰσχυρὴν αἰτίην ἔμπυοι γί‐<tr><td>γνονται, μὴ δίδου ἐλλέβορον τοῖσι τοιουτέοισιν· οὐδὲν γὰρ<td class=Y rowspan=4>474<tr><th>5<td>ὠφελήσει, καὶ ἤν τι πάθῃ, αἴτιον δόξει εἶναι ὁ ἐλ‐ 
λέβορος· ἢν δὲ διαλύηται τὸ σῶμα, ἢ πόνος ἐν κεφαλῆ ᾖ, 
ἢ ἐμπεπλασμένα τὰ οὔατα ἢ ῥὶς, ἢ πτυελισμὸς, ἢ 
γουνάτων βάρος, ἢ σώματος ὄγκος παρὰ τὸ ἔθος, ὅ τι ἂν 
ξυμβαίνῃ μήτε ὑπὸ ποτῶν, μήτε ὑπὸ ἀφροδισίων,<tr><th>10<td>μήτε ὑπὸ λύπης, μήτε ὑπὸ φροντίδων, μήτε ὑπὸ ἀγρυ‐ 
πνιῶν· ἢν μέν τι τουτέων ἔχῃ αἴτιον, πρὸς τοῦτο ποιέ‐ 
εσθαι τὴν θεραπείην.<tr><td rowspan=2><h2>17</h2><td>    Τὰ δὲ ἐκ πορείης ἀλγήματα, πλευρέων, νώ‐ 
του, ὀσφύος, ἰσχίων, καὶ ὁκόσα ἀναπνέοντες ἀλγέουσι πρό‐<tr><td>φασιν ἔχοντες, πολλάκις γὰρ μεμάθηκε φοιτῇν ἐκ κραι‐ 
παλέων καὶ βρωμάτων φυσωδέων ἀλγήματα ἐς ὀσφὺν καὶ<td class=Y rowspan=5>476<tr><th>5<td>ἐς ἰσχία, οἷσι δ’ ἂν αὐτέων ᾖ τοιάδε, δυσουρέεται, 
τουτέων δὲ πορείη αἰτίη καὶ κορυζέων καὶ βράγχων.<tr><td><h2>18</h2><td>    Ὁκόσα δὲ ἀπὸ διαιτημάτων, τὰ μὲν πολλὰ ἕκαστος 
ὡς ἂν παρὰ τὸ ἔθος διαιτηθῇ, μάλιστα ἐπισημαίνει. Καὶ γὰρ 
ὁκόσοι ἂν μὴ μεμαθηκότες ἀριστῇν, ἀριστήσωσιν, 
ὄγκος πουλὺς αὐτοῖσι τῆς γαστρὸς καὶ νυσταγμὸς καὶ<tr><th>5<td>πληθώρη· ἢν δὲ ἐπιδειπνήσωσι, κοιλίη ἐκταράσσεται· 
ξυμφέρει δὲ τουτέοισιν ἐκλουσαμένοισι καθεύδειν· κοι‐ 
μηθέντας δὲ περιπατῆσαι βραδέως συχνὴν περίοδον· κἢν 
μὲν λαπαχθῆ, δειπνῆσαι καὶ πιεῖν οἶνον ἐλάσσονα ἀκρη‐ 
τέστερον· ἢν δὲ μὴ λαπαχθῇ, ὑποχρίσασθαι τὸ σῶμα θερμῷ,<tr><th rowspan=2>10<td>καὶ ὑδαρέα οἶνον λευκὸν ἢ γλυκὺν, ἢν διψῇ, ἐπιπιόντα 
ἀναπαύεσθαι· ἢν δὲ μὴ ἐγκοιμηθῇ, πλείω ἀναπαύεσθαι· τὰ<tr><td>δ’ ἄλλα ὁμοίως τοῖσιν ἐκ κραιπάλης διαιτάσθω. Τὰ δὲ 
ἀπὸ πομάτων, ὁκόσα μὲν ὑδαρέα, βραδυπορώτερά ἐστι, 
καὶ ἐγκυκλέεται, καὶ ἐπιπολάζει περὶ ὑποχόνδρια, καὶ ἐς οὔ‐<td class=Y rowspan=3>478<tr><th>15<td>ρησιν οὐ κατατρέχει· τοιούτου δὲ πόματος πληρωθεὶς, 
μηδὲν ἔργον ὀξέως διαπρήξῃ, ὁκόσα τῷ σώματι ξυνταθέντι 
βίῃ ἢ τάχει πονέειν ξυμβαίνει· ὡς μάλιστα δὲ ἡσυχα‐ 
ζέτω, ἕως ἂν καταπεφθῇ μετὰ τῶν σιτίων. Ὁκόσα δὲ τῶν 
πομάτων ἀκρητέστερά ἐστιν ἢ αὐστηρότερα, παλμὸν ἐν τῷ σώ‐<tr><th rowspan=2>20<td>ματι καὶ σφυγμὸν ἐν τῇ κεφαλῇ ἐμποιέει, τούτοισι καλῶς 
ἔχει ἐπικοιμᾶσθαι, καὶ θερμόν τι ἐπιῤῥοφῇν, πρὸς ὅπερ 
μάλιστα ἡδίστως ἔχουσιν· νηστείη δὲ πονηρὸν πρὸς τὴν<tr><td>κεφαλαλγίην καὶ κραιπάλην. Ὁκόσοι δὲ μονοσιτεῦσι, 
κενοὶ καὶ ἀδύνατοί εἰσι, καὶ οὐρέουσι θερμὸν, παρὰ τὸ ἔθος<td class=Y rowspan=4>480<tr><th>25<td>κενεαγγέοντες· γίγνεται δὲ καὶ τὸ στόμα ἁλυκὸν καὶ 
πικρὸν, καὶ τρέμουσιν ἐν παντὶ ἔργῳ, καὶ κροτάφους ἐπι‐ 
ξυντείνονται, καὶ τὸ δεῖπνον οὐ δύνανται πέσσειν, ὅκως 
περ ἢν ἠριστηκότες ἔωσιν. Τούτους δὲ χρὴ δειπνέειν 
ἔλασσον ἢ μεμαθήκασι, καὶ ὑγροτέρην μᾶζαν ἀντὶ ἄρτου,<tr><th>30<td>καὶ λαχάνων λάπαθον, ἢ μαλάχην, ἢ πτισάνην, ἢ 
σεῦτλα· πίνειν δὲ κατὰ τὸ σιτίον οἶνον, ὁκόσον ξύμμε‐ 
τρον, καὶ ὑδαρέστερον, καὶ ἀπὸ δείπνου περιπατῆσαι ὀλίγον, ἕως 
οὖρα καταδράμῃ καὶ οὐρήσῃ· χρεέσθω δὲ καὶ ἰχθύσιν 
ἑφθοῖσιν. Βρώματα δὲ μάλιστα ἐπισημαίνει· σκόροδον φῦσαν<tr><th rowspan=2>35<td>καὶ θέρμην περὶ τὸν θώρηκα, καὶ κεφαλῆς βάρος, καὶ ἄσην,<tr><td>καὶ εἴ τι ἄλλο ἄλγημα εἴη μεμαθηκὸς πρόσθεν, παροξύνειεν 
ἄν· οὐρητικὸν δὲ, καὶ τοῦτο ἔχει ἀγαθόν· ἄριστον δὲ 
αὐτοῦ φαγέειν μέλλοντι ἐς πόσιν ἰέναι, ἢ μεθύοντι. Τυρὸς 
δὲ φῦσαν καὶ στεγνότητα καὶ σιτίων ἔξαψιν ποιέει,<td class=Y rowspan=2>482<tr><th rowspan=2>40<td>τό τ’ ὠμὸν καὶ ἄπεπτον· κάκιστον δὲ ἐν ποτῷ φαγέειν 
πεπληρωμένοισιν. Ὄσπρια δὲ πάντα φυσώδεα, καὶ ὠμὰ, καὶ<tr><td>ἑφθὰ, καὶ πεφρυγμένα· ἥκιστα δὲ βεβρεγμένα καὶ 
χλωρά· τουτέοισι δὲ μὴ χρέεσθαι, ἢν μὴ μετὰ σι‐ 
τίων. Ἔχει δὲ καὶ ἰδίας μοχθηρίας ἕκαστον αὐτέων. Ἐρέ‐<td class=Y rowspan=2>484<tr><th rowspan=2>45<td>βινθος μὲν φῦσαν, ὠμὸς καὶ πεφρυγμένος, καὶ πόνον ἐμ‐ 
ποιέει. Φακὸς δὲ στύφει, καὶ ἄραδον ἐμποιέει, ἢν μετὰ 
τοῦ φλοιοῦ ᾖ. Θέρμος δὲ ἥκιστα τουτέων κακὰ ἔχει.<tr><td>Σίλφιον δὲ καὶ ὀπὸς ἔστι μὲν οἷσι μάλιστα, τοῖσι δὲ 
ἀπείροισιν οὐ διέρχεται τῇ κοιλίῃ, ἀλλὰ καλέεται ξηρὴ<td class=Y rowspan=2>486<tr><td rowspan=2><h2>18</h2> <h1>(50)</h1><td>χολέρη· μάλιστα δὲ γίγνεται, ἢν μετὰ πολλοῦ τυροῦ 
μιχθῇ ἢ κρεηφαγίης βοείων κρεῶν. Τὰ μὲν γὰρ μελαγ‐ 
χολικὰ παθήματα καὶ παροξυνθείη ἂν ὑπὸ βοείων κρεῶν·<tr><td>ἀνυπέρβλητος γὰρ ἡ φύσις αὐτέων, καὶ οὐ τῆς τυχούσης 
κοιλίης καταπέψαι· βέλτιστα δ’ ἂν ἀπαλλάξαιεν, εἰ διέφθοισί<td class=Y rowspan=2>488<tr><th rowspan=2>55<td>τε χρέοιντο καὶ ὡς παλαιοτάτοισιν. Αἴγεια δὲ κρέα,<tr><td>ὅσα τε βοείοισιν ἔνι κακὰ, πάντα ἔχει, τήν τε 
ἀπεψίην, καὶ φυσωδέστερα καὶ ἐρευγματώδεα, καὶ χολέρης 
γεννητικά· ἔστι δὲ τὰ εὐωδέστατα, στερεὰ καὶ ἥδιστα, ταῦτα 
ἄριστα δίεφθα καὶ ψυχρά· τὰ δὲ ἀηδέστατα, δυσώδεα καὶ<td class=Y rowspan=2>490<tr><th rowspan=2>60<td>σκληρὰ, ταῦτα κάκιστα, καὶ τὰ πρόσφατα· βέλτιστα δέ 
ἐστι τῇ θερινῇ, μετοπωρινῇ δὲ κάκιστα. Χοίρου δὲ πονηρὰ, 
ὁκόταν ᾖ ἐνωμότερα ἢ περικαῆ· χολερώδεα δ’ ἂν<tr><td>εἴη καὶ ἐκταρακτικά. Ὕεια δὲ βέλτιστα τῶν κρεῶν 
ἁπάντων· κράτιστα δὲ τὰ μήτε ἰσχυρῶς πίονα, μήτε πάλιν<td class=Y rowspan=4>492<tr><th>65<td>ἰσχυρῶς λεπτὰ, μήτε ἡλικίην φέροντα παλαιοῦ ἱερείου· 
ἐσθίειν δὲ ἄνευ τῆς φορίνης καὶ ὑπόψυχρα.<tr><td><h2>19</h2><td>    Χολέρης δὲ ξηρῆς ἡ γαστὴρ πεφύσηται, καὶ ψόφοι 
ἔνεισι, καὶ ὀδύνη πλευρέων καὶ ὀσφύος, διαχωρέει δὲ οὐδὲν 
κάτω, ἀλλ’ ἀπεστέγνωται. Τὸν τοιόνδε διαφύλαξον, ὅκως 
μὴ ἐμέσηται, ἀλλ’ ἡ κοιλίη ὑπελεύσηται. Κλύσον οὖν<tr><th rowspan=2>5<td>ὅτι τάχιστα θερμῷ καὶ ὡς λιπαρωτάτῳ, καὶ ἐς ὕδωρ, 
ἀλείφων ὡς πλείστῳ, κάθιε θερμὸν, ἐν σκάφῃ κατακλίνων,<tr><td>καὶ τοῦ θερμοῦ παράχεε κατὰ σμικρὸν, καὶ ἢν 
θερμαινομένῳ αὐτέῳ ἡ κοιλίη ὑπάγῃ, λέλυται. Ξυμφέρει 
δὲ καὶ ἐγκοιμᾶσθαι τῷ τοιῷδε, καὶ πίνειν οἶνον λεπτὸν καὶ<td class=Y rowspan=3>494<tr><th>10<td>παλαιὸν καὶ ἀκρητέστερον, καὶ ἔλαιον δίδου, ὥστε 
ἡσυχίη καὶ ἡ κοιλίη ὑπίῃ, καὶ λέλυται. Σίτων δὲ καὶ 
τῶν ἄλλων ἀπεχέσθω. Ἢν δὲ μὴ ἀνῇ ὁ πόνος, ὄνου γάλα 
δίδου πίνειν, ἕως ἂν καθαρθῇ. Ἢν δὲ ὑγρὴ ἡ κοιλίη 
ᾖ, καὶ χολὴ ὑποχωρέῃ, καὶ στρόφοι, καὶ ἔμετοι, καὶ πνιγμοὶ,<tr><th>15<td>καὶ δηγμοὶ, τούτοισι κράτιστον ἀτρεμίζειν· πίνειν δὲ μελίκρη‐ 
τον, καὶ μὴ ἐξεμέειν.<tr><td><h2>20</h2><td>    Ὑδρώπων δύο φύσιες, ὧν ὁ μὲν ὑποσαρκίδιος, 
ἐγχειρέων γίγνεσθαι ἄφυκτος, ὁ δὲ μετ’ ἐμφυσημάτων, 
πολλῆς εὐτυχίης δεόμενος· μάλιστα δὲ ταλαιπωρίη, καὶ 
πυρίη, καὶ ἐγκρατείη· ξηρὰ δὲ καὶ δριμέα ἐσθιέτω· οὕτω γὰρ<td class=Y rowspan=2>496<tr><th rowspan=2>5<td>οὐρητικώτατος ἂν εἴη, καὶ ἰσχύοι μάλιστα. Ἢν δὲ 
δύσπνοος ᾖ, καὶ ἡ ὥρη θερινὴ ἐοῦσα τύχῃ, καὶ ἡ 
ἡλικίη ἀκμάζῃ, καὶ ῥώμη ᾖ, ἀπὸ τοῦ βραχίονος αἷμα<tr><td>ἀφαιρέειν· εἶτα θερμοὺς ἄρτους ἐξ οἴνου μέλανος καὶ ἐλαίου 
ἀποβάπτων ἐσθιέτω· καὶ ὡς ἐλάχιστα πίνων, ὡς πλεῖ‐<td class=Y rowspan=4>498<tr><th>10<td>στα πονεέτω, καὶ κρέα ὕεια σαρκώδεα ἐσθιέτω μετὰ 
ὄξους ἑφθὰ, ὅκως πρὸς τοὺς προσάντεας περιπάτους 
ἀντέχῃ.<tr><td><h2>21</h2><td>    Ὁκόσοι κοιλίας τὰς κάτω θερμὰς ἔχουσι, καὶ δριμέα τὰ 
ὑποχωρήματα καὶ ἀνώμαλα διέρχεται ὑπὸ ξυντήξιος αὐ‐ 
τέοισιν, ἢν μὲν δυνατοὶ ἔωσιν, ἐλλεβόρῳ ἀντισπά‐ 
σαι· ἢν δὲ μὴ, ὁ χυλὸς τῶν σητανίων πυρῶν παχὺς,<tr><th rowspan=2>5<td>ψυχρὸς, καὶ τὸ φάκινον ἔτνος, καὶ ἄρτοι ἐγκρυφίαι, καὶ 
ἰχθύες πυρέσσοντι μὲν ἑφθοὶ, ἀπυρέτῳ δὲ ἐόντι ὀπτοὶ, καὶ 
οἶνος μέλας ἀπυρέτῳ· ἢν δὲ μὴ, ὕδωρ ἀπὸ μεσπίλων ἢ μύρ‐ 
των ἢ μήλων ἢ οὔων, ἢ φοινικοβαλάνων, ἢ οἰνάνθης ἀμπε‐<tr><td>λικῆς. Ἢν δὲ πυρετὸς μὴ ἔχῃ, καὶ στρόφοι ἔωσι, γάλα ὄνειον<td class=Y rowspan=4>500<tr><th>10<td>θερμὸν ὀλίγον τὸ πρῶτον, ἔπειτα ἐκ προσαγωγῆς 
πλεῖον, καὶ λίνου σπέρμα, καὶ πύρινα ἄλφιτα, καὶ τῶν 
αἰγυπτίων κυάμων ἐξελὼν τὰ πικρὰ, καταλέσας, ἐπι‐ 
πάσσων πινέτω· καὶ ὠὰ ἡμιπαγέα ἐσθιέτω ὀπτὰ, καὶ 
σεμίδαλιν, καὶ κέγχρον, καὶ χόνδρον ἑφθὸν ἐν γάλακτι,<tr><th>15<td>ἑφθὰ ψυχρὰ ἐσθίειν, καὶ τὰ τούτοισιν ὅμοια καὶ ποτὰ 
καὶ ἐδέσματα προσφερέσθω.<tr><td rowspan=2><h2>22</h2><td class=QE>Τῆς διαιτητικῆς ἐστι μέγιστον παρατηρέειν καὶ<tr><td>φυλάσσειν ἐν τοῖσι μακροῖσιν ἀῤῥωστήμασι καὶ τὰς 
ἐπιτάσιας τῶν πυρετῶν καὶ τὰς ἀνέσιας, ὥστε τοὺς καιροὺς 
διαπεφυλάχθαι ὁκότε μὴ δεῖ τὰ σιτία προσενεγκεῖν, καὶ<td class=Y rowspan=2>502<tr><th rowspan=2>5<td>ἀσφαλέως ὁκότε δεῖ προσενεγκεῖν, εἰδέναι· ἔστι δὲ ὅταν πλεῖ‐<tr><td>στον ἀπέχωσι τῆς ἐπιτάσιος.<td class=Y rowspan=3>504<tr><td><h2>23</h2><td>    Εἰδέναι δὲ τοὺς κεφαλαλγικοὺς ἐκ γυμνασίων ἢ 
δρόμων ἢ πορειῶν ἢ κυνηγεσίων ἢ ἄλλου τινὸς πόνου 
ἀκαίρου, ἢ ἐξ ἀφροδισίων, τοὺς ἀχρόους, τοὺς βραγχαλέους, 
τοὺς σπληνώδεας, τοὺς λειφαίμους, τοὺς πνευμα‐<tr><th>5<td>τώδεας, τοὺς ξηρὰ βήσσοντας καὶ διψώδεας, τοὺς φυ‐ 
σώδεας, φλεβῶν ἀπολήψιας, ἐντεταμένους ὑποχόνδρια 
καὶ πλευρὰ καὶ μετάφρενον, τοὺς ἀπονεναρκωμένους, 
καὶ ἀμαυρὰ βλέποντας, καὶ οἷσιν ἦχοι τῶν οὐάτων 
ἐμπίπτουσι, καὶ τῆς οὐρήθρης ἀκρατέως διακειμένους,<tr><th>10<td>τοὺς ἰκτεριώδεας, καὶ ὧν αἱ κοιλίαι ὠμὰ ἐκβάλλουσι, 
καὶ αἱμοῤῥαγέοντας ἐκ ῥινὸς ἢ καθ’ ἕδρην σφοδρῶς, 
ἢν ἐν ἐμφυσήμασιν ἔωσιν, ἢ πόνος αὐτοῖσιν ἐπι‐ 
τρέχῃ σφοδρὸς, καὶ μὴ ἐπικρατέωσιν· τῶν τοιῶνδε μη‐ 
δένα φαρμακεύειν· κίνδυνόν τε γὰρ ἕξει, καὶ οὐδὲν ὀνήσεις,<td class=Y rowspan=3>506<tr><th>15<td>τάς τε ἀπὸ ταὐτομάτου ἀπαλλάξιας καὶ κρίσιας ἀφαι‐ 
ρήσεις.<tr><td rowspan=2><h2>24</h2><td>    Ἢν δὲ αἷμα τινὶ ξυμφέρῃ ἀφαιρέειν, στερεὴν πρό‐ 
τερον ποιέειν τὴν κοιλίην, καὶ οὕτως ἀφαιρέειν, καὶ λιμοκτονέειν, 
καὶ οἶνον ἀφαιρέειν αὐτέων· ἔπειτα τῇ διαίτῃ τῇ<tr><td>προσηκούσῃ τὰ ἐπίλοιπα αὐτέων καὶ πυρίῃσιν ἐνίκμοισι<td class=Y rowspan=5>508<tr><th>5<td>θεράπευε. Ἢν δέ σοι κατάπυκνος ἡ κοιλίη δοκέῃ εἶναι, 
μαλθακῷ κλύσματι ὑπόκλυζε.<tr><td><h2>25</h2><td>    Ἢν δὲ φαρμακεῦσαι δόξῃ, ἐλλεβόρῳ ἀσφαλέως 
ἄνω κάθαιρε· κάτω δὲ μηδενὶ τῶν τοιῶνδε. Κράτιστον 
δὲ, ἐς οὔρησιν καὶ ἐς ἱδρῶτας καὶ ἐς περιπάτους ἄγειν· καὶ 
τρίψει ἡσύχῳ χρέο, ἵνα μὴ πυκνώσῃς τὴν ἕξιν· ἢν δὲ<tr><th>5<td>κλινοπετὴς ᾖ, ἄλλοι τριβέτωσαν αὐτόν· κἢν μὲν 
ἐν τῷ θώρηκι ὑπὲρ τῶν φρενῶν λυπέῃ τὸ πάθος, αὐτὸν 
ἀνακαθίζειν ὡς πλειστάκις, καὶ ὡς ἥκιστα προσκλι‐ 
νέσθωσαν ἐς ὅτε δυνατοί εἰσι, καὶ καθίζοντα ἀνατρί‐ 
βειν μιν πουλὺν χρόνον πολλῷ θερμῷ· ἢν δὲ ἐν τῇ<tr><th rowspan=2>10<td>κάτω κοιλίῃ ὑπὸ φρένας ἴσχῃ τὰ ἀλγήματα, ἀνακέεσθαι<tr><td>ξυμφέρει, καὶ μηδεμίην κίνησιν κινέεσθαι· τῷ τοιῷδε 
σώματι μηδὲν προσφέρεσθαι, ἔξω τῆς ἀνατρίψιος. Τὰ δὲ 
ἐκ τῆς κάτω κοιλίης λυόμενα δι’ οὔρων καὶ ἱδρώτων, ἢν 
ὀλισθῇ μετρίως, ὑπὸ αὐτοματισμοῦ λύεται τὰ σμικρά·<td class=Y rowspan=3>510<tr><th>15<td>τὰ σφοδρὰ δὲ πονηρόν· οἱ τοιοῦτοι γὰρ ἢ ἀπόλλυνται, ἢ 
ἄνευ ἄλλων κακῶν οὐ γίγνονται ὑγιέες, ἀλλ’ ἀπο‐ 
στηρίζει καὶ τὰ τοιουτότροπα.<tr><td><h2>26</h2><td>    Πόμα ὑδρωπιῶντι· κανθαρίδας τρεῖς, ἀφελὼν τὴν 
κεφαλὴν ἑκάστης, καὶ πόδας καὶ πτερὰ, τρίψας ἐν τρισὶ 
κυάθοισιν ὕδατος τὰ σώματα, ὁκόταν δὲ πονέῃ ὁ πιὼν, 
θερμῷ βρεχέσθω, ὑπαλειψάμενος πρότερον, νῆστις δὲ πινέτω·<tr><th>5<td>ἐσθιέτω δὲ ἄρτους θερμοὺς ἐξ ἀλείφατος.<td class=Y rowspan=4>512<tr><td><h2>27</h2><td>    Ἴσχαιμον. Ὀπὸν συκῆς ἐν εἰρίῳ προσθεῖναι 
ἔσω πρὸς τὴν φλέβα, ἢ πυτίην ξυστρέψαντα ἐμβῆσαι 
ἐς τὸν μυκτῆρα, ἢ χαλκίτιδος τῷ δακτύλῳ προσεπιπα‐ 
σάμενος πίεσον, καὶ τοὺς χόνδρους ἔξωθεν προσπίεζε ἑκα‐<tr><th>5<td>τέρωθεν· καὶ τὴν κοιλίην λῦσον ὄνου γάλακτι ἑφθῷ, καὶ 
τὴν κεφαλὴν ξυρῶν ψυκτικὰ πρόσφερε, ἢν ἐν ὥρῃ θερμῇ 
γίγνηται.<tr><td rowspan=2><h2>28</h2><td class=QE>Σησαμοειδὲς ἄνω καθαίρει· ἡ πόσις, ἡμιόλιον δρα‐<tr><td>χμῆς ἐν ὀξυμέλιτι τετριμμένον· ξυμμίσγεται δὲ καὶ τοῖ‐ 
σιν ἐλλεβόροισι, καὶ ἧσσον πνίγει τὸ τρίτον μέρος τῆς 
πόσιος.<td class=Y rowspan=4>514<tr><td><h2>29</h2><td>    Τριχώσιος. Ὑποθεὶς τὸ ῥάμμα τῇ βελόνῃ τῇ τὸ 
κύαρ ἐχούσῃ, κατὰ τὸ ὀξὺ τῆς ἄνω τάσιος τοῦ βλεφάρου ἐς 
τὸ ἄνω διακεντήσας δίες, καὶ ἄλλο ὑποκάτω τούτου· 
ἀνατείνας δὲ τὰ ῥάμματα ῥάψον καὶ κατάδει, ἕως ἂν ἀποπέσῃ·<tr><th>5<td>κἢν μὲν ἱκανῶς ἔχῃ· εἰ δὲ μὴ, ἢν ἐλλείπῃ, ὀπίσω ποιέειν 
τὰ αὐτά. Καὶ τὰς αἱμοῤῥοΐδας τὸν αὐτὸν τρόπον διώσεις τῇ 
βελόνῃ, ὡς παχύτατον εἰρίου οἰσυπηροῦ ῥάμμα καὶ ὡς 
μέγιστον ἀποδήσας, ἀσφαλεστέρη γὰρ γίγνεται ἡ θερα‐ 
πείη· εἶτα ἀποπιέσας, τῷ σηπτῷ χρέο, καὶ μὴ βρέχε πρὶν<tr><th rowspan=2>10<td>ἀποπέσῃ, καὶ αἰεὶ μίην καταλίμπανε, καὶ μετὰ ταῦτα ἀνα‐ 
λαβὼν ἐλλεβορίσαι. Εἶτα γυμναζέσθω καὶ ἀφιδρούτω· γυμνα‐ 
σίου δὲ τρίψις, πάλη ἀπὸ ὄρθρου· δρόμου δὲ ἀπεχέσθω, 
καὶ μέθης, καὶ τῶν δριμέων ἔξω ὀριγάνου· ἐμεέτω δὲ δι’ ἑπτὰ<tr><td>ἡμερέων ἢ τρὶς ἐν τῷ μηνί· οὕτω γὰρ ἂν ἔχοι ἄριστα τὸ<td class=Y rowspan=5>516<tr><th>15<td>σῶμα· οἶνον δὲ κιῤῥὸν αὐστηρὸν, ὑδαρέα, καὶ ὀλίγον τὸ ποτὸν 
πινέτω.<tr><td><h2>30</h2><td>    Τοῖσι δὲ ἐμπύοισι σκίλλης καταταμὼν κυκλί‐ 
σκους ἕψεε ἐν ὕδατι, καὶ ἀποζέσας εὖ μάλα ἀπόχεον, καὶ 
ἐπιχέας ἄλλο ἕψεε, ἕως ἂν ἁπτομένῳ δίεφθον καὶ μαλ‐ 
θακὸν φανῇ· εἶτα τρίψας λεῖον, ξύμμισγε κύμινον πεφρυγμένον,<tr><th>5<td>καὶ λευκὰ σήσαμα, καὶ ἀμυγδάλας νέας τρίψας ἐν μέ‐ 
λιτι, ἐκλεικτὸν δίδου, καὶ ἐπὶ τούτῳ οἶνον γλυκύν· ῥοφήματα 
δὲ, μήκωνος τῆς λευκῆς ὑποτρίψας ὁκόσον λεκίσκιον, 
ὕδατι διεὶς σητανίου πλύματι ἀλεύρου, ἑψήσας, μέλι 
ἐπιχέας, χλιερὸν ἐπιῤῥοφέων, οὕτω διαγέτω τὴν ἡμέρην·<tr><th>10<td>εἶτα ἐς τὰ ἀποβαίνοντα λογιζόμενος τὸ δεῖπνον δίδου.<tr><td><h2>31</h2><td>    Δυσεντερίης· κυάμων καθαρῶν τεταρτημόριον, καὶ 
ἐρυθροδάνου δυοκαίδεκα κάρφεα λεῖα ξυμμίξαντα καὶ 
ἑψήσαντα, λιπαρὸν διδόναι ἐκλείχειν.<td class=Y rowspan=4>518<tr><td><h2>32</h2><td>    Ὀφθαλμῶν· σποδὸς πεπλυμένη, λιπαρῷ πεφυρη‐ 
μένη, ὡς σταῖς μὴ ὑγρὸν, λεῖον τρίψας, ὀμφακίῳ τῷ τῆς 
πικρῆς ὄμφακος ἀνυγρήνας, ἐν ἡλίῳ τε ἀναξηρήνας, ὑγραί‐ 
νειν ὡς ἐνάλειπτον· ὁκόταν δὲ ξηρὸν γένηται, λείῳ τε‐<tr><th>5<td>τριμμένῳ ξηρῷ ὑπάλειφε τοὺς ὀφθαλμοὺς, καὶ παράπασσε 
τοὺς κανθούς.<tr><td><h2>33</h2><td>    Ὑγρῶν· ἐβένου δραχμὴν μίην, χαλκοῦ κεκαυμένου 
ἐννέα ὀβολοὺς ἐπ’ ἀκόνης τρίβων, κρόκου τριώβολον· 
ταῦτα τρίψας λεῖα, παράχεε οἴνου γλυκέος κοτύλην ἀττικὴν, κἄ‐ 
πειτα ἐς τὸν ἥλιον θεὶς, κατακαλύψας· ὁκόταν ξυνεψηθῇ,<tr><th>5<td>τούτῳ χρέο.<td class=Y rowspan=5>520<tr><td><h2>34</h2><td>    Πρὸς τὰς περιωδυνίας· χαλκίτιδος δραχμὴ, στα‐ 
φυλῆς· ὁκόταν δυσὶν ἡμέρῃσι πεφθῇ, ἐκπιέσας, σμύρναν καὶ 
κρόκον τρίψας, καὶ ξυμμίξας τὸ γλεῦκος, ἕψησον ἐν τῷ 
ἡλίῳ, καὶ τούτῳ ὑπάλειφε τοὺς περιωδυνέοντας· ἔστω δὲ ἐν<tr><th>5<td>χαλκῷ ἀγγείῳ.<tr><td><h2>35</h2><td>    Ὑπὸ ὑστερικῶν πνιγομένων γνῶσις· πιέσαι τοῖσι 
δακτύλοισι· κἢν αἴσθηται, ταῦτα ὑστερικά ἐστιν· ἢν δὲ 
μὴ, σπασμώδεα.<tr><td rowspan=2><h2>36</h2><td class=QE>Τοῖσιν ὑπνωτικοῖσι, μηκώνιον, λεκίσκιον ἀττι‐<tr><td>κὸν στρογγύλον, πόσις.<td class=Y>522<tr><td><h2>37</h2><td>    Λεπίδος μῆλαι τρεῖς τῷ πλάτει, καὶ ἀλήτου ση‐ 
τανίου κόλλης· ταῦτα λεῖα τρίψας, κατάποτα ξυστρέ‐ 
ψας, δίδου· κάτω ὕδωρ καθαίρει.<td class=Y rowspan=2>524<tr><td><h2>38</h2><td>    Κοιλίην ἐκκοπροῖ· ἐς ἰσχάδας ὀποῦ τοῦ τιθυ‐ 
μάλλου ἀπόσταζε ἑπτάκις ἐς ἑκάστην, εἶτα ἐς και‐ 
νὸν ἄγγος συνθεὶς ταμιεύεσθαι· δίδου πρὸ τῶν σιτίων.<tr><td><h2>39</h2><td>    Καὶ τὸ μηκώνιον τρίβων, ὕδωρ ἐπιχέων, καὶ διη‐ 
θέων, ἄλευρον φυρῶν, ἰτρίον ὀπτῶν, μέλι ἑφθὸν παρα‐ 
χέων, τοῖσιν ἑδρικοῖσιν ὑδερικοῖσί τε τρώγειν δίδου, καὶ ἐπι‐ 
πίνειν οἶνον γλυκὺν, ὑδαρέα, ἢ μελίκρητον ὑδαρὲς, τὸ<td class=Y rowspan=2>526<tr><th rowspan=2>5<td>ἀπὸ τῶν κοπρίων· ἢ μηκώνιον ξυλλέγων ταμιεύου, καὶ<tr><td>θεράπευε.<td class=Y>528</table>
<script>
var IL = ["Line", "Section"];
document.body.onload=f();
</script>
</body>
</html>
