<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>DEMOSTHENES :: In Stephanum 1 :: TLG 0014 045</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0014.htm">0014</a> 045&nbsp;:: <strong><a class=CaCo href="0014.htm">DEMOSTHENES</a></strong>&nbsp;:: <strong>In Stephanum 1</strong></p>
<p class="AuthorInfo"><a class=CaCo href="0014.htm">DEMOSTHENES</a> <a class="CanonEpi">Orat.</a><br />(<a class="CanonGeo">Atheniensis</a>: <a class="CanonDat">4 B.C.</a>)</p>
<p class="CanonVid"><a class="CaV">Scholia: Cf. <em>SCHOLIA IN DEMOSTHENEM</em> (5017)
<br />
Scholia: Cf. <em>LEXICON PATMENSE</em> (4302)</a></p>
<p class="WorkInfo"><strong>In Stephanum 1</strong></p><p class="EditionInfo"><a class=CaE>Source: Rennie, W. (ed.), <em>Demosthenis orationes</em>, vol. 3. Oxford: Clarendon Press, 1931 (repr. 1960): [1101–1128].</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Or45</h6>. <h2>1</h2><td>    Καταψευδομαρτυρηθείς, ὦ ἄνδρες Ἀθηναῖοι, καὶ παθὼν 
ὑπὸ Φορμίωνος ὑβριστικὰ καὶ δεινά, δίκην παρὰ τῶν αἰτίων 
ἥκω ληψόμενος παρ’ ὑμῖν. δέομαι δὲ πάντων ὑμῶν καὶ 
ἱκετεύω καὶ ἀντιβολῶ πρῶτον μὲν εὐνοϊκῶς ἀκοῦσαί μου<td class=K rowspan=3><tr><th>5<td>(μέγα γὰρ τοῖς ἠτυχηκόσιν, ὥσπερ ἐγώ, δυνηθῆναι περὶ ὧν 
πεπόνθασιν εἰπεῖν καὶ εὐμενῶς ἐχόντων ὑμῶν ἀκροατῶν 
τυχεῖν), εἶτ’ ἐὰν ἀδικεῖσθαι δοκῶ, βοηθῆσαί μοι τὰ δίκαια.<tr><td rowspan=2><h6>Or45</h6>. <h2>2</h2><td>ἐπιδείξω δ’ ὑμῖν τουτονὶ Στέφανον καὶ μεμαρτυρηκότα 〈τὰ〉 
ψευδῆ, καὶ δι’ αἰσχροκερδίαν τοῦτο πεποιηκότα, καὶ κατή‐<tr><td>γορον αὐτὸν αὑτοῦ γιγνόμενον· τοσαύτη περιφάνεια τοῦ 
πράγματός ἐστιν. ἐξ ἀρχῆς δ’ ὡς ἂν οἷός τ’ ὦ διὰ βρα‐<td class=G rowspan=9><tr><th>5<td>χυτάτων εἰπεῖν πειράσομαι τὰ πεπραγμένα μοι πρὸς Φορ‐ 
μίωνα, ἐξ ὧν ἀκούσαντες τήν τ’ ἐκείνου πονηρίαν καὶ 
τούτους, ὅτι τὰ ψευδῆ μεμαρτυρήκασιν, γνώσεσθε.<tr><td><h6>Or45</h6>. <h2>3</h2><td>    Ἐγὼ γάρ, ὦ ἄνδρες δικασταί, πολλῶν χρημάτων ὑπὸ τοῦ 
πατρὸς καταλειφθέντων μοι, καὶ ταῦτα Φορμίωνος ἔχοντος, 
καὶ ἔτι πρὸς τούτοις τὴν μητέρα γήμαντος τὴν ἐμὴν ἀποδη‐ 
μοῦντος ἐμοῦ δημοσίᾳ τριηραρχοῦντος ὑμῖν (ὃν τρόπον δέ,<tr><th>5<td>οὐκ ἴσως καλὸν υἱεῖ περὶ μητρὸς ἀκριβῶς εἰπεῖν), ἐπειδὴ 
καταπλεύσας ᾐσθόμην καὶ τὰ πεπραγμέν’ εἶδον, πόλλ’<tr><td><h6>Or45</h6>. <h2>4</h2><td>ἀγανακτήσας καὶ χαλεπῶς ἐνεγκὼν δίκην μὲν οὐχ οἷός τ’ 
ἦν ἰδίαν λαχεῖν (οὐ γὰρ ἦσαν ἐν τῷ τότε καιρῷ δίκαι, ἀλλ’ 
ἀνεβάλλεσθ’ ὑμεῖς διὰ τὸν πόλεμον), γραφὴν δ’ ὕβρεως 
γράφομαι πρὸς τοὺς θεσμοθέτας αὐτόν. χρόνου δὲ γιγνο‐<tr><th>5<td>μένου, καὶ τῆς μὲν γραφῆς ἐκκρουομένης, δικῶν δ’ οὐκ οὐ‐ 
σῶν, γίγνονται παῖδες ἐκ τούτου τῇ μητρί. καὶ μετὰ ταῦτα 
(εἰρήσεται γὰρ ἅπασα πρὸς ὑμᾶς ἡ ἀλήθει’, ὦ ἄνδρες δικα‐ 
σταί) πολλοὶ μὲν καὶ φιλάνθρωποι λόγοι παρὰ τῆς μητρὸς 
ἐγίγνοντο καὶ δεήσεις ὑπὲρ Φορμίωνος τουτουί, πολλοὶ δὲ<tr><td><h6>Or45</h6>. <h2>5</h2><td>καὶ μέτριοι καὶ ταπεινοὶ παρ’ αὐτοῦ τούτου. ἵνα δ’, ὦ ἄνδρες 
Ἀθηναῖοι, συντέμω ταῦτα, ἐπειδὴ ποιεῖν τ’ οὐδὲν ᾤετο δεῖν 
ὧν τόθ’ ὡμολόγησεν, καὶ τὰ χρήματ’ ἀποστερεῖν ἐνεχείρησεν 
ἃ τῆς τραπέζης εἶχεν ἀφορμήν, δίκην ἠναγκάσθην αὐτῷ λα‐<tr><th>5<td>χεῖν, ἐπειδὴ τάχιστ’ ἐξουσία ἐγένετο. γνοὺς δ’ οὗτος ὅτι 
πάντ’ ἐξελεγχθήσεται καὶ κάκιστος ἀνθρώπων περὶ ἡμᾶς 
γεγονὼς ἐπιδειχθήσεται, μηχανᾶται καὶ κατασκευάζει ταῦτα, 
ἐφ’ οἷς Στέφανος οὑτοσὶ τὰ ψευδῆ μου κατεμαρτύρησε. καὶ 
πρῶτον μὲν παρεγράψατο τὴν δίκην [ἣν ἔφευγεν Φορμίων] μὴ<tr><th rowspan=2>10<td>εἰσαγώγιμον εἶναι· ἔπειτα μάρτυρας, ὡς ἀφῆκ’ αὐτὸν τῶν<tr><td>ἐγκλημάτων, παρέσχετο ψευδεῖς, καὶ μισθώσεώς τινος<td class=G rowspan=8><tr><td><h6>Or45</h6>. <h2>6</h2><td>ἐσκευωρημένης καὶ διαθήκης οὐδεπώποτε γενομένης. προ‐ 
λαβὼν δέ μου ὥστε πρότερος λέγειν διὰ τὸ παραγραφὴν 
εἶναι καὶ μὴ εὐθυδικίᾳ εἰσιέναι, καὶ ταῦτ’ ἀναγνοὺς καὶ 
τἄλλ’ ὡς αὑτῷ συμφέρειν ἡγεῖτο ψευσάμενος, οὕτω διέθηκε<tr><th>5<td>τοὺς δικαστάς, ὥστε φωνὴν μηδ’ ἡντινοῦν ἐθέλειν ἀκούειν 
ἡμῶν· προσοφλὼν δὲ τὴν ἐπωβελίαν καὶ οὐδὲ λόγου τυχεῖν 
ἀξιωθείς, ἀλλ’ ὑβρισθεὶς ὡς οὐκ οἶδ’ εἴ τις πώποτ’ ἄλλος 
ἀνθρώπων, ἀπῄειν βαρέως, ὦ ἄνδρες Ἀθηναῖοι, καὶ χαλεπῶς<tr><td><h6>Or45</h6>. <h2>7</h2><td>φέρων. λόγον δ’ ἐμαυτῷ διδοὺς εὑρίσκω τοῖς δικάσασι μὲν 
τότε πολλὴν συγγνώμην οὖσαν (ἐγὼ γὰρ αὐτὸς οὐκ ἂν οἶδ’ 
ὅ τι ἄλλ’ εἶχον ψηφίσασθαι, τῶν πεπραγμένων μὲν μηδὲν 
εἰδώς, τὰ δὲ μαρτυρούμεν’ ἀκούων), τούτους δ’ ἀξίους ὄντας<tr><th>5<td>ὀργῆς, οἳ τῷ τὰ ψευδῆ μαρτυρεῖν αἴτιοι τούτων ἐγένοντο. 
περὶ μὲν δὴ τῶν ἄλλων τῶν μεμαρτυρηκότων, ὅταν πρὸς 
ἐκείνους εἰσίω, τότ’ ἐρῶ· περὶ ὧν δ’ οὑτοσὶ Στέφανος μεμαρ‐<tr><td><h6>Or45</h6>. <h2>8</h2><td>τύρηκεν, ἤδη πειράσομαι διδάσκειν ὑμᾶς. λαβὲ δ’ αὐτὴν τὴν 
μαρτυρίαν καὶ ἀνάγνωθί μοι, ἵν’ ἐξ αὐτῆς ἐπιδεικνύω. λέγε· 
σὺ δ’ ἐπίλαβε τὸ ὕδωρ. 
<div class=JC></div><a class="T F_1T">ΜΑΡΤΥΡΙΑ.</a><tr><th>5<td>    <span class=F_1>Στέφανος Μενεκλέους Ἀχαρνεύς, Ἔνδιος Ἐπιγένους Λαμπτρεύς, 
Σκύθης Ἁρματέως Κυδαθηναιεὺς μαρτυροῦσι παρεῖναι πρὸς τῷ 
διαιτητῇ Τεισίᾳ Ἀχαρνεῖ, ὅτε προὐκαλεῖτο Φορμίων Ἀπολλόδω‐ 
ρον, εἰ μή φησιν ἀντίγραφα εἶναι τῶν διαθηκῶν τῶν Πασίωνος 
τὸ γραμματεῖον ὃ ἐνεβάλετο Φορμίων εἰς τὸν ἐχῖνον, ἀνοίγειν τὰς</span><tr><th rowspan=2>10<td><span class=F_1>διαθήκας τὰς Πασίωνος, ἃς παρεῖχε πρὸς τὸν διαιτητὴν Ἀμφίας 
ὁ Κηφισοφῶντος κηδεστής· Ἀπολλόδωρον δὲ οὐκ ἐθέλειν ἀνοί‐</span><tr><td><span class=F_1>γειν· εἶναι δὲ τάδε ἀντίγραφα τῶν διαθηκῶν τῶν Πασίωνος.</span><td class=G rowspan=10><tr><td><h6>Or45</h6>. <h2>9</h2><td>    Ἠκούσατε μὲν τῆς μαρτυρίας, ὦ ἄνδρες δικασταί, νομίζω 
δ’ ὑμᾶς, εἰ καὶ μηδὲν τῶν ἄλλων αἰσθάνεσθέ πω, τοῦτό γ’ 
αὐτὸ θαυμάζειν, τὸ τὴν μὲν ἀρχὴν τῆς μαρτυρίας εἶναι πρό‐ 
κλησιν, τὴν δὲ τελευτὴν διαθήκην. οὐ μὴν ἀλλ’ ἔγωγ’ οἶμαι<tr><th>5<td>δεῖν, ἐπειδάν, ὃ τῶν μεμαρτυρημένων ὡσπερεὶ κεφάλαιόν 
ἐστιν, ἐπιδείξω ψεῦδος ὄν, τηνικαῦτ’ ἤδη καὶ περὶ τῶν τοιού‐<tr><td><h6>Or45</h6>. <h2>10</h2><td>των ποιεῖσθαι τοὺς λόγους. ἔστι δὴ μεμαρτυρημένον αὐτοῖς 
προκαλεῖσθαι Φορμίων’ ἀνοίγειν τὰς διαθήκας, ἃς παρέχειν 
πρὸς τὸν διαιτητὴν Τεισίαν Ἀμφίαν τὸν Κηφισοφῶντος 
κηδεστήν· ἐμὲ δ’ οὐκ ἐθέλειν ἀνοίγειν· εἶναι δ’ ἃς αὐτοὶ<tr><th>5<td>μεμαρτυρήκασιν διαθήκας ἀντιγράφους ἐκείνων. εἶθ’ ἡ δια‐<tr><td><h6>Or45</h6>. <h2>11</h2><td>θήκη γέγραπται. ἐγὼ τοίνυν περὶ μὲν τοῦ προκαλεῖσθαί με 
ἢ μὴ ταῦτα Φορμίωνα, οὐδέν πω λέγω, οὐδ’ ὑπὲρ τοῦ τὰς 
διαθήκας ἀληθεῖς ἢ ψευδεῖς εἶναι, ἀλλ’ αὐτίχ’ ὑμᾶς περὶ 
τούτων διδάξω· ἀλλ’ ἃ μεμαρτυρήκασι, μή μ’ ἐθέλειν τὸ γραμ‐<tr><th>5<td>ματεῖον ἀνοίγειν, ὡδὶ δὴ σκοπεῖτε. τοῦ τις ἂν εἵνεκ’ ἔφευγεν 
ἀνοίγειν τὸ γραμματεῖον; ἵν’ ἡ διαθήκη νὴ Δία μὴ φανερὰ<tr><td><h6>Or45</h6>. <h2>12</h2><td>γένοιτο τοῖς δικασταῖς. εἰ μὲν τοίνυν μὴ προσεμαρτύρουν τῇ 
προκλήσει τὴν διαθήκην οὗτοι, λόγον εἶχέ τιν’ ἂν τὸ φεύγειν 
ἔμ’ ἀνοίγειν τὸ γραμματεῖον· προσμαρτυρούντων δὲ τούτων 
καὶ τῶν δικαστῶν ὁμοίως ἀκουσομένων, τί ἦν μοι κέρδος τὸ<tr><th>5<td>μὴ ’θέλειν; οὐδὲ ἓν δήπου. αὐτὸ γὰρ τοὐναντίον, ὦ ἄνδρες 
Ἀθηναῖοι, κἂν εἰ μηδὲν προὐκαλοῦνθ’ οὗτοι, λόγῳ δ’ ἐχρῶντο 
μόνον, καὶ παρεῖχέν τις αὐτοῖς γραμματεῖον ὡς διαθήκην,<tr><td><h6>Or45</h6>. <h2>13</h2><td>ἐμὸν ἦν τὸ προκαλεῖσθαι καὶ κελεύειν ἀνοίγειν ταύτην, ἵν’ εἰ 
μὲν ἄλλ’ ἄττα τῶν ὑπὸ τούτων μεμαρτυρημένων ἦν τἀκεῖ 
γεγραμμένα, μάρτυρας εὐθὺς τῶν περιεστηκότων πολλοὺς 
ποιησάμενος τεκμηρίῳ τούτῳ καὶ περὶ τῶν ἄλλων, ὡς κατα‐<tr><th>5<td>σκευάζουσιν, ἐχρώμην· εἰ δὲ ταὔτ’ ἐνῆν, τὸν παρασχόντ’ 
αὐτὸν ἠξίουν μαρτυρεῖν. ἐθελήσαντος μέν γ’ ὑπεύθυνον ἐλάμ‐ 
βανον, εἰ δ’ ἔφευγε, πάλιν αὐτὸ τοῦθ’ ἱκανὸν τεκμήριον ἦν 
μοι τοῦ πεπλάσθαι τὸ πρᾶγμα. καὶ δὴ καὶ συνέβαινεν ἐκεί‐ 
νως μὲν ἕν’ εἶναι πρὸς ὃν τὰ πράγματ’ ἐγίγνετό μοι, ὡς δ’<td class=G rowspan=10><tr><th>10<td>οὗτοι μεμαρτυρήκασι, πρὸς πολλούς. ἔστιν οὖν ὅστις 〈ἂν〉<tr><td><h6>Or45</h6>. <h2>14</h2><td>ὑμῶν ταῦθ’ εἵλετο; ἐγὼ μὲν οὐδέν’ ἡγοῦμαι. οὐ τοίνυν οὐδὲ 
κατ’ ἄλλου πιστεύειν ἐστὲ δίκαιοι. καὶ γάρ, ὦ ἄνδρες 
Ἀθηναῖοι, ὅσοις μὲν πρόσεστιν ὀργὴ τῶν πραττομένων ἢ 
λῆμμά τι κέρδους ἢ παροξυσμὸς ἢ φιλονικία, ταῦτα μὲν<tr><th>5<td>ἄλλος ἂν ἄλλως πράξειε πρὸς τὸν αὑτοῦ τρόπον· ὅσοις δὲ 
τούτων μὲν μηδέν, λογισμὸς δ’ ἐφ’ ἡσυχίας τοῦ συμφέρον‐ 
τος, τίς οὕτως ἄφρων ὅστις ἂν τὰ συνοίσοντ’ ἀφείς, ἐξ ὧν 
κάκιον ἔμελλεν ἀγωνιεῖσθαι, ταῦτ’ ἔπραξεν; ἃ γὰρ οὔτ’ εἰκότ’ 
οὔτ’ εὔλογ’ οὔτ’ ἂν ἔπραξεν οὐδείς, ταῦθ’ οὗτοι μεμαρτυρή‐<tr><th>10<td>κασιν περὶ ἡμῶν.<tr><td><h6>Or45</h6>. <h2>15</h2><td>    Οὐ τοίνυν μόνον ἐξ ὧν ἐμὲ μὴ ’θέλειν τὸ γραμματεῖον 
ἀνοίγειν μεμαρτυρήκασι, γνοίη τις ἂν αὐτοὺς ὅτι ψεύδονται, 
ἀλλὰ καὶ ἐκ τοῦ πρόκλησιν ὁμοῦ διαθήκῃ μαρτυρεῖν. οἶμαι 
γὰρ ἅπαντας ὑμᾶς εἰδέναι, ὅτι ὅσα μὴ δυνατὸν πρὸς ὑμᾶς<tr><th>5<td>ἀγαγεῖν ἐστι τῶν πεπραγμένων, τούτων προκλήσεις ηὑρέθη‐<tr><td><h6>Or45</h6>. <h2>16</h2><td>σαν. οἷον βασανίζειν οὐκ ἔστιν ἐναντίον ὑμῶν· ἀνάγκη 
τούτου πρόκλησιν εἶναι. οἷον εἴ τι πέπρακται καὶ γέγονεν 
ἔξω που τῆς χώρας, ἀνάγκη καὶ τούτου πρόκλησιν εἶναι, 
πλεῖν ἢ βαδίζειν οὗ τὸ πρᾶγμ’ ἐπράχθη· καὶ τῶν ἄλλων<tr><th>5<td>τῶν τοιούτων. ὅπου δ’ αὐτὰ τὰ πράγματ’ ἐφ’ αὑτῶν ἔστιν 
ὑμῖν ἐμφανῆ ποιῆσαι, τί ἦν ἁπλούστερον ἢ ταῦτ’ ἄγειν εἰς<tr><td><h6>Or45</h6>. <h2>17</h2><td>μέσον; Ἀθήνησιν μὲν τοίνυν ὁ πατὴρ ἐτελεύτησεν οὑμός, 
ἐγίγνετο δ’ ἡ δίαιτ’ ἐν τῇ ποικίλῃ στοᾷ, μεμαρτυρήκασι δ’ 
οὗτοι παρέχειν τὸ γραμματεῖον Ἀμφίαν πρὸς τὸν διαιτητήν. 
οὐκοῦν εἴπερ ἀληθὲς ἦν, ἐχρῆν αὐτὸ τὸ γραμματεῖον εἰς τὸν<tr><th>5<td>ἐχῖνον ἐμβαλεῖν καὶ τὸν παρέχοντα μαρτυρεῖν, ἵν’ ἐκ τῆς 
ἀληθείας καὶ τοῦ τὰ σημεῖ’ ἰδεῖν οἱ μὲν δικασταὶ τὸ πρᾶγμ’<td class=G rowspan=9><tr><td><h6>Or45</h6>. <h2>18</h2><td>ἔγνωσαν, ἐγὼ δ’ εἴ τις ἠδίκει με, ἐπὶ τοῦτον ᾖα. νῦν δ’ εἷς 
μὲν οὐδεὶς ὅλον τὸ πρᾶγμ’ ἀνεδέξατο, οὐδὲ μεμαρτύρηκεν 
ἁπλῶς, ὡς ἄν τις τἀληθῆ μαρτυρήσειεν, μέρος δ’ ἕκαστος, 
ὡς δὴ σοφὸς καὶ διὰ τοῦτ’ οὐ δώσων δίκην, ὁ μὲν γραμμα‐<tr><th>5<td>τεῖον ἔχειν ἐφ’ ᾧ γεγράφθαι ‘διαθήκη Πασίωνοσ‘, ὁ δὲ 
πεμφθεὶς ὑπὸ τούτου παρέχειν τοῦτο, εἰ δ’ ἀληθὲς ἢ ψεῦδος,<tr><td><h6>Or45</h6>. <h2>19</h2><td>οὐδὲν εἰδέναι. οἱδὶ δὲ τῇ προκλήσει χρησάμενοι παρα‐ 
πετάσματι διαθήκας ἐμαρτύρησαν, ὡς ἂν μάλισθ’ οἱ 〈μὲν〉 
δικασταὶ ταύτην τὴν διαθήκην ἐπίστευσαν τοῦ πατρὸς εἶναι, 
ἐγὼ δ’ ἀπεκλείσθην τοῦ λόγου τυχεῖν ὑπὲρ ὧν ἀδικοῦμαι,<tr><th>5<td>οὗτοι δὲ φωραθεῖεν τὰ ψευδῆ μεμαρτυρηκότες. καίτοι τό γ’ 
ἐναντίον ᾤοντο τούτου. ἵνα δ’ εἰδῆτε ταῦθ’ ὅτι ἀληθῆ λέγω, 
λαβὲ τὴν τοῦ Κηφισοφῶντος μαρτυρίαν. 
<div class=JC></div><a class="T F_1T">ΜΑΡΤΥΡΙΑ. 
</a>    <span class=F_1>Κηφισοφῶν Κεφαλίωνος Ἀφιδναῖος μαρτυρεῖ καταλειφθῆναι</span><tr><th>10<td><span class=F_1>αὑτῷ ὑπὸ τοῦ πατρὸς γραμματεῖον, ἐφ’ ᾧ ἐπιγεγράφθαι ‘διαθήκη 
Πασίωνοσ‘.</span><tr><td><h6>Or45</h6>. <h2>20</h2><td>    Οὐκοῦν ἦν ἁπλοῦν, ὦ ἄνδρες δικασταί, τὸν ταῦτα μαρτυ‐ 
ροῦντα προσμαρτυρῆσαι ‘εἶναι δὲ τὸ γραμματεῖον, ὃ αὐτὸς 
παρέχει, τοῦτο‘, καὶ τὸ γραμματεῖον ἐμβαλεῖν. ἀλλὰ τοῦτο 
μὲν οἶμαι τὸ ψεῦδος ἡγεῖτ’ ὀργῆς ἄξιον, καὶ δίκην ἂν ὑμᾶς<tr><th>5<td>παρ’ αὑτοῦ λαβεῖν, γραμματεῖον δ’ αὑτῷ καταλειφθῆναι 
μαρτυρῆσαι φαῦλον καὶ οὐδέν. ἔστι δὲ τοῦτ’ αὐτὸ τὸ δηλοῦν<tr><td><h6>Or45</h6>. <h2>21</h2><td>καὶ κατηγοροῦν ὅτι πᾶν τὸ πρᾶγμα κατεσκευάκασιν. εἰ μὲν 
γὰρ ἐπῆν ἐπὶ τῆς διαθήκης ‘Πασίωνος καὶ Φορμίωνοσ‘, ἢ 
‘πρὸς Φορμίωνα‘, ἢ τοιοῦτό τι, εἰκότως ἂν αὐτὴν ἐτήρει 
τούτῳ· εἰ δέ, ὥσπερ μεμαρτύρηκεν, ἐπῆν ‘διαθήκη Πασίω‐<tr><th>5<td>νοσ‘, πῶς οὐκ ἂν ἀνῃρήμην αὐτὴν ἐγώ, συνειδὼς μὲν ἐμαυτῷ 
μέλλοντι δικάζεσθαι, συνειδὼς δ’ ὑπεναντίαν οὖσαν, εἴπερ 
ἦν τοιαύτη, τοῖς ἐμαυτῷ συμφέρουσιν, κληρονόμος δ’ ὢν καὶ 
ταύτης, εἴπερ ἦν τοὐμοῦ πατρός, καὶ τῶν ἄλλων 〈τῶν〉<td class=G rowspan=9><tr><td><h6>Or45</h6>. <h2>22</h2><td>πατρῴων ὁμοίως; οὐκοῦν τῷ παρέχεσθαι μὲν Φορμίωνι, 
γεγράφθαι δὲ Πασίωνος, εἰᾶσθαι δ’ ὑφ’ ἡμῶν, ἐξελέγχεται 
κατεσκευασμένη μὲν ἡ διαθήκη, ψευδὴς δ’ ἡ τοῦ Κηφισο‐ 
φῶντος μαρτυρία. ἀλλ’ ἐῶ Κηφισοφῶντα· οὔτε γὰρ νῦν<tr><th>5<td>μοι πρὸς ἐκεῖνόν ἐστιν οὔτ’ ἐμαρτύρησεν ἐκεῖνος περὶ τῶν<tr><td><h6>Or45</h6>. <h2>23</h2><td>ἐν ταῖς διαθήκαις ἐνόντων οὐδέν. καίτοι καὶ τοῦτο σκοπεῖτε, 
ὅσον ἐστὶ τεκμήριον, ὦ ἄνδρες Ἀθηναῖοι, τοῦ τούτους τὰ 
ψευδῆ μεμαρτυρηκέναι. εἰ γὰρ ὁ μὲν αὐτὸς ἔχειν τὸ γραμ‐ 
ματεῖον μαρτυρῶν οὐκ ἐτόλμησεν ἀντίγραφ’ εἶναι ἃ παρεί‐<tr><th>5<td>χετο Φορμίων τῶν παρ’ αὑτῷ μαρτυρῆσαι, οὗτοι δ’ οὔτ’ ἐξ 
ἀρχῆς ὡς παρῆσαν ἔχοιεν ἂν εἰπεῖν, οὔτ’ ἀνοιχθὲν εἶδον 
πρὸς τῷ διαιτητῇ τὸ γραμματεῖον, ἀλλὰ καὶ μεμαρτυρήκασιν 
αὐτοὶ μὴ ’θέλειν ἔμ’ ἀνοίγειν, ταῦθ’ ὡς ἀντίγραφ’ ἐστὶν 
ἐκείνων μεμαρτυρηκότες τί ἄλλ’ ἢ σφῶν αὐτῶν κατήγοροι<tr><th>10<td>γεγόνασιν ὅτι ψεύδονται;<tr><td><h6>Or45</h6>. <h2>24</h2><td>    Ἔτι τοίνυν, ὦ ἄνδρες Ἀθηναῖοι, ὡς γέγραπταί τις ἂν 
ἐξετάσας τὴν μαρτυρίαν γνοίη παντελῶς τοῦτο μεμηχανη‐ 
μένους αὐτούς, ὅπως δικαίως καὶ ἀδίκως δόξει ταῦθ’ ὁ πατὴρ 
οὑμὸς διαθέσθαι. λαβὲ δ’ αὐτὴν τὴν μαρτυρίαν, καὶ λέγ’<tr><th>5<td>ἐπισχὼν οὗ ἄν σε κελεύω, ἵν’ ἐξ αὐτῆς δεικνύω. 
<div class=JC></div><a class="T F_1T">ΜΑΡΤΥΡΙΑ. 
</a>    <span class=F_1>Μαρτυροῦσι παρεῖναι πρὸς τῷ διαιτητῇ Τεισίᾳ, ὅτε προὐκα‐ 
λεῖτο Φορμίων Ἀπολλόδωρον, εἰ μή φησιν ἀντίγραφα εἶναι τῶν 
διαθηκῶν τῶν Πασίωνος—</span><tr><td rowspan=2><h6>Or45</h6>. <h2>25</h2><td class=QE>Ἐπίσχες. ἐνθυμεῖσθ’ ὅτι ‘τῶν διαθηκῶν‘ γέγραπται<tr><td>‘τῶν Πασίωνοσ‘. καίτοι χρῆν τοὺς βουλομένους τἀληθῆ 
μαρτυρεῖν, εἰ τὰ μάλιστ’ ἐγίγνεθ’ ἡ πρόκλησις, ὡς οὐκ ἐγί‐ 
γνετο, ἐκείνως μαρτυρεῖν. λέγε τὴν μαρτυρίαν ἀπ’ ἀρχῆς<td class=G rowspan=8><tr><th>5<td>πάλιν. 
<div class=JC></div><a class="T F_1T">ΜΑΡΤΥΡΙΑ. 
</a>    <span class=F_1>Μαρτυροῦσι παρεῖναι πρὸς τῷ διαιτητῇ Τεισίᾳ— 
</span>Μαρτυροῦμεν· παρῆμεν γὰρ δή· λέγε. 
    <span class=F_1>ὅτε προὐκαλεῖτο Φορμίων Ἀπολλόδωρον—</span><tr><th>10<td>Καὶ τοῦτο, εἴπερ προὐκαλεῖτο, ὀρθῶς ἂν ἐμαρτύρουν. 
    <span class=F_1>εἰ μή φησιν ἀντίγραφα εἶναι τῶν διαθηκῶν τῶν Πασίωνος—</span><tr><td><h6>Or45</h6>. <h2>26</h2><td>    Ἔχ’ αὐτοῦ. οὐδ’ ἂν εἷς ἔτι δήπου τοῦτ’ ἐμαρτύρησεν, εἰ 
μή τις καὶ παρῆν διατιθεμένῳ τῷ πατρὶ τῷ ἐμῷ· ἀλλ’ εὐθὺς 
ἂν εἶπε ‘τί δ’ ἡμεῖς ἴσμεν εἴ τινές εἰσι διαθῆκαι Πασίω‐ 
νος;‘ καὶ γράφειν ἂν αὐτὸν ἠξίωσεν, ὥσπερ ἐν ἀρχῇ τῆς<tr><th>5<td>προκλήσεως ‘εἰ μή <span class=Xp>φη</span>μ<span class=Xp>’ ἐγὼ</span> ἀντίγραφα εἶναι τῶν διαθη‐ 
κῶν‘, οὕτως ‘ὧν <span class=Xp>φησι Φορμίων</span> Πασίωνα καταλιπεῖν‘, οὐ 
‘τῶν Πασίωνοσ‘. τοῦτο μὲν γὰρ ἦν εἶναι διαθήκας μαρτυ‐ 
ρεῖν, ὅπερ ἦν τούτοις βούλημα, ἐκεῖνο δὲ φάσκειν Φορμίωνα· 
πλεῖστον δὲ δήπου κεχώρισται τό τ’ εἶναι καὶ τὸ τοῦτον<tr><th>10<td>φάσκειν.<tr><td><h6>Or45</h6>. <h2>27</h2><td>    Ἵνα τοίνυν εἰδῆθ’ ὑπὲρ ἡλίκων καὶ ὅσων ἦν τὸ κατα‐ 
σκεύασμα τὸ τῆς διαθήκης, μίκρ’ ἀκούσατέ μου. ἦν γάρ, ὦ 
ἄνδρες Ἀθηναῖοι, τοῦτο πρῶτον μὲν ὑπὲρ τοῦ μὴ δοῦναι 
δίκην ὧν διεφθάρκει, ἣν ἐμοὶ μὲν οὐ καλὸν λέγειν, ὑμεῖς δ’<tr><th rowspan=2>5<td>ἴστε, κἂν ἐγὼ μὴ λέγω, ἔπειθ’ ὑπὲρ τοῦ κατασχεῖν ὅς’ ἦν 
τῷ ἡμετέρῳ πατρὶ χρήματα παρὰ τῇ μητρί, πρὸς δὲ τούτοις 
ὑπὲρ τοῦ καὶ τῶν ἄλλων τῶν ἡμετέρων ἁπάντων κυρίῳ γε‐ 
νέσθαι. ὅτι δ’ οὕτω ταῦτ’ ἔχει, τῆς διαθήκης αὐτῆς ἀκού‐<tr><td>σαντες γνώσεσθε· φανήσεται γὰρ οὐ πατρὸς ὡς ὑπὲρ υἱέων<td class=G rowspan=9><tr><th>10<td>γράφοντος ἐοικυῖα διαθήκῃ, ἀλλὰ δούλου λελυμασμένου τὰ<tr><td><h6>Or45</h6>. <h2>28</h2><td>τῶν δεσποτῶν, ὅπως μὴ δώσει δίκην σκοποῦντος. λέγε δ’ 
αὐτοῖς τὴν διαθήκην αὐτήν, ἣν οὗτοι μετὰ τῆς προκλήσεως 
μεμαρτυρήκασιν· ὑμεῖς δ’ ἐνθυμεῖσθ’ ἃ λέγω. 
<div class=JC></div><a class="T F_1T">ΔΙΑΘΗΚΗ.</a><tr><th>5<td>    <span class=F_1>Τάδε διέθετο Πασίων Ἀχαρνεύς· δίδωμι τὴν ἐμαυτοῦ γυναῖκα 
Ἀρχίππην Φορμίωνι, καὶ προῖκα ἐπιδίδωμι Ἀρχίππῃ τάλαντον 
μὲν τὸ ἐκ Πεπαρήθου, τάλαντον δὲ τὸ αὐτόθεν, συνοικίαν ἑκατὸν 
μνῶν, θεραπαίνας καὶ τὰ χρυσία, καὶ τἄλλα ὅσα ἐστὶν αὐτῇ 
ἔνδον, ἅπαντα ταῦτα Ἀρχίππῃ δίδωμι.</span><tr><th>10<td>    Ἠκούσατ’, ὦ ἄνδρες Ἀθηναῖοι, τὸ πλῆθος τῆς προικός, 
τάλαντον ἐκ Πεπαρήθου, τάλαντον αὐτόθεν, συνοικίαν ἑκατὸν 
μνῶν, θεραπαίνας καὶ χρυσία, καὶ τἄλλα, φησίν, ὅς’ ἔστιν 
αὐτῇ δίδωμι, τούτῳ τῷ γράμματι καὶ τοῦ ζητῆσαί τι τῶν 
καταλειφθέντων ἀποκλείων ἡμᾶς.<tr><td><h6>Or45</h6>. <h2>29</h2><td>    Φέρε δὴ δείξω τὴν μίσθωσιν ὑμῖν, καθ’ ἣν ἐμεμίσθωτο 
τὴν τράπεζαν παρὰ τοῦ πατρὸς οὗτος. καὶ γὰρ ἐκ ταύτης 
καίπερ ἐσκευωρημένης ὄψεσθ’ ὅτι πλάσμ’ ὅλον ἐστὶν ἡ δια‐ 
θήκη. δείξω δ’ ἣν οὗτος παρέσχετο μίσθωσιν, οὐκ ἄλλην<tr><th>5<td>τινά, ἐν ᾗ προσγέγραπται ἕνδεκα τάλανθ’ ὁ πατὴρ ὀφείλων 
εἰς τὰς παρακαταθήκας τούτῳ. ἔστι δ’ οἶμαι ταῦτα τοιαῦτα.<tr><td><h6>Or45</h6>. <h2>30</h2><td>τῶν μὲν οἴκοι χρημάτων ὡς ἐπὶ τῇ μητρὶ δοθέντων διὰ τῆς 
διαθήκης αὑτὸν ἐποίησε κύριον, ὥσπερ ἀκηκόατ’ ἄρτι, τῶν δ’ 
ἐπὶ τῆς τραπέζης ὄντων, ἃ πάντες ᾔδεσαν καὶ λαθεῖν οὐκ ἦν, 
διὰ τοῦ προσοφείλοντ’ ἀποφῆναι τὸν πατέρ’ ἡμῶν, ἵνα, ὅς’<tr><th rowspan=2>5<td>ἐξελέγχοιτ’ ἔχων, κεκομίσθαι φαίη. ὑμεῖς δ’ ἴσως αὐτὸν 
ὑπειλήφατε, ὅτι σολοικίζει τῇ φωνῇ, βάρβαρον καὶ εὐκατα‐ 
φρόνητον εἶναι. ἔστι δὲ βάρβαρος οὗτος τῷ μισεῖν οὓς αὐτῷ<tr><td>προσῆκε τιμᾶν· τῷ δὲ κακουργῆσαι καὶ διορύξαι πράγματ’<td class=G rowspan=9><tr><td><h6>Or45</h6>. <h2>31</h2><td>οὐδενὸς λείπεται. λαβὲ δὴ τὴν μίσθωσιν καὶ λέγε, ἣν τὸν 
αὐτὸν τρόπον διὰ προκλήσεως ἐνεβάλοντο. 
<div class=J4></div><a class="T F_1T">ΜΙΣΘΩΣΙΣ ΤΡΑΠΕΖΗΣ. 
</a>    <span class=F_1>Κατὰ τάδε ἐμίσθωσε Πασίων τὴν τράπεζαν Φορμίωνι· μίσθω‐</span><tr><th>5<td><span class=F_1>σιν φέρειν Φορμίωνα τῆς τραπέζης τοῖς παισὶ τοῖς Πασίωνος δύο 
τάλαντα καὶ τετταράκοντα μνᾶς τοῦ ἐνιαυτοῦ ἑκάστου, χωρὶς τῆς 
καθ’ ἡμέραν διοικήσεως· μὴ ἐξεῖναι δὲ τραπεζιτεῦσαι χωρὶς Φορμίω‐ 
νι, ἐὰν μὴ πείσῃ τοὺς παῖδας τοὺς Πασίωνος. ὀφείλει δὲ Πασίων 
ἐπὶ τὴν τράπεζαν ἕνδεκα τάλαντα εἰς τὰς παρακαταθήκας.</span><tr><td><h6>Or45</h6>. <h2>32</h2><td>    Ἃς μὲν τοίνυν παρέσχετο συνθήκας ὡς κατὰ ταύτας 
μισθωσάμενος τὴν τράπεζαν, αὗταί εἰσιν, ὦ ἄνδρες δικασταί. 
ἀκούετε δ’ ἐν ταύταις ἀναγιγνωσκομέναις μίσθωσιν μὲν 
φέρειν τοῦτον, ἄνευ τῆς καθ’ ἡμέραν διοικήσεως, δύο τά‐<tr><th>5<td>λαντα καὶ τετταράκοντα μνᾶς τοῦ ἐνιαυτοῦ ἑκάστου, μὴ 
ἐξεῖναι δὲ τραπεζιτεύειν αὐτῷ, ἐὰν μὴ ἡμᾶς πείσῃ. προσγέ‐ 
γραπται δὲ τελευταῖον ‘ὀφείλει δὲ Πασίων ἕνδεκα τάλαντα<tr><td><h6>Or45</h6>. <h2>33</h2><td>εἰς τὰς παρακαταθήκασ‘. ἔστιν οὖν ὅστις ἂν τοῦ ξύλου καὶ 
τοῦ χωρίου καὶ τῶν γραμματείων τοσαύτην ὑπέμεινε φέρειν 
μίσθωσιν; ἔστι δ’ ὅστις ἄν, δι’ ὃν ὠφειλήκει τοσαῦτα χρή‐ 
μαθ’ ἡ τράπεζα, τούτῳ τὰ λοίπ’ ἐπέτρεψεν; εἰ γὰρ ἐνεδέησεν<tr><th>5<td>τοσούτων χρημάτων, τούτου διοικοῦντος ἐνεδέησεν. ἴστε γὰρ 
πάντες, καὶ ὅτ’ ἦν ὁ πατὴρ ἐπὶ τοῦ τραπεζιτεύειν, τοῦτον 
καθήμενον καὶ διοικοῦντ’ ἐπὶ τῇ τραπέζῃ, ὥστ’ ἐν τῷ μυλῶνι 
προσῆκεν αὐτὸν εἶναι μᾶλλον ἢ τῶν λοιπῶν κύριον γενέσθαι. 
ἀλλ’ ἐῶ ταῦτα καὶ τἄλλ’ ὅς’ ἂν περὶ τῶν ἕνδεκα ταλάντων<tr><th>10<td>ἔχοιμ’ εἰπεῖν, ὡς οὐκ ὤφειλεν ὁ πατήρ, ἀλλ’ οὗτος ὑφῄρηται.<tr><td rowspan=2><h6>Or45</h6>. <h2>34</h2><td>ἀλλ’ οὗ ἀνέγνων εἵνεκα, τοῦ τὴν διαθήκην ψευδῆ δεῖξαι, 
τοῦθ’ ὑμᾶς ἀναμνήσω. γέγραπται γὰρ αὐτόθι, ‘μὴ ἐξεῖναι 
δὲ τραπεζιτεύειν Φορμίωνι, ἐὰν μὴ ἡμᾶς πείσῃ‘. τοῦτο τοί‐<tr><td>νυν τὸ γράμμα παντελῶς δηλοῖ ψευδῆ τὴν διαθήκην οὖσαν.<td class=G rowspan=10><tr><th>5<td>τίς γὰρ 〈ἂν〉 ἀνθρώπων, ἃ μὲν ἔμελλεν τραπεζιτεύων οὗτος 
ἐργάζεσθαι, ταῦθ’ ὅπως ἡμῖν τοῖς αὑτοῦ παισίν, ἀλλὰ μὴ 
τούτῳ γενήσεται προὐνοήθη, καὶ διὰ τοῦτο μὴ ἐξεῖναι τούτῳ 
τραπεζιτεύειν ἔγραψεν, ἵνα μὴ ἀφιστῆται ἀφ’ ἡμῶν· ἃ δ’ 
αὐτὸς εἰργασμένος ἔνδον κατέλειπε, ταῦθ’ ὅπως οὗτος λήψε‐<tr><td><h6>Or45</h6>. <h2>35</h2><td>ται παρεσκεύασε; καὶ τῆς μὲν ἐργασίας ἐφθόνησεν, ἧς οὐδὲν 
αἰσχρὸν ἦν μεταδοῦναι· τὴν δὲ γυναῖκ’ ἔδωκεν, οὗ μεῖζον 
οὐδὲν ἂν κατέλιπεν ὄνειδος, τυχών γε τῆς παρ’ ὑμῶν δωρεᾶς, 
εἶθ’ ὥσπερ ἂν δοῦλος δεσπότῃ διδούς, ἀλλ’ οὐ τοὐναντίον,<tr><th>5<td>εἴπερ ἐδίδου, δεσπότης οἰκέτῃ, προστιθεὶς προῖκα ὅσην οὐ‐<tr><td><h6>Or45</h6>. <h2>36</h2><td>δεὶς τῶν ἐν τῇ πόλει φαίνεται; καίτοι τούτῳ μὲν αὐτὸ τοῦτ’ 
ἀγαπητὸν ἦν, τὸ τῆς δεσποίνης ἀξιωθῆναι· τῷ πατρὶ δ’ οὐδὲ 
λαμβάνοντι τοσαῦτα χρήματα, ὅσα φασὶ διδόνθ’ οὗτοι, 
εὔλογον ἦν πρᾶξαι ταῦτα. ἀλλ’ ὅμως ἃ τοῖς εἰκόσι, τοῖς<tr><th>5<td>χρόνοις, τοῖς πεπραγμένοις ἐξελέγχεται ψευδῆ, ταῦτα μαρ‐ 
τυρεῖν οὐκ ὤκνησεν οὑτοσὶ Στέφανος.<tr><td><h6>Or45</h6>. <h2>37</h2><td>    Εἶτα λέγει περιιών, ὡς ἐμαρτύρησε μὲν Νικοκλῆς ἐπι‐ 
τροπεῦσαι κατὰ τὴν διαθήκην, ἐμαρτύρησε δὲ Πασικλῆς 
ἐπιτροπευθῆναι κατὰ τὴν διαθήκην. ἐγὼ δ’ αὐτὰ ταῦτ’ οἶμαι 
τεκμήρι’ εἶναι τοῦ μήτ’ ἐκείνους τἀληθῆ μήτε τούσδε μεμαρ‐<tr><th>5<td>τυρηκέναι. ὁ γὰρ ἐπιτροπεῦσαι κατὰ διαθήκας μαρτυρῶν 
δῆλον ὅτι καθ’ ὁποίας ἂν εἰδείη, καὶ ὁ ἐπιτροπευθῆναι κατὰ<tr><td><h6>Or45</h6>. <h2>38</h2><td>διαθήκας μαρτυρῶν δῆλον ὅτι καθ’ ὁποίας ἂν εἰδείη. τί οὖν 
μαθόντες ἐμαρτυρεῖθ’ ὑμεῖς ἐν προκλήσει διαθήκας, ἀλλ’ οὐκ 
ἐκείνους εἰᾶτε; εἰ γὰρ αὖ μὴ φήσουσιν εἰδέναι τὰ γεγραμμέν’ 
ἐν αὐταῖς, πῶς ὑμᾶς οἷόν τ’ εἰδέναι τοὺς μηδαμῇ μηδαμῶς<tr><th rowspan=2>5<td>τοῦ πράγματος ἐγγύς; τί ποτ’ οὖν οἱ μὲν ἐκεῖνα, οἱ δὲ ταῦτ’ 
ἐμαρτύρησαν; ὅπερ εἴρηκα καὶ πρότερον, διείλοντο τἀδική‐<tr><td>ματα, καὶ ἐπιτροπεῦσαι μὲν κατὰ διαθήκην οὐδὲν δεινὸν 
ἡγεῖτο μαρτυρεῖν ὁ μαρτυρῶν, οὐδ’ ἐπιτροπευθῆναι κατὰ<td class=G rowspan=9><tr><td><h6>Or45</h6>. <h2>39</h2><td>διαθήκην, ἀφαιρῶν ἑκάτερος τὸ μαρτυρεῖν τὰ ἐν ταῖς διαθή‐ 
καις ὑπὸ τούτου γεγραμμένα, οὐδὲ καταλιπεῖν τὸν πατέρ’ 
αὑτῷ ἐπιγεγραμμένον γραμματεῖον διαθήκην, οὐδὲ τὰ τοι‐ 
αῦτα· διαθήκας δὲ μαρτυρεῖν, ἐν αἷς χρημάτων τοσούτων<tr><th>5<td>κλοπή, γυναικὸς διαφθορά, γάμοι δεσποίνης, πράγματ’ 
αἰσχύνην καὶ ὕβριν τοσαύτην ἔχοντα, οὐδεὶς ἤθελε πλὴν 
οὗτοι, πρόκλησιν κατασκευάσαντες, παρ’ ὧν δίκαιον τῆς 
ὅλης τέχνης καὶ κακουργίας δίκην λαβεῖν.<tr><td><h6>Or45</h6>. <h2>40</h2><td>    Ἵνα τοίνυν, ὦ ἄνδρες Ἀθηναῖοι, μὴ μόνον ἐξ ὧν ἐγὼ 
κατηγορῶ καὶ ἐλέγχω, δῆλος ὑμῖν γένηται τὰ ψευδῆ μεμαρ‐ 
τυρηκὼς οὑτοσὶ Στέφανος, ἀλλὰ καὶ ἐξ ὧν πεποίηκεν ὁ 
παρασχόμενος αὐτόν, τὰ πεπραγμέν’ ἐκείνῳ βούλομαι πρὸς<tr><th>5<td>ὑμᾶς εἰπεῖν. ὅπερ δ’ εἶπον ἀρχόμενος τοῦ λόγου, δείξω 
κατηγόρους γιγνομένους αὐτοὺς ἑαυτῶν. τὴν γὰρ δίκην, ἐν 
ᾗ ταῦτ’ ἐμαρτυρήθη, παρεγράψατο Φορμίων πρὸς ἐμὲ μὴ<tr><td><h6>Or45</h6>. <h2>41</h2><td>εἰσαγώγιμον εἶναι, ὡς ἀφέντος ἐμοῦ τῶν ἐγκλημάτων αὐτόν. 
τοῦτο τοίνυν ἐγὼ μὲν οἶδα ψεῦδος ὄν, καὶ ἐλέγξω δέ, ὅταν 
εἰσίω πρὸς τοὺς ταῦτα μεμαρτυρηκότας· τούτῳ δ’ οὐχ οἷόν 
τε τοῦτ’ εἰπεῖν. εἰ τοίνυν ἀληθῆ πιστεύσαιτ’ εἶναι τὴν<tr><th>5<td>ἄφεσιν, οὕτω καὶ μάλιστ’ ἂν οὗτος φανείη ψευδῆ μεμαρ‐ 
τυρηκὼς καὶ κατεσκευασμένης διαθήκης μάρτυς γεγονώς. 
τίς γὰρ οὕτως ἄφρων ὥστ’ ἄφεσιν μὲν ἐναντίον μαρτύρων 
ποιήσασθαι τοῦ βεβαίαν αὑτῷ τὴν ἀπαλλαγὴν εἶναι, τὰς δὲ 
συνθήκας καὶ τὰς διαθήκας καὶ τἄλλα, ὑπὲρ ὧν ἐποιεῖτο τὴν<tr><td><h6>Or45</h6>. <h2>42</h2><td>ἄφεσιν, σεσημασμέν’ ἐᾶσαι καθ’ αὑτοῦ κεῖσθαι; οὐκοῦν ἐναν‐ 
τία μὲν ἡ παραγραφὴ πᾶσι τοῖς μεμαρτυρημένοις, ἐναντία 
δ’ ἣν ἀνέγνων ὑμῖν ἄρτι μίσθωσιν, τῇδε τῇ διαθήκῃ· οὐδὲν 
δὲ τῶν πεπραγμένων οὔτ’ εὔλογον οὔθ’ ἁπλοῦν οὔθ’ ὁμολο‐<tr><th rowspan=2>5<td>γούμενον αὐτὸ ἑαυτῷ φαίνεται. ἐκ δὲ τούτου τοῦ τρόπου<tr><td>πάντα πεπλασμένα καὶ κατεσκευασμέν’ ἐλέγχεται.<td class=G rowspan=9><tr><td><h6>Or45</h6>. <h2>43</h2><td>    Ὡς μὲν τοίνυν ἐστὶν ἀληθῆ τὰ μεμαρτυρημένα, οὔτ’ 
αὐτὸν τοῦτον οὔτ’ ἄλλον ὑπὲρ τούτου δεῖξαι δυνήσεσθαι 
νομίζω. ἀκούω δ’ αὐτὸν τοιοῦτόν τι παρεσκευάσθαι λέγειν, 
ὡς προκλήσεώς ἐστιν ὑπεύθυνος, οὐχὶ μαρτυρίας, καὶ δυοῖν<tr><th>5<td>αὐτῷ προσήκει δοῦναι λόγον, οὐ πάντων τῶν γεγραμμένων, 
εἴ τε προὐκαλεῖτό με ταῦτα Φορμίων ἢ μή, καὶ εἰ μὴ ἐδε‐ 
χόμην ἐγώ· ταῦτα μὲν γὰρ ἁπλῶς αὐτὸς μεμαρτυρηκέναι 
φήσει, τὰ δ’ ἄλλ’ ἐκεῖνον προκαλεῖσθαι, εἰ δ’ ἐστὶν ἢ μὴ<tr><td><h6>Or45</h6>. <h2>44</h2><td>ταῦτα, οὐδὲν προσήκειν αὑτῷ σκοπεῖν. πρὸς δὴ τὸν λόγον 
τοῦτον καὶ τὴν ἀναίδειαν βέλτιόν ἐστι μικρὰ προειπεῖν ὑμῖν, 
ἵνα μὴ λάθητ’ ἐξαπατηθέντες. πρῶτον μέν, ὅταν ἐγχειρῇ 
λέγειν τοῦτο, ὡς ἄρ’ οὐ πάντων ὑπεύθυνός ἐστιν, ἐνθυμεῖσθ’<tr><th>5<td>ὅτι διὰ ταῦθ’ ὁ νόμος μαρτυρεῖν ἐν γραμματείῳ κελεύει, ἵνα 
μήτ’ ἀφελεῖν ἐξῇ μήτε προσθεῖναι τοῖς γεγραμμένοις μηδέν. 
τότ’ οὖν αὐτὸν ἔδει ταῦτ’ ἀπαλείφειν κελεύειν ἃ νῦν οὐ<tr><td><h6>Or45</h6>. <h2>45</h2><td>φήσει μεμαρτυρηκέναι, οὐ νῦν ἐνόντων ἀναισχυντεῖν. ἔπειτα 
καὶ τόδε σκοπεῖτε, εἰ ἐάσαιτ’ ἂν ἐναντίον ὑμῶν ἐμὲ προσ‐ 
γράψαι τι λαβόντα τὸ γραμματεῖον. οὐ δήπου. οὔκουν 
οὐδὲ τοῦτον ἀφαιρεῖν τῶν γεγραμμένων ἐᾶν προσήκει. τίς<tr><th>5<td>γὰρ ἁλώσεταί ποτε ψευδομαρτυρίων, εἰ μαρτυρήσει θ’ ἃ 
βούλεται, καὶ γόγον ὧν βούλεται δώσει; ἀλλ’ οὐχ οὕτω 
ταῦτ’ οὔθ’ ὁ νόμος διεῖλεν οὔθ’ ὑμῖν ἀκούειν προσήκει· ἀλλ’ 
ἐκεῖν’ ἁπλοῦν καὶ δίκαιον. τί γέγραπται; τί μεμαρτύρηκας; 
ταῦθ’ ὡς ἀληθῆ δείκνυε. καὶ γὰρ ἀντιγέγραψαι ταῦτα<tr><th>10<td>‘ἀληθῆ μεμαρτύρηκα, μαρτυρήσας τὰ ἐν τῷ γραμματείῳ<tr><td rowspan=2><h6>Or45</h6>. <h2>46</h2><td>γεγραμμένα‘, οὐ τὸ καὶ τὸ τῶν ἐν τῷ γραμματείῳ. ὅτι δ’<tr><td>οὕτω ταῦτ’ ἔχει, λαβὲ τὴν ἀντιγραφὴν αὐτήν μοι. λέγε. 
<div class=JC></div><a class="T F_1T">ΑΝΤΙΓΡΑΦΗ. 
</a><span class=F_1>Ἀπολλόδωρος Πασίωνος Ἀχαρ‐</span><td class=G rowspan=2><tr><th>5<td><span class=F_1>νεὺς Στεφάνῳ Μενεκλέους 
Ἀχαρνεῖ ψευδομαρτυρίων, τί‐ 
μημα τάλαντον. τὰ ψευδῆ 
μου κατεμαρτύρησε Στέφανος 
μαρτυρήσας τὰ ἐν τῷ γραμμα‐</span><tr><th>10<td><span class=F_1>τείῳ γεγραμμένα.</span><td class=K rowspan=3>Column end<tr><th>4<td class=JJ>〈Στέφανος Μενεκλέους Ἀχαρ‐<tr><th rowspan=2>5<td class=JJ>νεὺσ〉 τἀληθῆ ἐμαρτύρησα μαρ‐ 
τυρήσας τὰ ἐν τῷ γραμματείῳ<tr><td class=JJ>γεγραμμένα.<td class=K rowspan=7>Column end<tr><th>11<td>    Ταῦθ’ οὗτος ἀντεγράψατο, ἃ χρὴ μνημονεύειν ὑμᾶς, καὶ 
μὴ τοὺς ἐπ’ ἐξαπάτῃ νῦν λόγους ὑπὸ τούτου ῥηθησομένους 
πιστοτέρους ποιεῖσθαι τῶν νόμων καὶ τῶν ὑπὸ τούτου γρα‐ 
φέντων εἰς τὴν ἀντιγραφήν.<tr><td><h6>Or45</h6>. <h2>47</h2><td>    Πυνθάνομαι τοίνυν αὐτοὺς καὶ περὶ ὧν ἔλαχον τὴν ἐξ 
ἀρχῆς δίκην, ἐρεῖν καὶ κατηγορήσειν, ὡς συκοφαντήματ’ ἦν. 
ἐγὼ δ’ ὃν μὲν τρόπον ἐσκευωρήσατο τὴν μίσθωσιν, ὅπως 
τὴν ἀφορμὴν τῆς τραπέζης κατάσχοι, εἶπον καὶ διεξῆλθον<tr><th>5<td>ὑμῖν, ὑπὲρ δὲ τῶν ἄλλων οὐκ ἂν οἷός τ’ εἴην λέγειν ἅμα καὶ 
τούτους ἐλέγχειν περὶ τῆς μαρτυρίας· οὐ γὰρ ἱκανόν μοι τὸ<tr><td><h6>Or45</h6>. <h2>48</h2><td>ὕδωρ ἐστίν. ὅτι δ’ οὐδ’ ὑμεῖς ἐθέλοιτ’ ἂν εἰκότως ἀκούειν 
περὶ τούτων αὐτῶν, ἐκεῖθεν εἴσεσθε, ἂν λογίσησθε πρὸς 
ὑμᾶς αὐτούς, ὅτι οὔτε νῦν ἐστιν χαλεπὸν περὶ ὧν μὴ κατη‐ 
γόρηται λέγειν, οὔτε 〈τότε〉 ψευδεῖς ἀναγνόντα μαρτυρίας<tr><th>5<td>ἀποφεύγειν. ἀλλ’ οὐδέτερόν γε δίκαιον τούτων οὐδ’ ἂν εἷς 
φήσειεν εἶναι, ἀλλ’ ὃ ἐγὼ προκαλοῦμαι νῦν. σκοπεῖτε δ’<tr><td rowspan=2><h6>Or45</h6>. <h2>49</h2><td>ἀκούσαντες. ἐγὼ γὰρ ἀξιῶ, οὓς μὲν ἀφείλοντό μ’ ἐλέγχους 
περὶ τῶν ἐγκλημάτων, οὓς προσῆκον ἦν ῥηθῆναι, μὴ ζητεῖν 
αὐτοὺς νῦν, αἷς δ’ ἀφείλοντο μαρτυρίαις, ὡς εἰσὶν ἀληθεῖς,<tr><td>δεικνύναι. εἰ δ’ ὅταν μὲν τὴν δίκην εἰσίω, τὰς μαρτυρίας<td class=G rowspan=10><tr><th>5<td>μ’ ἐλέγχειν ἀξιώσουσιν, ὅταν δὲ ταύταις ἐπεξίω, περὶ τῶν 
ἐξ ἀρχῆς ἐγκλημάτων λέγειν με κελεύσουσιν, οὔτε δίκαι’<tr><td><h6>Or45</h6>. <h2>50</h2><td>οὔθ’ ὑμῖν συμφέροντ’ ἐροῦσιν. δικάσειν γὰρ ὀμωμόκαθ’ 
ὑμεῖς οὐ περὶ ὧν ἂν ὁ φεύγων ἀξιοῖ, ἀλλ’ ὑπὲρ αὐτῶν ὧν 
ἂν ἡ δίωξις ᾖ. ταύτην δ’ ἀνάγκη τῇ τοῦ διώκοντος λήξει 
δηλοῦσθαι, ἣν ἐγὼ τούτῳ ψευδομαρτυρίων εἴληχα. μὴ δὴ<tr><th>5<td>τοῦτ’ ἀφεὶς περὶ ὧν οὐκ ἀγωνίζεται λεγέτω· μηδ’ ὑμεῖς ἐᾶτε, 
ἂν ἄρ’ οὗτος ἀναισχυντῇ.<tr><td><h6>Or45</h6>. <h2>51</h2><td>    Οἴομαι τοίνυν αὐτὸν οὐδὲν οὐδαμῇ δίκαιον ἔχοντα λέγειν 
ἥξειν καὶ ἐπὶ τοῦτο, ὡς ἄτοπον ποιῶ, παραγραφὴν ἡττημένος, 
τοὺς διαθήκην μαρτυρήσαντας διώκων, καὶ τοὺς δικαστὰς 
τοὺς τότε φήσειν διὰ τοὺς ἀφεῖναι μεμαρτυρηκότας ἀπο‐<tr><th>5<td>ψηφίσασθαι μᾶλλον ἢ διὰ τοὺς διαθήκην μαρτυρήσαντας. 
ἐγὼ δ’, ὦ ἄνδρες Ἀθηναῖοι, νομίζω πάντας ὑμᾶς εἰδέναι, 
ὅτι οὐχ ἧττον τὰ πεπραγμέν’ εἰώθατε σκοπεῖν ἢ τὰς ὑπὲρ 
τούτων παραγραφάς· περὶ δὴ τῶν πραγμάτων αὐτῶν τὰ 
ψευδῆ καταμαρτυρήσαντες οὗτοί μου, ἀσθενεῖς τοὺς περὶ τῆς<tr><td><h6>Or45</h6>. <h2>52</h2><td>παραγραφῆς ἐποίησαν λόγους. χωρὶς δὲ τούτων ἄτοπον, 
πάντων τὰ ψευδῆ μαρτυρησάντων, τίς μάλιστ’ ἔβλαψεν 
ἀποφαίνειν, ἀλλ’ οὐχ ὡς αὐτὸς ἕκαστος ἀληθῆ μεμαρτύρηκε 
δεικνύναι. οὐ γάρ, ἂν ἕτερον δείξῃ δεινότερ’ εἰργασμένον,<tr><th>5<td>ἀποφεύγειν αὐτῷ προσήκει, ἀλλ’ ἂν αὐτὸς ὡς ἀληθῆ μεμαρ‐ 
τύρηκεν ἀποφήνῃ.<tr><td><h6>Or45</h6>. <h2>53</h2><td>    Ἐφ’ ᾧ τοίνυν, ὦ ἄνδρες Ἀθηναῖοι, μάλιστ’ ἀπολωλέναι 
δίκαιός ἐστιν οὑτοσὶ Στέφανος, τοῦτ’ ἀκούσατέ μου. δεινὸν 
μὲν γάρ ἐστιν εἰ καὶ καθ’ ὅτου τις οὖν τὰ ψευδῆ μαρτυρεῖ, 
πολλῷ δὲ δεινότερον καὶ πλείονος ὀργῆς ἄξιον εἰ κατὰ τῶν<tr><th>5<td>συγγενῶν· οὐ γὰρ τοὺς γεγραμμένους νόμους ὁ τοιοῦτος 
ἄνθρωπος μόνον, ἀλλὰ καὶ τὰ τῆς φύσεως οἰκεῖ’ ἀναιρεῖ.<tr><td><h6>Or45</h6>. <h2>54</h2><td>τοῦτο τοίνυν ἐπιδειχθήσεται πεποιηκὼς οὗτος. ἔστι γὰρ ἡ 
τούτου μήτηρ καὶ ὁ τῆς ἐμῆς γυναικὸς πατὴρ ἀδελφοί, ὥστε 
τὴν μὲν γυναῖκα τὴν ἐμὴν ἀνεψιὰν εἶναι τούτῳ, τοὺς δὲ 
παῖδας τοὺς ἐκείνης καὶ τοὺς ἐμοὺς ἀνεψιαδοῦς. ἆρ’ οὖν<td class=G rowspan=9><tr><th>5<td>δοκεῖ ποτ’ ἂν ὑμῖν οὗτος, εἴ τι δι’ ἔνδειαν εἶδε ποιούσας ὧν 
οὐ χρὴ τὰς αὑτοῦ συγγενεῖς, ὅπερ ἤδη πολλοὶ πεποιήκασι, 
παρ’ αὑτοῦ προῖκ’ ἐπιδοὺς ἐκδοῦναι, ὃς ὑπὲρ τοῦ μηδ’ ἃ 
προσήκει κομίσασθαι ταύτας τὰ ψευδῆ μαρτυρεῖν ἠθέλησεν, 
καὶ περὶ πλείονος ἐποιήσατο τὸν Φορμίωνος πλοῦτον ἢ τὰ<tr><th>10<td>τῆς συγγενείας ἀναγκαῖα; ἀλλὰ μὴν ὅτι ταῦτ’ ἀληθῆ λέγω,<tr><td><h6>Or45</h6>. <h2>55</h2><td>λαβὲ τὴν μαρτυρίαν τὴν Δεινίου καὶ ἀναγίγνωσκε, καὶ κάλει 
Δεινίαν. 
<div class=JC></div><a class="T F_1T">ΜΑΡΤΥΡΙΑ. 
</a>    <span class=F_1>Δεινίας Θεομνήστου Ἀθμονεὺς μαρτυρεῖ τὴν θυγατέρα 〈τὴν〉</span><tr><th>5<td><span class=F_1>αὑτοῦ ἐκδοῦναι Ἀπολλοδώρῳ κατὰ τοὺς νόμους γυναῖκα ἔχειν, καὶ 
μηδεπώποτε παραγενέσθαι μηδὲ αἰσθέσθαι ὅτι Ἀπολλόδωρος 
ἀφῆκε τῶν ἐγκλημάτων ἁπάντων Φορμίωνα.</span><tr><td><h6>Or45</h6>. <h2>56</h2><td>    Ὅμοιός γ’ ὁ Δεινίας, ὦ ἄνδρες δικασταί, τούτῳ, ὃς ὑπὲρ 
τῆς θυγατρὸς καὶ τῶν θυγατριδῶν καὶ ἐμοῦ τοῦ κηδεστοῦ 
διὰ τὴν συγγένειαν οὐδὲ τἀληθῆ μαρτυρεῖν ἐθέλει κατὰ τού‐ 
του. ἀλλ’ οὐχ οὑτοσὶ Στέφανος, οὐκ ὤκνησε καθ’ ἡμῶν τὰ<tr><th>5<td>ψευδῆ μαρτυρεῖν, οὐδ’, εἰ μηδένα τῶν ἄλλων, τὴν αὑτοῦ 
μητέρα ᾐσχύνθη τοῖς ἀπ’ ἐκείνης οἰκείοις τῆς ἐσχάτης 
ἐνδείας αἴτιος γενόμενος.<tr><td><h6>Or45</h6>. <h2>57</h2><td>    Ὃ τοίνυν ἔπαθον δεινότατον καὶ ἐφ’ ᾧ μάλιστ’ ἐξεπλάγην 
ὅτ’ ἠγωνιζόμην, ὦ ἄνδρες δικασταί, τοῦθ’ ὑμῖν εἰπεῖν βού‐ 
λομαι· τήν τε γὰρ τούτου πονηρίαν ἔτι μᾶλλον ὑμεῖς ὄψεσθε, 
καὶ ἐγὼ τῶν γεγενημένων ἀποδυράμενος τὰ πλεῖστα πρὸς<tr><th>5<td>ὑμᾶς ὡσπερεὶ ῥᾴων ἔσομαι. τὴν γὰρ μαρτυρίαν ἣν ᾤμην 
εἶναι καὶ δι’ ἧς ἦν ὁ πλεῖστος ἔλεγχός μοι, ταύτην οὐχ<tr><td><h6>Or45</h6>. <h2>58</h2><td>ηὗρον ἐνοῦσαν ἐν τῷ ἐχίνῳ. τότε μὲν δὴ τῷ κακῷ πληγεὶς 
οὐδὲν ἄλλ’ εἶχον ποιῆσαι πλὴν ὑπολαμβάνειν τὴν ἀρχὴν 
ἠδικηκέναι με καὶ τὸν ἐχῖνον κεκινηκέναι. νῦν δ’ ἀφ’ ὧν 
ὕστερον πέπυσμαι, πρὸς αὐτῷ τῷ διαιτητῇ Στέφανον τουτονὶ<td class=G rowspan=8><tr><th>5<td>αὐτὴν ὑφῃρημένον εὑρίσκω, πρὸς μαρτυρίαν τιν’ ἵν’ ἐξορκώ‐ 
σαιμι, ἀναστάντος ἐμοῦ. καὶ ὅτι ταῦτ’ ἀληθῆ λέγω, πρῶτον 
μὲν ὑμῖν μαρτυρήσουσιν τῶν τούτοις παρόντων οἱ ἰδόντες.<tr><td><h6>Or45</h6>. <h2>59</h2><td>οὐ γὰρ ἐξομνύναι ’θελήσειν αὐτοὺς οἴομαι. ἐὰν δ’ ἄρα τοῦτο 
ποιήσωσιν ὑπ’ ἀναιδείας, πρόκλησιν ὑμῖν ἀναγνώσεται, ἐξ 
ἧς τούτους τ’ ἐπιορκοῦντας ἐπ’ αὐτοφώρῳ λήψεσθε, καὶ τοῦ‐ 
τον ὁμοίως ὑφῃρημένον τὴν μαρτυρίαν εἴσεσθε. καίτοι ὅστις,<tr><th>5<td>ὦ ἄνδρες Ἀθηναῖοι, κακῶν ἀλλοτρίων κλέπτης ὑπέμεινεν 
ὀνομασθῆναι, τί ἂν ἡγεῖσθε ποιῆσαι τοῦτον ὑπὲρ αὑτοῦ;<tr><td><h6>Or45</h6>. <h2>60</h2><td>λέγε τὴν μαρτυρίαν [εἶτα τὴν πρόκλησιν ταύτην]. 
<div class=JC></div><a class="T F_1T">ΜΑΡΤΥΡΙΑ. 
</a>    <span class=F_1>Μαρτυροῦσι φίλοι εἶναι καὶ ἐπιτήδειοι Φορμίωνι, καὶ παρεῖναι 
πρὸς τῷ διαιτητῇ Τεισίᾳ, ὅτε ἦν ἀπόφασις τῆς διαίτης Ἀπολλο‐</span><tr><th>5<td><span class=F_1>δώρῳ πρὸς Φορμίωνα, καὶ εἰδέναι τὴν μαρτυρίαν ὑφῃρημένον 
Στέφανον, ἣν αἰτιᾶται αὐτὸν Ἀπολλόδωρος ὑφελέσθαι. 
</span>    Ἢ μαρτυρεῖτε, ἢ ἐξομόσασθε. 
<div class=JC></div><a class="T F_1T">ΕΞΩΜΟΣΙΑ.</a><tr><td><h6>Or45</h6>. <h2>61</h2><td>    Οὐκ ἄδηλον ἦν, ὦ ἄνδρες δικασταί, ὅτι τοῦτ’ ἔμελλον 
ποιήσειν, προθύμως ἐξομεῖσθαι. ἵνα τοίνυν παραχρῆμ’ 
ἐξελεγχθῶσιν ἐπιωρκηκότες, λαβέ μοι ταύτην τὴν μαρτυρίαν 
καὶ τὴν πρόκλησιν. ἀναγίγνωσκε.<tr><th rowspan=2>5<td class=QE><div class=J0></div><a class="T F_1T">ΜΑΡΤΥΡΙΑ. ΠΡΟΚΛΗΣΙΣ. 
</a><span class=F_1>Μαρτυροῦσι παρεῖναι ὅτε Ἀπολλόδωρος προὐκαλεῖτο Στέφανον</span><tr><td><span class=F_1>παραδοῦναι τὸν παῖδα τὸν ἀκόλουθον εἰς βάσανον περὶ τῆς 
ὑφαιρέσεως τοῦ γραμματείου, καὶ γράμματα ἦν ἕτοιμος γράφειν 
Ἀπολλόδωρος καθ’ ὅ τι ἔσται ἡ βάσανος. ταῦτα δὲ προκαλου‐</span><td class=G rowspan=10><tr><th>10<td><span class=F_1>μένου Ἀπολλοδώρου οὐκ ἐθελῆσαι παραδοῦναι Στέφανον, ἀλλ’ 
ἀποκρίνασθαι Ἀπολλοδώρῳ δικάζεσθαι, εἰ βούλοιτο, εἴ τί φησιν 
ἀδικεῖσθαι ὑφ’ ἑαυτοῦ.</span><tr><td><h6>Or45</h6>. <h2>62</h2><td>    Τίς ἂν οὖν ὑπὲρ τοιαύτης αἰτίας, ὦ ἄνδρες δικασταί, εἴπερ 
ἐπίστευεν αὑτῷ, οὐκ ἐδέξατο τὴν βάσανον; οὐκοῦν τῷ φεύ‐ 
γειν τὴν βάσανον ὑφῃρημένος ἐξελέγχεται. ἆρ’ οὖν ἂν 
ὑμῖν αἰσχυνθῆναι δοκεῖ τὴν τοῦ τὰ ψευδῆ μαρτυρεῖν δόξαν ὁ<tr><th>5<td>τὴν τοῦ κλέπτης φανῆναι μὴ φυγών; ἢ δεηθέντος ὀκνῆ‐ 
σαι τὰ ψευδῆ μαρτυρεῖν, ὃς ἃ μηδεὶς ἐκέλευεν ἐθελοντὴς 
πονηρὸς ἦν;<tr><td><h6>Or45</h6>. <h2>63</h2><td>    Δικαίως τοίνυν, ὦ ἄνδρες Ἀθηναῖοι, τούτων ἁπάντων δοὺς 
ἂν δίκην, πολὺ μᾶλλον ἂν εἰκότως διὰ τἄλλα κολασθείη παρ’ 
ὑμῖν. σκοπεῖτε δέ, τὸν βίον ὃν βεβίωκεν ἐξετάζοντες. 
οὗτος γάρ, ἡνίκα μὲν συνέβαινεν εὐτυχεῖν Ἀριστολόχῳ τῷ<tr><th>5<td>τραπεζίτῃ, ἴσα βαίνων ἐβάδιζεν ὑποπεπτωκὼς ἐκείνῳ, καὶ<tr><td><h6>Or45</h6>. <h2>64</h2><td>ταῦτ’ ἴσασι πολλοὶ τῶν ἐνθάδ’ ὄντων ὑμῶν. ἐπειδὴ δ’ 
ἀπώλετ’ ἐκεῖνος καὶ τῶν ὄντων ἐξέστη, οὐχ ἥκισθ’ ὑπὸ τού‐ 
του καὶ τῶν τοιούτων διαφορηθείς, τῷ μὲν υἱεῖ τῷ τούτου 
πολλῶν πραγμάτων ὄντων οὐ παρέστη πώποτε, οὐδ’ ἐβοή‐<tr><th>5<td>θησεν, ἀλλ’ Ἀπόληξις καὶ Σόλων καὶ πάντες ἄνθρωποι μᾶλ‐ 
λον βοηθοῦσι· Φορμίωνα δὲ πάλιν ἑόρακεν καὶ τούτῳ γέγονεν 
οἰκεῖος, ἐξ Ἀθηναίων ἁπάντων τοῦτον ἐκλεξάμενος, καὶ ὑπὲρ 
τούτου πρεσβευτὴς μὲν ᾤχετ’ εἰς Βυζάντιον πλέων, ἡνίκ’ 
ἐκεῖνοι τὰ πλοῖα τὰ τούτου κατέσχον, τὴν δὲ δίκην ἔλεγεν<tr><th>10<td>τὴν πρὸς τοὺς Καλχηδονίους, τὰ ψευδῆ δ’ ἐμοῦ φανερῶς<tr><td rowspan=2><h6>Or45</h6>. <h2>65</h2><td>οὕτως καταμεμαρτύρηκεν. εἶθ’ ὃς εὐτυχούντων ἐστὶ κόλαξ, 
κἂν ἀτυχῶσι, τῶν αὐτῶν τούτων προδότης, καὶ τῶν μὲν ἄλλων<tr><td>πολιτῶν πολλῶν καὶ καλῶν κἀγαθῶν ὄντων μηδενὶ μηδ’ ἐξ 
ἴσου χρῆται, τοῖς δὲ τοιούτοις ἐθελοντὴς ὑποπίπτει, καὶ μήτ’<td class=G rowspan=9><tr><th>5<td>εἴ τινα τῶν οἰκείων ἀδικήσει μήτ’ εἰ παρὰ τοῖς ἄλλοις φαύλην 
δόξαν ἕξει ταῦτα ποιῶν μήτ’ ἄλλο μηδὲν σκοπεῖ, πλὴν ὅπως 
τι πλέον ἕξει, τοῦτον οὐ μισεῖν ὡς κοινὸν ἐχθρὸν τῆς φύσεως<tr><td><h6>Or45</h6>. <h2>66</h2><td>ὅλης τῆς ἀνθρωπίνης προσήκει; ἔγωγ’ ἂν φαίην. ταῦτα 
μέντοι τὰ τοσαύτην ἔχοντ’ αἰσχύνην, ὦ ἄνδρες Ἀθηναῖοι, 
ἐπὶ τῷ τὴν πόλιν φεύγειν καὶ τὰ ὄντ’ ἀποκρύπτεσθαι προῄ‐ 
ρηται πράττειν, ἵν’ ἐργασίας ἀφανεῖς διὰ τῆς τραπέζης<tr><th>5<td>ποιῆται, καὶ μήτε χορηγῇ μήτε τριηραρχῇ μήτ’ ἄλλο μηδὲν 
ὧν προσήκει ποιῇ. καὶ κατείργασται τοῦτο. τεκμήριον δέ· 
ἔχων γὰρ οὐσίαν τοσαύτην ὥσθ’ ἑκατὸν μνᾶς ἐπιδοῦναι τῇ 
θυγατρί, οὐδ’ ἡντινοῦν ἑώραται λῃτουργίαν ὑφ’ ὑμῶν λῃ‐ 
τουργῶν, οὐδὲ τὴν ἐλαχίστην. καίτοι πόσῳ κάλλιον φιλοτι‐<tr><th>10<td>μούμενον ἐξετάζεσθαι καὶ προθυμούμενον εἰς ἃ δεῖ τῇ πόλει, 
ἢ κολακεύοντα καὶ τὰ ψευδῆ μαρτυροῦντα; ἀλλ’ ἐπὶ τῷ<tr><td><h6>Or45</h6>. <h2>67</h2><td>κερδαίνειν πᾶν ἂν οὗτος ποιήσειε. καὶ μήν, ὦ ἄνδρες Ἀθη‐ 
ναῖοι, μᾶλλον ἄξιον ὀργίλως ἔχειν τοῖς μετ’ εὐπορίας πονη‐ 
ροῖς ἢ τοῖς μετ’ ἐνδείας. τοῖς μὲν γὰρ ἡ τῆς χρείας ἀνάγκη 
φέρει τινὰ συγγνώμην παρὰ τοῖς ἀνθρωπίνως λογιζομένοις·<tr><th>5<td>οἱ δ’ ἐκ περιουσίας, ὥσπερ οὗτος, πονηροὶ οὐδεμίαν πρόφασιν 
δικαίαν ἔχοιεν ἂν εἰπεῖν, ἀλλ’ αἰσχροκερδίᾳ καὶ πλεονεξίᾳ 
καὶ ὕβρει καὶ τῷ τὰς αὑτῶν συστάσεις κυριωτέρας τῶν νόμων 
ἀξιοῦν εἶναι ταῦτα φανήσονται πράττοντες. ὑμῖν δ’ οὐδὲν 
τούτων συμφέρει, ἀλλὰ τὸν ἀσθενῆ παρὰ τοῦ πλουσίου δίκην,<tr><th>10<td>ἂν ἀδικῆται, δύνασθαι λαβεῖν. ἔσται δὲ τοῦτο, ἐὰν κολά‐ 
ζητε τοὺς φανερῶς οὕτως ἐξ εὐπορίας πονηρούς.<tr><td rowspan=2><h6>Or45</h6>. <h2>68</h2><td class=QE>Οὐ τοίνυν οὐδ’ ἃ πέπλασται οὗτος καὶ βαδίζει παρὰ τοὺς<tr><td>τοίχους ἐσκυθρωπακώς, σωφροσύνης ἄν τις ἡγήσαιτ’ εἰκότως 
εἶναι σημεῖα, ἀλλὰ μισανθρωπίας. ἐγὼ γάρ, ὅστις αὐτῷ 
μηδενὸς συμβεβηκότος δεινοῦ, μηδὲ τῶν ἀναγκαίων σπανίζων,<td class=G rowspan=10><tr><th>5<td>ἐν ταύτῃ τῇ σχέσει διάγει τὸν βίον, τοῦτον ἡγοῦμαι συνεο‐ 
ρακέναι καὶ λελογίσθαι παρ’ αὑτῷ, ὅτι τοῖς μὲν ἁπλῶς, ὡς 
πεφύκασι, βαδίζουσι καὶ φαιδροῖς καὶ προσέλθοι τις ἂν καὶ 
δεηθείη καὶ ἐπαγγείλειεν οὐδὲν ὀκνῶν, τοῖς δὲ πεπλασμένοις<tr><td><h6>Or45</h6>. <h2>69</h2><td>καὶ σκυθρωποῖς ὀκνήσειέ τις ἂν προσελθεῖν πρῶτον. οὐδὲν 
οὖν ἄλλ’ ἢ πρόβλημα τοῦ τρόπου τὸ σχῆμα τοῦτ’ ἔστι, καὶ 
τὸ τῆς διανοίας ἄγριον καὶ πικρὸν ἐνταῦθα δηλοῖ. σημεῖον 
δέ· τοσούτων γὰρ ὄντων τὸ πλῆθος Ἀθηναίων, πράττων πολὺ<tr><th>5<td>βέλτιον ἢ σὲ προσῆκον ἦν, τῷ πώποτ’ εἰσήνεγκας, ἢ τίνι<tr><td><h6>Or45</h6>. <h2>70</h2><td>συμβέβλησαί πω, ἢ τίν’ εὖ πεποίηκας; οὐδέν’ ἂν εἰπεῖν 
ἔχοις· ἀλλὰ τοκίζων καὶ τὰς τῶν ἄλλων συμφορὰς καὶ χρείας 
εὐτυχήματα σαυτοῦ νομίζων, ἐξέβαλες μὲν τὸν σαυτοῦ θεῖον 
Νικίαν ἐκ τῆς πατρῴας οἰκίας, ἀφῄρησαι δὲ τὴν σαυτοῦ πεν‐<tr><th>5<td>θερὰν ταῦτ’ ἀφ’ ὧν ἔζη, ἀοίκητον δὲ τὸν Ἀρχεδήμου παῖδα 
τὸ σαυτοῦ μέρος πεποίηκας. οὐδεὶς δὲ πώποθ’ οὕτω πικρῶς 
οὐδ’ ὑπερήμερον εἰσέπραξεν ὡς σὺ τοὺς ὀφείλοντας τοὺς 
τόκους. εἶθ’ ὃν ὁρᾶτ’ ἐπὶ πάντων οὕτως ἄγριον καὶ μιαρόν, 
τοῦτον ὑμεῖς ἠδικηκότ’ ἐπ’ αὐτοφώρῳ λαβόντες οὐ τιμωρή‐<tr><th>10<td>σεσθε; δείν’ ἄρ’, ὦ ἄνδρες δικασταί, ποιήσετε καὶ οὐχὶ δίκαια.<tr><td><h6>Or45</h6>. <h2>71</h2><td>    Ἄξιον τοίνυν, ὦ ἄνδρες Ἀθηναῖοι, καὶ Φορμίωνι τῷ 
παρασχομένῳ τουτονὶ νεμεσῆσαι τοῖς πεπραγμένοις, τὴν 
ἀναίδειαν τοῦ τρόπου καὶ τὴν ἀχαριστίαν ἰδόντας. οἶμαι 
γὰρ ἅπαντας ὑμᾶς εἰδέναι, ὅτι τοῦτον, ἡνίκ’ ὤνιος ἦν, εἰ<tr><th>5<td>συνέβη μάγειρον ἤ τινος ἄλλης τέχνης δημιουργὸν πρίασθαι, 
τὴν τοῦ δεσπότου τέχνην ἂν μαθὼν πόρρω τῶν νῦν πα‐<tr><td rowspan=2><h6>Or45</h6>. <h2>72</h2><td>ρόντων ἦν ἀγαθῶν. ἐπειδὴ δ’ ὁ πατὴρ ὁ ἡμέτερος τραπε‐<tr><td>ζίτης ὢν ἐκτήσατ’ αὐτὸν καὶ γράμματ’ ἐπαίδευσεν καὶ τὴν 
τέχνην ἐδίδαξεν καὶ χρημάτων ἐποίησε κύριον πολλῶν, 
εὐδαίμων γέγονεν, τὴν τύχην, ᾗ πρὸς ἡμᾶς ἀφίκετο, ἀρχὴν<td class=G rowspan=9><tr><td><h6>Or45</h6>. <h2>73</h2><td>λαβὼν πάσης τῆς νῦν παρούσης εὐδαιμονίας. οὐκοῦν δεινόν, 
ὦ γῆ καὶ θεοί, καὶ πέρᾳ δεινοῦ, τοὺς Ἕλληνα μὲν ἀντὶ βαρ‐ 
βάρου ποιήσαντας, γνώριμον δ’ ἀντ’ ἀνδραπόδου, τοσούτων 
δ’ ἀγαθῶν ἡγεμόνας, τούτους περιορᾶν ἐν ταῖς ἐσχάταις<tr><th>5<td>ἀπορίαις ὄντας ἔχοντα καὶ πλουτοῦντα, καὶ εἰς τοῦθ’ ἥκειν 
ἀναιδείας ὥστε, ἧς παρ’ ἡμῶν τύχης μετέσχε, ταύτης ἡμῖν<tr><td><h6>Or45</h6>. <h2>74</h2><td>μὴ τολμᾶν μεταδοῦναι. ἀλλ’ αὐτὸς μὲν οὐκ ὤκνησε τὴν 
δέσποιναν γῆμαι καὶ ἣ τὰ καταχύσματ’ αὐτοῦ κατέχεε τόθ’ 
ἡνίκ’ ἐωνήθη, ταύτῃ συνοικεῖν, οὐδὲ προῖκα πέντε τάλανθ’ 
αὑτῷ γράψαι, χωρὶς ὧν οὔσης τῆς μητρὸς κυρίας οὗτος<tr><th>5<td>ἐγκρατὴς γέγονεν πολλῶν χρημάτων (τί γὰρ αὐτὸν οἴεσθ’ εἰς 
τὰς διαθήκας ἐγγράψαι ‘καὶ τἄλλα, ὅσα ἐστίν, Ἀρχίππῃ 
δίδωμι;‘) τὰς δ’ ἡμετέρας θυγατέρας μελλούσας δι’ ἔνδειαν<tr><td><h6>Or45</h6>. <h2>75</h2><td>ἀνεκδότους ἔνδον γηράσκειν περιορᾷ. καὶ εἰ μὲν πένης 
οὗτος ἦν, ἡμεῖς δ’ εὐποροῦντες ἐτυγχάνομεν, καὶ συνέβη τι 
παθεῖν, οἷα πολλά, ἐμοί, οἱ παῖδες ἂν οἱ τούτου τῶν ἐμῶν 
θυγατέρων ἐπεδικάζοντο, οἱ τοῦ δούλου τῶν τοῦ δεσπότου·<tr><th>5<td>θεῖοι γάρ εἰσιν αὐταῖς διὰ τὸ τὴν μητέρα τὴν ἐμὴν τοῦτον 
λαβεῖν· ἐπειδὴ δ’ ἀπόρως ἡμεῖς ἔχομεν, τηνικαῦτ’ οὐ συνεκ‐ 
δώσει ταύτας, ἀλλὰ λέγει καὶ λογίζεται τὸ πλῆθος ὧν ἐγὼ<tr><td><h6>Or45</h6>. <h2>76</h2><td>χρημάτων ἔχω. καὶ γὰρ τοῦτ’ ἀτοπώτατον πάντων. ὧν 
μὲν ἀπεστέρηκεν ἡμᾶς χρημάτων, οὐδέπω καὶ τήμερον ἠθέ‐ 
λησεν ὑποσχεῖν τὸν λόγον, ἀλλὰ μὴ εἰσαγωγίμους εἶναι τὰς 
δίκας παραγράφεται· ἃ δὲ τῶν πατρῴων ἐνειμάμην ἐγώ,<tr><th rowspan=2>5<td>ταῦτα λογίζεται. καὶ τοὺς μὲν ἄλλους ἄν τις ἴδοι τοὺς<tr><td>οἰκέτας ὑπὸ τῶν δεσποτῶν ἐξεταζομένους· οὗτος δ’ αὖ τοὐ‐ 
ναντίον τὸν δεσπότην ὁ δοῦλος ἐξετάζει, ὡς δῆτα πονηρὸν<td class=G rowspan=9><tr><td><h6>Or45</h6>. <h2>77</h2><td>καὶ ἄσωτον ἐκ τούτων ἐπιδείξων. ἐγὼ δ’, ὦ ἄνδρες Ἀθη‐ 
ναῖοι, τῆς μὲν ὄψεως τῇ φύσει καὶ τῷ ταχέως βαδίζειν καὶ 
λαλεῖν μέγα, οὐ τῶν εὐτυχῶς πεφυκότων ἐμαυτὸν κρίνω· 
ἐφ’ οἷς γὰρ οὐδὲν ὠφελούμενος λυπῶ τινας, ἔλαττον ἔχω<tr><th>5<td>πολλαχοῦ· τῷ μέντοι μέτριος κατὰ πάσας τὰς εἰς ἐμαυτὸν 
δαπάνας εἶναι πολὺ τούτου καὶ τοιούτων ἑτέρων εὐτακτό‐<tr><td><h6>Or45</h6>. <h2>78</h2><td>τερον ζῶν ἂν φανείην. τὰ δ’ εἰς τὴν πόλιν καὶ ὅς’ εἰς ὑμᾶς, 
ὡς δύναμαι λαμπρότατα, ὡς ὑμεῖς σύνιστε, ποιῶ· οὐ γὰρ 
ἀγνοῶ τοῦθ’ ὅτι τοῖς μὲν γένει πολίταις ὑμῖν ἱκανόν ἐστι 
λῃτουργεῖν ὡς οἱ νόμοι προστάττουσι, τοὺς δὲ ποιητοὺς ἡμᾶς<tr><th>5<td>ὡς ἀποδιδόντας χάριν, οὕτω προσήκει φαίνεσθαι λῃτουρ‐ 
γοῦντας. μὴ οὖν μοι ταῦτ’ ὀνείδιζε, ἐφ’ οἷς ἐπαίνου τύχοιμ’<tr><td><h6>Or45</h6>. <h2>79</h2><td>ἂν δικαίως. ἀλλὰ τίν’, ὦ Φορμίων, τῶν πολιτῶν ἑταιρεῖν, 
ὥσπερ σύ, μεμίσθωμαι; δεῖξον. τίνα τῆς πόλεως, ἧς αὐτὸς 
ἠξιώθην, καὶ τῆς ἐν αὐτῇ παρρησίας ἀπεστέρηκα, ὥσπερ σὺ 
τοῦτον ὃν κατῄσχυνας; τίνος γυναῖκα διέφθαρκα, ὥσπερ σὺ<tr><th>5<td>πρὸς πολλαῖς ἄλλαις ταύτην, ᾗ τὸ μνῆμ’ ᾠκοδόμησεν ὁ θεοῖς 
ἐχθρὸς οὗτος πλησίον τοῦ τῆς δεσποίνης, ἀνηλωκὼς πλέον 
ἢ τάλαντα δύο; καὶ οὐκ ᾐσθάνετο, ὅτι οὐχὶ τοῦ τάφου 
μνημεῖον ἔσται τὸ οἰκοδόμημα τοιοῦτον ὄν, ἀλλὰ τῆς ἀδικίας<tr><td><h6>Or45</h6>. <h2>80</h2><td>ἧς τὸν ἄνδρ’ ἠδίκηκεν ἐκείνη διὰ τοῦτον. εἶτα τοιαῦτα ποιῶν 
καὶ τηλικαύτας μαρτυρίας ἐξενηνοχὼς τῆς ὕβρεως τῆς σαυτοῦ 
σύ, τὸν ἄλλου του βίον ἐξετάζειν τολμᾷς; μεθ’ ἡμέραν εἶ 
σὺ σώφρων, τὴν δὲ νύκτ’ ἐφ’ οἷς θάνατος ἡ ζημία, ταῦτα<tr><th rowspan=2>5<td>ποιεῖς. πονηρός, ὦ ἄνδρες Ἀθηναῖοι, πονηρὸς οὗτος ἄνωθεν 
ἐκ τοῦ Ἀνακείου καὶ ἄδικος. σημεῖον δέ· εἰ γὰρ ἦν δίκαιος, 
πένης ἂν ἦν τὰ τοῦ δεσπότου διοικήσας. νῦν δὲ τοσούτων 
χρημάτων τὸ πλῆθος κύριος καταστὰς ὥστε τοσαῦτα λαθεῖν<tr><td>ἀπ’ αὐτῶν κλέψας ὅσα νῦν κέκτηται, οὐκ ὀφείλειν ταῦτα,<td class=G rowspan=10><tr><td><h6>Or45</h6>. <h2>81</h2><td>ἀλλὰ πατρῷ’ ἔχειν ἡγεῖται. καίτοι πρὸς θεῶν, εἰ κλέπτην 
ς’ ἀπῆγον ὡς ἐπ’ αὐτοφώρῳ εἰληφώς, τὴν οὐσίαν ἣν ἔχεις, 
εἴ πως οἷόν τ’ ἦν, ἐπιθείς σοι, εἶτά ς’ ἠξίουν, εἰ μὴ φὴς 
ὑφῃρημένος ταῦτ’ ἔχειν, ἀνάγειν ὅθεν εἴληφας, εἰς τίν’ ἂν<tr><th>5<td>αὔτ’ ἀνήγαγες; οὔτε γάρ σοι πατὴρ παρέδωκεν, οὔθ’ ηὗρες, 
οὔτε λαβών ποθεν ἄλλοθεν ἦλθες ὡς ἡμᾶς· βάρβαρος γὰρ 
ἐωνήθης. εἶθ’ ᾧ δημοσίᾳ προσῆκεν ἐπὶ τοῖς εἰργασμένοις 
τεθνάναι, σύ, τὸ σῶμα σεσῳκὼς καὶ πόλιν ἐκ τῶν ἡμετέρων 
σαυτῷ κτησάμενος καὶ παῖδας ἀδελφοὺς τοῖς σεαυτοῦ δεσπό‐<tr><th>10<td>ταις ἀξιωθεὶς ποιήσασθαι, παρεγράψω μὴ εἰσαγώγιμον εἶναι<tr><td><h6>Or45</h6>. <h2>82</h2><td>τὴν δίκην τῶν ἐγκαλουμένων χρημάτων ὑφ’ ἡμῶν; εἶτα 
κακῶς ἡμᾶς ἔλεγες καὶ τὸν ἡμέτερον πατέρ’ ἐξήταζες ὅστις 
ἦν; ἐφ’ οἷς τίς οὐκ ἄν, ὦ ἄνδρες Ἀθηναῖοι, χαλεπῶς 
ἤνεγκεν; ἐγὼ γάρ, εἰ πάντων τῶν ἄλλων ὑμῶν ἔλαττον προσ‐<tr><th>5<td>ήκει μοι φρονεῖν, τούτου γε μεῖζον οἶμαι, καὶ τούτῳ γ’ εἰ 
μηδενὸς τῶν ἄλλων ἔλαττον, ἐμοῦ γ’ ἔλαττον· ὄντων γὰρ 
ἡμῶν τοιούτων ὁποίους τινὰς ἂν [καὶ] σὺ κατασκευάσῃς τῷ 
λόγῳ, σὺ δοῦλος ἦσθα.<tr><td><h6>Or45</h6>. <h2>83</h2><td>    Τάχα τοίνυν ἂν ἴσως καὶ τοῦτό τις αὐτῶν εἴποι, ὡς 
ἀδελφὸς ὢν ἐμὸς Πασικλῆς οὐδὲν ἐγκαλεῖ τῶν αὐτῶν τούτῳ 
πραγμάτων. ἐγὼ δ’, ὦ ἄνδρες Ἀθηναῖοι, καὶ περὶ Πασι‐ 
κλέους, παραιτησάμενος καὶ δεηθεὶς ὑμῶν συγγνώμην ἔχειν,<tr><th>5<td>εἰ προεληλυθὼς εἰς τοῦθ’ ὥσθ’ ὑπὸ τῶν ἐμαυτοῦ δούλων 
ὑβρισθεὶς οὐ δύναμαι κατασχεῖν, ἃ τέως οὐδὲ τῶν ἄλλων<tr><td><h6>Or45</h6>. <h2>84</h2><td>λεγόντων ἀκούειν ἐδόκουν, ἐρῶ καὶ οὐ σιωπήσομαι. ἐγὼ 
γὰρ ὁμομήτριον μὲν ἀδελφὸν ἐμαυτοῦ Πασικλέα νομίζω, 
ὁμοπάτριον δ’ οὐκ οἶδα, δέδοικα μέντοι μὴ τῶν Φορμίωνος 
ἁμαρτημάτων εἰς ἡμᾶς ἀρχὴ Πασικλῆς ᾖ. ὅταν γὰρ τῷ<tr><th rowspan=2>5<td>δούλῳ συνδικῇ τὸν ἀδελφὸν ἀτιμῶν, καὶ παραπεπτωκὼς<tr><td>θαυμάζῃ τούτους ὑφ’ ὧν αὐτῷ θαυμάζεσθαι προσῆκεν, τίν’ 
ἔχει δικαίαν ταῦθ’ ὑποψίαν; ἄνελ’ οὖν ἐκ μέσου μοι Πασι‐ 
κλέα, καὶ σὸς μὲν υἱὸς ἀντὶ δεσπότου καλείσθω, ἐμὸς δ’ 
ἀντίδικος (βούλεται γὰρ) ἀντ’ ἀδελφοῦ.<td class=G rowspan=8><tr><td><h6>Or45</h6>. <h2>85</h2><td>    Ἐγὼ δὲ τούτῳ μὲν χαίρειν λέγω, οὓς δ’ ὁ πατήρ μοι 
παρέδωκε βοηθοὺς καὶ φίλους, εἰς τούτους ἥκω, εἰς ὑμᾶς, ὦ 
ἄνδρες δικασταί. καὶ δέομαι καὶ ἀντιβολῶ καὶ ἱκετεύω, μὴ 
ὑπερίδητέ με καὶ τὰς θυγατέρας δι’ ἔνδειαν τοῖς ἐμαυτοῦ δού‐<tr><th>5<td>λοις καὶ τοῖς τούτου κόλαξιν ἐπίχαρτον γενόμενον. οὑμὸς 
ὑμῖν πατὴρ χιλίας ἔδωκεν ἀσπίδας, καὶ πολλὰ χρήσιμον 
αὑτὸν παρέσχε, καὶ πέντε τριήρεις ἐθελοντὴς ἐπιδοὺς καὶ παρ’ 
αὑτοῦ πληρώσας ἐτριηράρχησε τριηραρχίας. καὶ ταῦτα, οὐκ 
ὀφείλειν ὑμᾶς νομίζων χάριν ἡμῖν, ὑπομιμνῄσκω (ἡμεῖς γὰρ<tr><th>10<td>ὀφείλομεν ὑμῖν), ἀλλ’ ἵνα μὴ λάθω τι παθὼν τούτων ἀνάξιον· 
οὐδὲ γὰρ ὑμῖν ἂν γένοιτο καλόν.<tr><td><h6>Or45</h6>. <h2>86</h2><td>    Πολλὰ δ’ ἔχων εἰπεῖν περὶ ὧν ὕβρισμαι, οὐχ ἱκανὸν τὸ 
ὕδωρ ὁρῶ μοι. ὡς οὖν μάλιστ’ ἂν ἅπαντας ὑμᾶς ἡγοῦμαι 
γνῶναι τὴν ὑπερβολὴν ὧν ἠδικήμεθ’ ἡμεῖς, φράσω· εἰ σκέ‐ 
ψαιτο πρὸς ἑαυτὸν ἕκαστος ὑμῶν τίν’ οἴκοι κατέλιπεν οἰκέτην,<tr><th>5<td>εἶθ’ ὑπὸ τούτου πεπονθόθ’ ἑαυτὸν θείη ταὔθ’ ἅπερ ἡμεῖς ὑπὸ 
τούτου. μὴ γὰρ εἰ Σύρος ἢ Μάνης ἢ τίς ἕκαστος ἐκείνων, 
οὗτος δὲ Φορμίων· ἀλλὰ τὸ πρᾶγμα ταὐτό· δοῦλοι μὲν ἐκεῖ‐ 
νοι, δοῦλος δ’ οὗτος ἦν, δεσπόται δ’ ὑμεῖς, δεσπότης δ’ ἦν<tr><td><h6>Or45</h6>. <h2>87</h2><td>ἐγώ. ἣν τοίνυν ὑμῶν ἂν ἕκαστος δίκην ἀξιώσειε λαβεῖν, 
ταύτην νομίζετε κἀμοὶ προσήκειν νῦν· καὶ τὸν ἀφῃρημένον 
τῷ μαρτυρῆσαι τὰ ψευδῆ καὶ ὑπὲρ τῶν νόμων καὶ ὑπὲρ τῶν 
ὅρκων οὓς ὀμωμοκότες δικάζετε, τιμωρήσασθε καὶ παράδειγμα<tr><th rowspan=2>5<td>ποιήσατε τοῖς ἄλλοις, μνημονεύοντες πάνθ’ ὅς’ ἀκηκόαθ’ 
ἡμῶν, καὶ φυλάττοντες, ἐὰν παράγειν ἐπιχειρῶσιν ὑμᾶς, πρὸς<tr><td>ἕκαστον ἀπαντῶντες· ἐὰν μὴ φῶσιν ἅπαντα μεμαρτυρηκέναι, 
‘τί οὖν ἐν τῷ γραμματείῳ γέγραπται; τί οὖν οὐ τότ’ ἀπη‐<td class=G rowspan=3><tr><td><h6>Or45</h6>. <h2>88</h2><td>λείφου; τίς ἡ παρὰ τοῖς ἄρχουσιν ἀντιγραφή;‘ ἐὰν μεμαρ‐ 
τυρηκέναι τὸν μὲν ἐπιτροπευθῆναι κατὰ διαθήκας, τὸν δ’ 
ἐπιτροπεῦσαι, τὸν δ’ ἔχειν, ‘ποίας; ἐν αἷς τί γέγραπται;‘ 
ταῦτ’ ἐρωτᾶτε· ἃ γὰρ οὗτοι μεμαρτυρήκασιν, οὐδεὶς ἐκείνων<tr><th rowspan=2>5<td>προσμεμαρτύρηκεν. ἐὰν δ’ ὀδύρωνται, τὸν πεπονθότ’ ἐλεινό‐ 
τερον τῶν δωσόντων δίκην ἡγεῖσθε. ταῦτα γὰρ ἂν ποιῆτε, 
ἐμοί τε βοηθήσετε, καὶ τούτους τῆς ἄγαν κολακείας ἐπισχή‐<tr><td>σετε, καὶ αὐτοὶ τὰ εὔορκ’ ἔσεσθ’ ἐψηφισμένοι.<td class=G></table>
<script>
var IL = ["Line", "Section"];
document.body.onload=f();
</script>
</body>
</html>
