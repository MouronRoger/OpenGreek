<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: De consubstantiali (= Contra Anomoeos, homilia 7) :: TLG 2062 015</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 015&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>De consubstantiali</strong> (=<strong> Contra Anomoeos</strong>, homilia 7)</p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>De consubstantiali</strong> (=<strong> Contra Anomoeos</strong>, homilia 7)</p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>48</h3>.<h2>755</h2> <h1>(43t)</h1><td><a class="T Em">Πρὸς τοὺς ἀπολειφθέντας τῆς συνάξεως, καὶ τοῦ ὁμοούσιον εἶναι τὸν Υἱὸν τῷ Πατρὶ ἀπόδειξις, καὶ</a><td class=K rowspan=7><tr><th>44t<td><a class="T Em">ὅτι τὰ ταπεινῶς εἰρημένα καὶ γεγενημένα παρ’ αὐτοῦ, οὐ δι’ ἀσθένειαν δυνάμεως, οὐδὲ δι’ ἐλάτ‐</a><tr><th>45t<td><a class="T Em">τωσιν ἐγίνετο καὶ ἐλέγετο, ἀλλὰ δι’ οἰκονομίας διαφόρους. Ἀπὸ τοῦ περὶ ἀκαταλήπτου, καὶ</a><tr><th>46t<td><a class="T Em">ἀκολούθως.</a><tr><th>47t<td><a class="T Em">Λόγος ἕβδομος.</a><tr><th>48<td>    αʹ. Πάλιν ἱπποδρομίαι, καὶ πάλιν ὁ σύλλογος ἡμῖν 
ἐλάττων γέγονε· μᾶλλον δὲ ἕως ἂν ὑμεῖς παρῆτε,<tr><td rowspan=2><h3>48</h3>.<h2>755</h2> <h1>(50)</h1><td>οὐκ ἂν γένοιτο ἐλάττων. Ὥσπερ γὰρ γεωργὸς, εἰ 
τὸν σῖτον ἀκμάζοντα καὶ ἀπηρτισμένον ἴδοι, οὐ πολὺν 
ποιεῖται λόγον τῶν φύλλων καταπιπτόντων· οὕτω δὴ 
καὶ ἐγὼ νῦν, τοῦ καρποῦ παρόντος ἡμῖν, οὐ τοσαύ‐<tr><td>την ποιοῦμαι τὴν ὀδύνην, τὰ φύλλα ἀναρπαζόμενα<td class=K rowspan=4>Column end<tr><td><h3>48</h3>.<h2>756</h2> <h1>(47)</h1><td>βλέπων. Ἀλγῶ μὲν γὰρ καὶ διὰ τὴν ῥᾳθυμίαν ἐκεί‐ 
νων, παραμυθεῖται δὲ ὅμως τὴν ἐπ’ ἐκείνοις ἀλγη‐ 
δόνα τῆς ὑμετέρας ἀγάπης ἡ προθυμία. Ἐκεῖνοι μὲν<tr><td><h3>48</h3>.<h2>756</h2> <h1>(50)</h1><td>γὰρ κἂν παραγένωνταί ποτε, οὐδὲ τότε πάρεισιν, 
ἀλλὰ τὸ μὲν σῶμα αὐτοῖς ἐνταῦθα ἵδρυται, ἡ διάνοια 
δὲ ἔξω πλανᾶται· ὑμεῖς δὲ κἂν ἀπολειφθῆτέ ποτε, καὶ 
τότε πάρεστε· τὸ μὲν γὰρ σῶμα ὑμῖν ἔξω, ἡ διάνοια 
δὲ ἐνταῦθα. Ἐβουλόμην μὲν οὖν μακρὸν κατ’ ἐκείνων<tr><th rowspan=2>55<td>ἀποτεῖναι λόγον, ἀλλ’ ἵνα μὴ δόξω σκιαμαχεῖν, ἐπι‐ 
τιμῶν τοῖς μὴ παροῦσι μηδὲ ἀκούουσι, τούτους εἰς<tr><td>τὴν ἐκείνων παρουσίαν τηρήσας τοὺς λόγους, τὴν<td class=Y rowspan=13>755<tr><td><h3>48</h3>.<h2>757</h2><td>ὑμετέραν ἀγάπην ἐπὶ τὸν συνήθη λειμῶνα καὶ τὸ 
πέλαγος τῶν θείων Γραφῶν κατὰ τὴν θείαν χάριν 
ὁδηγῆσαι πειράσομαι. Ἀλλὰ διανάστητε, καὶ γρηγο‐ 
ρεῖτε· ἐπὶ μὲν γὰρ τῶν πλεόντων κἂν ἅπαντες καθ‐<tr><th>5<td>εύδωσιν, ὁ δὲ κυβερνήτης ἐγρηγορὼς ᾖ μόνος, οὐδείς 
ἐστι κίνδυνος, τῆς νήψεως τῆς ἐκείνου καὶ τῆς τέχνης 
ἀντὶ πάντων ἀρκούσης τῷ πλοίῳ· ἐνταῦθα δὲ οὐχ 
οὕτως, ἀλλὰ κἂν μυριάκις ὁ λέγων νήφῃ, οἱ δὲ 
ἀκούοντες μὴ τὴν αὐτὴν ἀγρυπνίαν ἐπιδείκνυνται,<tr><th>10<td>καταποντισθεὶς ἡμῖν ὁ λόγος οἰχήσεται, οὐχ εὑρὼν 
διάνοιαν τὴν ὑποδεξαμένην αὐτόν. Διὸ χρὴ νήφειν 
καὶ ἐγρηγορέναι· καὶ γὰρ ὑπὲρ μειζόνων ἡμῖν ἡ 
ἐμπορία· οὐδὲ γὰρ ὑπὲρ χρυσίου καὶ ἀργυρίου καὶ 
τῶν ἀπολλυμένων πραγμάτων πλέομεν, ἀλλ’ ὑπὲρ τῆς<tr><th>15<td>μελλούσης ζωῆς, καὶ τῶν ἐν οὐρανοῖς θησαυρῶν, καὶ 
πλείους ἐνταῦθα αἱ ὁδοὶ τῶν ἐν τῇ θαλάσσῃ καὶ τῶν 
ἐν τῇ γῇ· κἂν μὴ μετὰ ἀκριβείας τις αὐτὰς εἰδῇ 
τεμεῖν, ναυάγιον ὑποστήσεται χαλεπώτατον. Πάντες 
τοίνυν ὑμεῖς οἱ μεθ’ ἡμῶν πλέοντες, μὴ τὴν τῶν<tr><th>20<td>ἐπιβατῶν ἄδειαν, ἀλλὰ τὴν τῶν κυβερνητῶν ἀγρυ‐ 
πνίαν ἐπιδείκνυσθε καὶ φροντίδα· καὶ γὰρ ἐκεῖνοι τῶν 
λοιπῶν καθευδόντων ἁπάντων ἐπὶ τῶν οἰάκων καθ‐ 
ήμενοι, οὐ μόνον τὰς ἐν τοῖς ὕδασι περισκοποῦσιν 
ὁδοὺς, ἀλλὰ καὶ πρὸς τὸν οὐρανὸν ἐκ τοσούτου βλέ‐<tr><th>25<td>ποντες τοῦ διαστήματος, ὥσπερ τινὸς χειρὸς τῆς τῶν 
ἄστρων πορείας χειραγωγούσης αὐτοὺς, μετὰ ἀσφα‐ 
λείας τὸ σκάφος ἰθύνουσι, καὶ οὐδεὶς ἰδιώτης τὸ 
πέλαγος οὕτως ἀδεῶς ἐν ἡμέρᾳ δύναιτ’ ἂν πλεῦσαι 
ὡς ἐκεῖνοι μεθ’ ἡσυχίας ἁπάσης ἐν μέσῃ νυκτὶ, ὅτε<tr><th>30<td>φοβερωτέρα ἡ θάλασσα φαίνεται, ἐγρηγορότες ἀτα‐ 
ράχως τὴν ἑαυτῶν ἐπιδείκνυνται τέχνην, καὶ οὐχὶ τὰς 
ἐν τοῖς ὕδασιν ἀτραποὺς μόνον, οὐδὲ τῶν ἄστρων 
τοὺς δρόμους, ἀλλὰ καὶ ἀνέμων ἐξόδους περισκο‐ 
ποῦσι, καὶ τοσαύτη τῶν ἀνδρῶν ἐκείνων ἐστὶν ἡ σοφία,<tr><th>35<td>ὡς πολλάκις πνεύματος ῥύμην σφοδρότερον ἐμπε‐ 
σοῦσαν, καὶ μέλλουσαν περιτρέπειν τὸ πλοῖον, ταῖς 
πυκναῖς τῶν ἱστίων μεταβολαῖς δεχομένους εὐστόχως 
ἅπαντα λῦσαι τὸν κίνδυνον, καὶ ταῖς βιαίοις τῶν 
ἀνέμων ἐμβολαῖς τὴν αὐτῶν ἀντιστήσαντας τέχνην,<tr><th>40<td>ἐξαρπάσαι τοῦ κλυδωνίου τὸ σκάφος. Εἰ δὲ ὑπὲρ βιω‐ 
τικῶν ἐκεῖνοι πραγμάτων αἰσθητὴν πλέοντες θάλασ‐ 
σαν, οὕτως ἐγρηγορυῖαν διηνεκῶς ἔχουσι τὴν ψυχὴν, 
πολλῷ μᾶλλον ἡμᾶς οὕτω παρεσκευάσθαι χρή· καὶ 
γὰρ καὶ μείζων ὁ κίνδυνος ῥᾳθυμοῦσι, καὶ πλείων ἡ<tr><th>45<td>ἀσφάλεια νήφουσιν. Οὔτε γὰρ ἀπὸ σανίδων ἡμῖν τὸ 
σκάφος τοῦτο κατεσκεύασται, ἀλλ’ ἀπὸ τῶν θείων κε‐ 
κόλληται Γραφῶν, οὔτε ἀστέρες αὐτὸ χειραγωγοῦσιν 
ἄνωθεν, ἀλλ’ ὁ τῆς δικαιοσύνης ἥλιος τοῦτον ἡμῖν 
κατευθύνει τὸν πλοῦν, καὶ καθήμεθα ἐπὶ τῶν οἰάκων,<tr><td><h3>48</h3>.<h2>757</h2> <h1>(50)</h1><td>οὐ ζεφύρου πνοὰς ἀναμένοντες, ἀλλὰ τὴν πραεῖαν 
αὔραν τοῦ Πνεύματος. 
    βʹ. Νήφωμεν τοίνυν καὶ τὰς ὁδοὺς μετὰ ἀκριβείας 
περισκοπῶμεν· περὶ γὰρ τῆς τοῦ Μονογενοῦς δόξης ὁ 
λόγος ἡμῖν ἐστι πάλιν. Πρώην μὲν οὖν ἐδείκνυμεν,<tr><th>55<td>ὅτι καὶ ἀνθρώπων, καὶ ἀγγέλων, καὶ ἀρχαγγέλων, 
καὶ ἁπλῶς πάσης τῆς κτίσεως τὴν σοφίαν, ἡ κατά‐ 
ληψις τῆς οὐσίας τοῦ Θεοῦ, μετὰ πολλῆς ὑπερβαί‐ 
νει τῆς περιουσίας, καὶ τῷ Μονογενεῖ μόνῳ καὶ τῷ 
ἁγίῳ Πνεύματι γνώριμός ἐστι καὶ σαφής· νυνὶ δὲ<tr><th>60<td>πρὸς ἕτερον παλαισμάτων ἡμῖν μέρος ὁ λόγος μεθ‐<td class=K rowspan=14>Column end<tr><td><h3>48</h3>.<h2>758</h2><td>ίσταται. Ζητοῦμεν γὰρ εἰ τῆς αὐτῆς δυνάμεως, εἰ 
τῆς αὐτῆς ἐξουσίας ἐστὶν, εἰ τῆς αὐτῆς οὐσίας ὁ Υἱὸς 
τῷ Πατρί· μᾶλλον δὲ ἡμεῖς οὐ ζητοῦμεν, ἀλλ’ εὑρή‐ 
καμεν τοῦτο διὰ τὴν τοῦ Χριστοῦ χάριν, καὶ κατέχο‐<tr><th>5<td>μεν μετὰ ἀσφαλείας· τοῖς δὲ ἀναισχυντοῦσιν ὑπὲρ 
τούτων αὐτὸ τοῦτο ἀποδεῖξαι παρασκευαζόμεθα νῦν. 
Αἰσχύνομαι μὲν οὖν καὶ ἐρυθριῶ, μέλλων εἰς τούτους 
ἐμβάλλειν τοὺς λόγους. Τίς γὰρ ἡμᾶς οὐ γελάσεται 
τὰ οὕτω φανερὰ κατασκευάζειν καὶ ἀποδεικνύναι<tr><th>10<td>πειρωμένους; ποία δὲ οὐκ ἂν εἴη κατάγνωσις ζητεῖν, 
εἰ ὁμοούσιός ἐστιν ὁ Υἱὸς τῷ Πατρί; Τοῦτο γὰρ οὐχὶ 
ταῖς Γραφαῖς μόνον, ἀλλὰ καὶ τῇ κοινῇ πάντων τῶν 
ἀνθρώπων δόξῃ, καὶ τῇ τῶν πραγμάτων φύσει μαχό‐ 
μενόν ἐστιν. Ὅτι γὰρ ὁμοούσιος ὁ γεννηθεὶς τῷ γεν‐<tr><th>15<td>νήσαντι, οὐκ ἐπ’ ἀνθρώπων μόνον, ἀλλὰ καὶ ἐπὶ ζώων 
ἁπάντων, καὶ ἐπὶ δένδρων τοῦτο ἴδοι τις ἄν. 
    Πῶς οὖν οὐκ ἄτοπον ἐπὶ μὲν φυτῶν καὶ ἀνθρώπων 
καὶ ζώων ἀκίνητον τοῦτον μένειν τὸν νόμον, 
ἐπὶ Θεοῦ δὲ μόνον κινεῖν αὐτὸν καὶ ἀνατρέπειν; Πλὴν<tr><th>20<td>ἀλλ’ ἵνα μὴ δοκῶμεν ἀπὸ τῶν παρ’ ἡμῖν πραγμάτων 
ταῦτα διισχυρίζεσθαι, φέρε ἀπὸ τῶν Γραφῶν αὐτῶν 
τοῦτο ἀποδείξωμεν, καὶ κινήσωμεν τοὺς περὶ τούτων 
λόγους. Οὐ γὰρ ἡμεῖς οἱ πεπεισμένοι, ἀλλ’ ἐκεῖνοι 
οἱ ἀπιστοῦντες τὸν γέλωτα ὀφλήσουσιν, οἱ πρὸς τὰ<tr><th>25<td>οὕτω φανερὰ ἀνθιστάμενοι, καὶ πρὸς τὴν ἀλήθειαν 
ἀντιβλέποντες. Ποῖα φανερὰ, φησίν; εἰ γὰρ, ἐπειδὴ 
Υἱὸς λέγεται, ὁμοούσιός ἐστι τῷ Πατρὶ, δυνησόμεθα 
καὶ ἡμεῖς ὁμοούσιοι εἶναι· καὶ γὰρ καὶ ἡμεῖς υἱοὶ 
λεγόμεθα· Ἐγὼ γὰρ εἶπον, φησὶ, <span class=Em>θεοί ἐστε, καὶ</span><tr><th>30<td><span class=Em>υἱοὶ Ὑψίστου πάντες.</span> Ὢ τῆς ἀναισχυντίας! ὢ τῆς 
ἐσχάτης ἀνοίας! πῶς διὰ πάντων τὴν αὐτῶν μανίαν 
ἐνδείκνυνται! Ὅτε τὸν περὶ ἀκαταλήπτου λόγον ἐκι‐ 
νοῦμεν, ἐφιλονείκουν ἑαυτοῖς διεκδικεῖν τοῦτο, ὃ τοῦ 
Μονογενοῦς ἦν μόνου, τὸ τὸν Θεὸν οὕτως εἰδέναι ἀκρι‐<tr><th>35<td>βῶς, ὡς αὐτὸς ἑαυτὸν οἶδε· νῦν δὲ ἐπειδὴ περὶ τῆς 
τοῦ Μονογενοῦς δόξης ἡμῖν ἐστιν ὁ λόγος, φιλονεικοῦ‐ 
σιν αὐτὸν εἰς τὴν οἰκείαν εὐτέλειαν καταγαγεῖν λέ‐ 
γοντες, ὅτι καὶ ἡμεῖς υἱοὶ λεγόμεθα. Καὶ οὐ πάντως 
τοῦτο ὁμοουσίους ἡμᾶς ποιεῖ τῷ Θεῷ. Υἱὸς λέγῃ σὺ,<tr><th>40<td>ἀλλ’ ἐκεῖνος ἔστιν· ἐνταῦθα ῥῆμα, ἐκεῖ πρᾶγμα. 
Υἱὸς λέγῃ σὺ, ἀλλὰ Μονογενὴς οὐ λέγῃ καθάπερ καὶ 
ἐκεῖνος, ἀλλ’ ἐν τοῖς κόλποις τοῦ Πατρὸς οὐ διατρί‐ 
βεις, ἀλλ’ ἀπαύγασμα τῆς δόξης οὐκ εἶ, οὐδὲ χαρα‐ 
κτὴρ τῆς ὑποστάσεως, οὐδὲ μορφὴ τοῦ Θεοῦ ὑπάρχεις.<tr><th>45<td>Εἰ τοίνυν οὐ πείθει σε τὸ πρότερον, ταῦτα πειθέτω, 
καὶ πολλὰ ἕτερα πλείονα τούτων, τὴν εὐγένειαν αὐτῷ 
μαρτυροῦντα ἐκείνην. Ὅταν μὲν γὰρ τὸ ἀπαράλλα‐ 
κτον τῆς οὐσίας αὐτοῦ δεῖξαι βούληται τὸ πρὸς τὸν 
γεγεννηκότα, <span class=Em>Ὁ ἑωρακὼς ἐμὲ,</span> φησὶν, <span class=Em>ἑώρακε τὸν</span><tr><td><h3>48</h3>.<h2>758</h2> <h1>(50)</h1><td><span class=Em>Πατέρα.</span> Ὅταν δὲ τὸ ἰδιάζον τῆς δυνάμεως, <span class=Em>Ἐγὼ,</span> φησὶ, 
<span class=Em>καὶ ὁ Πατὴρ ἕν ἐσμεν·</span> ὅταν δὲ τὸ ἐφάμιλλον τῆς 
ἐξουσίας, <span class=Em>Ὥσπερ γὰρ ὁ Πατὴρ ἐγείρει τοὺς νεκροὺς 
καὶ ζωοποιεῖ, οὕτω καὶ ὁ Υἱὸς, οὓς θέλει ζωοποιεῖ· 
</span>ὅταν δὲ τὴν ταυτότητα τῆς λατρείας, <span class=Em>Ἵνα πάντες</span><tr><th>55<td><span class=Em>τιμῶσι τὸν Υἱὸν, καθὼς τιμῶσι τὸν Πατέρα· 
</span>ὅταν δὲ τὴν αὐθεντίαν τὴν ἐν ταῖς τῶν νόμων μετα‐ 
σκευαῖς, <span class=Em>Ὁ Πατήρ μου,</span> φησὶν, <span class=Em>ἐργάζεται, κἀγὼ 
ἐργάζομαι.</span> Ἀλλ’ οὗτοι πάντα ταῦτα παραδραμόντες, 
καὶ τὸ Υἱὸς ὄνομα οὐ κυρίως ἐκλαβόντες, ἐπειδὴ καὶ<tr><th rowspan=2>60<td>αὐτοὶ τετίμηνται τῇ τῶν υἱῶν προσηγορίᾳ, εἰς τὴν 
αὐτὴν εὐτέλειαν τὸν Υἱὸν κατάγουσι λέγοντες, <span class=Em>Ἐγὼ 
εἶπα, θεοί ἐστε, καὶ υἱοὶ Ὑψίστου πάντες.</span> Οὐ‐ 
κοῦν ἐπειδὴ διὰ τὴν τοῦ υἱοῦ προσηγορίαν φῂς μηδὲν<tr><td>ἔχειν σου πλέον τὸν Υἱὸν, καὶ κατὰ τοῦτο μηδὲ εἶναι<td class=Y rowspan=14>757<tr><td><h3>48</h3>.<h2>759</h2><td>ἀληθινὸν υἱὸν, καὶ διὰ τὴν τοῦ Θεοῦ προσηγορίαν, 
ἐπειδή σοι μετέδωκε τοῦ ὀνόματος, φιλονεικήσεις ἴσως 
μηδὲν ἔχειν σου πλέον τὸν Πατέρα· ὥσπερ γὰρ υἱὸς 
ἐκλήθης, οὕτω καὶ θεὸς ἐκλήθης· ἀλλ’ ὥσπερ θεὸς<tr><th>5<td>κληθεὶς οὐ τολμᾷς εἰπεῖν ὅτι ψιλὸν ἐκεῖ τὸ ὄνομα, 
ἀλλ’ ὁμολογεῖς ἀληθῆ Θεὸν εἶναι τὸν Πατέρα· οὕτω 
μηδὲ ἐπὶ τοῦ Υἱοῦ τόλμα σαυτὸν εἰς μέσον ἄγειν, 
καὶ λέγειν, ὅτι κἀγὼ υἱὸς κέκλημαι· καὶ ἐπειδὴ τῆς 
αὐτῆς οὐσίας οὐκ εἰμὶ, οὐδὲ ἐκεῖνος ὀφείλει τῆς αὐ‐<tr><th>10<td>τῆς εἶναι· τὰ γὰρ ἀπηριθμημένα ἅπαντα δεί‐ 
κνυσιν ἀληθινὸν ὄντα Υἱὸν καὶ τῆς αὐτῆς οὐσίας τῷ 
γεγεννηκότι. Ὅταν γὰρ εἴπῃ, ὅτι τῆς αὐτῆς ἐστιν 
αὐτῷ μορφῆς, καὶ τοῦ αὐτοῦ χαρακτῆρος, τί ἄλλο 
δηλοῖ, ἢ τὸ ἀπαράλλακτον τῆς οὐσίας; Οὐ γὰρ δὴ<tr><th>15<td>μορφὴ περὶ Θεὸν, οὐδὲ πρόσωπον· ἀλλ’ ὡς ταῦτα, 
φησὶ, λέγεις, εἰπὲ καὶ τὰ ἐναντία. Ποῖα ἐναντία; 
Οἷον ὅτι εὔχεται τῷ Πατρί· εἰ γὰρ τῆς αὐτῆς ἐστι 
δυνάμεως, καὶ τῆς αὐτῆς οὐσίας, καὶ ἀπὸ ἐξουσίας 
πάντα ποιεῖ, τίνος ἕνεκεν εὔχεται;<tr><th>20<td>    γʹ. Ἐγὼ δὲ οὐ ταῦτα ἐρῶ μόνον, ἀλλὰ καὶ ὅσα ἕτερα 
ταπεινὰ περὶ αὐτοῦ εἴρηται, πάντα παραθήσομαι 
μετὰ ἀκριβείας, πρότερον ἐκεῖνο εἰπὼν, ὅτι ἐγὼ μὲν 
τῶν ταπεινῶς εἰρημένων περὶ αὐτοῦ πολλὰς ἔχω καὶ 
δικαίας αἰτίας εἰπεῖν, σὺ δὲ τῶν ὑψηλῶν καὶ ἐνδόξων<tr><th>25<td>οὐδεμίαν ἑτέραν ἔχοις ἂν εἰπεῖν πρόφασιν, ἀλλ’ ἢ τὸ 
βούλεσθαι τὴν εὐγένειαν ἡμῖν αὐτὸν ἐνδείκνυσθαι τὴν 
αὐτοῦ. Ἐπεὶ εἰ μὴ τοῦτο οὕτως ἔχοι, μάχη καὶ πό‐ 
λεμος ἐν ταῖς Γραφαῖς· τὸ γὰρ λέγειν ὅτι <span class=Em>Ὥσπερ ὁ 
Πατὴρ ἐγείρει τοὺς νεκροὺς καὶ ζωοποιεῖ, οὕτω καὶ</span><tr><th>30<td><span class=Em>ὁ Υἱὸς οὓς θέλει ζωοποιεῖ,</span> καὶ ὅσα ἕτερα εἶπον, καὶ 
τὸ πάλιν εὔχεσθαι, ἡνίκα ἂν δέῃ τοῦτο ποιεῖν, ἐναν‐ 
τίον· ἀλλ’ ἐὰν τὰς αἰτίας εἴπω, πᾶσα ἀνῄρηται λοι‐ 
πὸν ἀμφισβήτησις. 
    Τίνες οὖν εἰσιν αἱ αἰτίαι τοῦ ταπεινὰ πολλὰ καὶ<tr><th>35<td>αὐτὸν καὶ τοὺς ἀποστόλους εἰρηκέναι περὶ αὐτοῦ; 
Πρώτη μὲν οὖν αἰτία καὶ μεγίστη, τὸ σάρκα αὐτὸν 
περιβεβλῆσθαι, καὶ βούλεσθαι καὶ τοὺς τότε καὶ τοὺς 
μετὰ ταῦτα πιστώσασθαι πάντας, ὅτι οὐ σκιά τίς 
ἐστιν, οὐδὲ σχῆμα ἁπλῶς τὸ ὁρώμενον, ἀλλ’ ἀλήθεια<tr><th>40<td>φύσεως. Εἰ γὰρ τοσαῦτα ταπεινὰ καὶ ἀνθρώπινα περὶ 
αὐτοῦ καὶ τῶν ἀποστόλων εἰρηκότων, καὶ αὐτοῦ περὶ 
ἑαυτοῦ, ὅμως ἴσχυσεν ὁ διάβολος πεῖσαί τινας τῶν 
ἀθλίων καὶ ταλαιπώρων ἀνθρώπων ἀρνήσασθαι τῆς 
οἰκονομίας τὸν λόγον, καὶ τολμῆσαι εἰπεῖν, ὅτι σάρκα<tr><th>45<td>οὐκ ἔλαβε, καὶ τὴν πᾶσαν τῆς φιλανθρωπίας ὑπόθε‐ 
σιν ἀνελεῖν· εἰ μηδὲν τούτων εἶπε, πόσοι οὐκ ἂν εἰς 
τὸ βάραθρον τοῦτο κατέπεσον; 
    Οὐκ ἀκούεις ἔτι καὶ νῦν Μαρκίωνος ἀρνουμένου 
τὴν οἰκονομίαν, καὶ Μανιχαίου, καὶ Οὐαλεντίνου, καὶ<tr><td><h3>48</h3>.<h2>759</h2> <h1>(50)</h1><td>πολλῶν ἑτέρων; Διὰ τοῦτο πολλὰ ἀνθρώπινα καὶ τα‐ 
πεινὰ φθέγγεται, καὶ τῆς οὐσίας ἐκείνης τῆς ἀποῤ‐ 
ῥήτου ἀποδέοντα, ἵνα πιστώσηται τῆς οἰκονομίας τὸν 
λόγον. Καὶ γὰρ σφόδρα ἐσπούδακεν ὁ διάβολος ταύτην 
ἐκ τῶν ἀνθρώπων τὴν πίστιν ἀνελεῖν, εἰδὼς ὅτι τῆς<tr><th>55<td>οἰκονομίας ἐὰν ἀνέλῃ τὴν πίστιν, τὸ πλέον τῶν καθ’ 
ἡμᾶς οἰχήσεται πραγμάτων. Ἔστι καὶ ἑτέρα μετὰ 
ταύτην αἰτία, ἡ ἀσθένεια τῶν ἀκουόντων, καὶ τὸ μὴ 
δύνασθαι τότε πρῶτον αὐτὸν ἰδόντας, καὶ τότε πρῶτον 
ἀκούοντας, τοὺς ὑψηλοτέρους τῶν δογμάτων δέξασθαι<tr><th rowspan=2>60<td>λόγους. Καὶ ὅτι οὐ στοχασμὸς τὸ λεγόμενον, ἀπ’ αὐ‐<tr><td>τῶν σοι παραστῆσαι τοῦτο πειράσομαι τῶν Γραφῶν<td class=K rowspan=13>Column end<tr><td><h3>48</h3>.<h2>760</h2><td>καὶ δεῖξαι, ὅτι εἴ ποτέ τι μέγα καὶ ὑψηλὸν καὶ τῆς 
αὐτοῦ δόξης ἄξιον ἐφθέγξατο· τί λέγω μέγα καὶ ὑψη‐ 
λὸν, καὶ τῆς αὐτοῦ δόξης ἄξιον; εἴ ποτέ τι τῆς ἀνθρω‐ 
πίνης φύσεως εἶπε πλέον, ἐθορυβοῦντο καὶ ἐσκανδα‐<tr><th>5<td>λίζοντο· εἰ δέ ποτέ τι ταπεινὸν καὶ ἀνθρώπινον, 
προσέτρεχον καὶ τὸν λόγον ἐδέχοντο. Καὶ ποῦ τοῦτο 
ἔστιν ἰδεῖν; φησί. Παρὰ τῷ Ἰωάννῃ μάλιστα· εἰπόν‐ 
τος γὰρ αὐτοῦ, <span class=Em>Ἀβραὰμ ὁ πατὴρ ὑμῶν ἠγαλλιά‐ 
σατο, ἵνα ἴδῃ τὴν ἡμέραν τὴν ἐμὴν, καὶ εἶδε καὶ</span><tr><th>10<td><span class=Em>ἐχάρη,</span> λέγουσι· <span class=Em>Τεσσαράκοντα ἔτη οὔπω ἔχεις, 
καὶ Ἀβραὰμ ἑώρακας;</span> Ὁρᾷς ὅτι ὡς περὶ ἀνθρώπου 
ψιλοῦ διέκειντο; Τί οὖν αὐτός; <span class=Em>Πρὸ τοῦ τὸν Ἀβραὰμ 
γενέσθαι,</span> φησὶν, <span class=Em>ἐγώ εἰμι. Καὶ ἦραν λίθους, ἵνα 
βάλλωσιν ἐπ’ αὐτόν.</span> Καὶ ὅτε περὶ τῶν μυστηρίων<tr><th>15<td>μακροὺς ἐπέτεινε λόγους, λέγων, <span class=Em>Καὶ ὁ ἄρτος δὲ, ὃν 
ἐγὼ δώσω ὑπὲρ τῆς τοῦ κόσμου ζωῆς, ἡ σάρξ μου 
ἐστὶν,</span> ἔλεγον, <span class=Em>Σκληρός ἐστιν ὁ λόγος οὗτος· τίς 
δύναται αὐτοῦ ἀκούειν; Καὶ ἐκ τούτου πολλοὶ 
τῶν μαθητῶν αὐτοῦ ἀπῆλθον εἰς τὰ ὀπίσω, καὶ</span><tr><th>20<td><span class=Em>οὐκέτι μετ’ αὐτοῦ περιεπάτουν.</span> Τί οὖν ἔδει ποιεῖν; 
εἰπέ μοι· τοῖς ὑψηλοτέροις ἐνδιατρίβειν ῥήμασι δι‐ 
ηνεκῶς, ὥστε ἀποσοβῆσαι τὴν θήραν, καὶ πάντας ἀπο‐ 
κρούσασθαι τῆς διδασκαλίας; Ἀλλ’ οὐκ ἦν τοῦτο τῆς 
τοῦ Θεοῦ φιλανθρωπίας. Καὶ γὰρ πάλιν ἐπειδὴ εἶπεν,<tr><th>25<td><span class=Em>Ὁ τὸν λόγον μου ἀκούων, θανάτου οὐ μὴ γεύση‐ 
ται εἰς τὸν αἰῶνα,</span> ἔλεγον, <span class=Em>Οὐ καλῶς ἐλέγομεν, ὅτι 
δαιμόνιον ἔχεις; Ἀβραὰμ ἀπέθανε, καὶ οἱ προφῆ‐ 
ται ἀπέθανον, καὶ σὺ λέγεις, ὅτι Ὁ τὸν λόγον μου 
ἀκούων οὐ μὴ γεύσηται θανάτου;</span> Καὶ τί θαυμα‐<tr><th>30<td>στὸν εἰ τὸ πλῆθος οὕτω διέκειτο, ὅπου γε καὶ αὐτοὶ οἱ 
ἄρχοντες ταύτην εἶχον τὴν γνώμην; Ὁ γοῦν Νικόδη‐ 
μος ἄρχων αὐτὸς ὢν, καὶ μετὰ πολλῆς τῆς εὐνοίας 
πρὸς αὐτὸν ἐλθὼν καὶ εἰπὼν, <span class=Em>Οἴδαμεν ὅτι ἀπὸ Θεοῦ 
ἐλήλυθας διδάσκαλος,</span> τὸν περὶ τοῦ βαπτίσματος<tr><th>35<td>οὐκ ἠδυνήθη δέξασθαι λόγον, πολλῷ μείζονα τῆς 
ἀσθενείας ὄντα τῆς ἐκείνου· εἰπόντος γὰρ τοῦ Χρι‐ 
στοῦ, ὅτι <span class=Em>Ἂν μή τις γεννηθῇ ἐξ ὕδατος καὶ πνεύ‐ 
ματος, οὐ δύναται ἰδεῖν τὴν βασιλείαν τοῦ Θεοῦ· 
</span>οὕτως εἰς ἀνθρωπίνας κατέπεσεν ὑπονοίας, καί<tr><th>40<td>φησι, <span class=Em>Πῶς δύναται ἄνθρωπος γεννηθῆναι γέρων 
ὤν; μὴ δύναται εἰς τὴν κοιλίαν τῆς μητρὸς αὐ‐ 
τοῦ δεύτερον εἰσελθεῖν, καὶ γεννηθῆναι ἄνωθεν; 
</span>Τί οὖν ὁ Χριστός; <span class=Em>Εἰ τὰ ἐπίγεια εἶπον ὑμῖν καὶ οὐκ 
ἐπιστεύσατε, πῶς ἐὰν εἴπω ὑμῖν τὰ ἐπουράνια</span><tr><th>45<td><span class=Em>πιστεύσετε;</span> μονονουχὶ ἀπολογούμενος καὶ λέγων, 
τίνος ἕνεκεν οὐ συνεχῶς αὐτοῖς περὶ τῆς ἄνω γεννή‐ 
σεως διελέγετο. Πάλιν παρ’ αὐτὸν τοῦ σταυροῦ τὸν 
καιρὸν μετὰ τὰ μυρία σημεῖα, μετὰ τὴν πολλὴν ἐκεί‐ 
νην ἀπόδειξιν τῆς αὐτοῦ δυνάμεως, ἵνα εἴπῃ, ὅτι<tr><td><h3>48</h3>.<h2>760</h2> <h1>(50)</h1><td><span class=Em>Ὄψεσθε τὸν Υἱὸν τοῦ ἀνθρώπου ἐπὶ τῶν νεφελῶν 
ἐρχόμενον,</span> οὐκ ἐνεγκὼν τὸ λεχθὲν ὁ ἀρχιερεὺς, διέῤ‐ 
ῥηξεν αὑτοῦ τὰ ἱμάτια. Πῶς οὖν τούτοις διαλέγεσθαι 
ἔδει, τοῖς οὐδὲν τῶν ὑψηλῶν φέρουσιν; Ὅτι γὰρ ὅλως 
οὐκ εἶπέ τι μέγα καὶ ὑψηλὸν περὶ ἑαυτοῦ, οὐ θαυμα‐<tr><th>55<td>στὸν ἀνθρώποις χαμαὶ συρομένοις, καὶ οὕτως ἀσθε‐ 
νῶς ἔχουσιν. 
    δʹ. Ἤρκει μὲν οὖν καὶ τὰ εἰρημένα δεῖξαι, ὅτι αὕτη ἡ 
αἰτία καὶ ἡ πρόφασις ἦν τῆς τῶν τότε λεγομένων εὐτε‐ 
λείας· ἐγὼ δὲ καὶ ἀπὸ θατέρου μέρους τοῦτο πειράσο‐<tr><th>60<td>μαι ποιῆσαι φανερόν. Ὥσπερ γὰρ αὐτοὺς εἴδετε σκαν‐<td class=Y rowspan=14>759<tr><td><h3>48</h3>.<h2>761</h2><td>δαλιζομένους, θορυβουμένους, ἀποπηδῶντας, λοιδο‐ 
ρουμένους, φεύγοντας, εἴ ποτέ τι μέγα καὶ ὑψηλὸν 
ἐφθέγξατο ὁ Χριστὸς, οὕτως ὑμῖν αὐτοὺς δεῖξαι πει‐ 
ράσομαι προστρέχοντας, καὶ καταδεχομένους τὴν διδα‐<tr><th>5<td>σκαλίαν, εἴ ποτέ τι ταπεινὸν καὶ εὐτελὲς εἶπεν. 
Αὐτοὶ γὰρ, αὐτοὶ οἱ ἀποπηδῶντες, εἰπόντος αὐτοῦ 
πάλιν, ὅτι <span class=Em>Ἀπ’ ἐμαυτοῦ οὐ ποιῶ οὐδὲν, ἀλλὰ κα‐ 
θὼς ἐδίδαξέ με ὁ Πατήρ μου λαλῶ, εὐθέως προσ‐ 
έδραμον.</span> Καὶ βουλόμενος ἡμῖν ἐνδείξασθαι ὁ Εὐαγ‐<tr><th>10<td>γελιστὴς, ὅτι διὰ τὴν ταπεινότητα τῶν ῥημάτων ἐπί‐ 
στευσαν, ἐπισημαίνεται λέγων· <span class=Em>Ταῦτα αὐτοῦ λαλή‐ 
σαντος, πολλοὶ ἐπίστευσαν εἰς αὐτόν.</span> Καὶ ἀλλα‐ 
χοῦ πολλαχοῦ τοῦτο εὕροι τις ἂν οὕτω συμβαῖνον. Διὰ 
τοῦτο πολλὰ καὶ πολλάκις ἀνθρωπίνως ἐφθέγγετο,<tr><th>15<td>καὶ πάλιν οὐκ ἀνθρωπίνως, ἀλλὰ θεοπρεπῶς, καὶ τῆς 
εὐγενείας ἄξια τῆς ἑαυτοῦ, τὸ μὲν τῇ τῶν ἀκουόντων 
συγκαταβαίνων ἀσθενείᾳ, τὸ δὲ τῆς τῶν δογμάτων 
προνοῶν ὀρθότητος. Ἵνα γὰρ μὴ ἡ συγκατάβασις δια‐ 
παντὸς γινομένη εἰς τὴν περὶ τῆς ἀξίας αὐτοῦ δόξαν<tr><th>20<td>παραβλάψειε τοὺς μετὰ ταῦτα, οὐδὲ ἐκείνου τοῦ μέ‐ 
ρους ἠμέλησεν· ἀλλὰ καίτοι προειδὼς, ὅτι οὐκ ἀκού‐ 
σονται, ἀλλὰ καὶ λοιδορήσονται αὐτῷ, καὶ ἀποπηδή‐ 
σουσιν, ὅμως εἶπεν, αὐτό τε τοῦτο ὅπερ εἶπον κατα‐ 
σκευάζων, καὶ δεικνὺς τὴν αἰτίαν, δι’ ἣν καὶ τὰ τα‐<tr><th>25<td>πεινὰ αὐτοῖς ἀνέμιξε ῥήματα. Αὕτη δὲ ἦν, τὸ μηδέπω 
δύνασθαι δέξασθαι τὸ μέγεθος τῶν λεγομένων. Καὶ 
εἰ μὴ τοῦτο κατασκευάσαι ἐβούλετο, περιττὴ τῶν 
ὑψηλῶν δογμάτων ἦν ἡ διδασκαλία τοῖς οὐκ ἀκουσο‐ 
μένοις, οὐδὲ προσέξουσιν· νῦν δὲ εἰ καὶ ἐκείνους μη‐<tr><th>30<td>δὲν ὠφέλει, ἀλλ’ ἡμᾶς ἐπαίδευε, καὶ τὴν προσήκου‐ 
σαν περὶ αὐτοῦ δόξαν ἔχειν παρεσκεύαζε, καὶ ἔπειθεν 
ὅτι διὰ τὸ μὴ δύνασθαι μηδέπω τὸ μέγεθος τῶν λεγο‐ 
μένων δέχεσθαι ἐκείνους, ἐπὶ τὸ ταπεινότερον τὸν λό‐ 
γον μετήγαγεν. Ὅταν οὖν ἴδῃς αὐτὸν ταπεινὰ λέγον‐<tr><th>35<td>τα, μὴ τῆς εὐτελείας τῆς κατὰ τὴν οὐσίαν, ἀλλὰ τῆς 
ἀσθενείας τῆς κατὰ τὴν διάνοιαν τῶν ἀκροατῶν εἶναι 
νόμιζε τὴν συγκατάβασιν. Βούλεσθε εἴπω καὶ τρίτην 
αἰτίαν; Οὐ γὰρ δὴ μόνον διὰ τὴν τῆς σαρκὸς περιβο‐ 
λὴν, οὐδὲ διὰ τὴν ἀσθένειαν τῶν ἀκροατῶν, ἀλλὰ καὶ<tr><th>40<td>διὰ τὸ βούλεσθαι διδάσκειν ταπεινοφρονεῖν τοὺς ἀκούον‐ 
τας, πολλὰ ταπεινὰ καὶ ἐποίει καὶ ἔλεγε· καὶ ἔστι 
καὶ αὕτη τρίτη πάλιν αἰτία. Ὁ γὰρ ταπεινοφρονεῖν 
διδάσκων, οὐχὶ διὰ ῥημάτων μόνον, ἀλλὰ καὶ διὰ τῶν 
πραγμάτων τοῦτο παιδεύει, καὶ λόγῳ καὶ ἔργῳ με‐<tr><th>45<td>τριάζων· <span class=Em>Μάθετε</span> γὰρ, φησὶν, <span class=Em>ἀπ’ ἐμοῦ ὅτι πρᾶός 
εἰμι καὶ ταπεινὸς τῇ καρδίᾳ·</span> καὶ πάλιν ἀλλαχοῦ· 
<span class=Em>Ὁ Υἱὸς τοῦ ἀνθρώπου οὐκ ἦλθε διακονηθῆναι, 
ἀλλὰ διακονῆσαι.</span> Ὁ τοίνυν ταπεινοὺς διδάσκων γί‐ 
νεσθαι, καὶ μηδαμοῦ τοῖς πρωτείοις ἐπιτρέχειν, ἀλλὰ<tr><td><h3>48</h3>.<h2>761</h2> <h1>(50)</h1><td>καταδέχεσθαι τὸ ἐλαττοῦσθαι πανταχοῦ, καὶ διὰ ῥη‐ 
μάτων καὶ διὰ πραγμάτων εἰς τοῦτο ἐνάγων, πολλὰς 
εἶχε προφάσεις τοῦ ταπεινὰ φθέγγεσθαι. Ἔστι καὶ 
τετάρτην αἰτίαν εἰπεῖν, οὐκ ἐλάττω τῶν εἰρημένων. 
Τίς δέ ἐστιν αὕτη; Τὸ μὴ διὰ τὴν πολλὴν ἐγγύτητα<tr><th>55<td>καὶ ἄφατον τῶν ὑποστάσεων εἰς ἑνὸς προσώπου ποτὲ 
ὑπόνοιαν ἡμᾶς ἐμπεσεῖν, ὅπου γε καὶ νῦν ὀλιγάκις 
αὐτοῦ τι τοιοῦτον εἰπόντος, πρὸς τὴν ἀσέβειαν ταύ‐ 
την ἤδη τινὲς ἐξώλισθον. Σαβέλλιος γοῦν ὁ Λίβυς 
ἀκούσας αὐτοῦ λέγοντος· <span class=Em>Ἐγὼ καὶ ὁ Πατὴρ ἕν</span><tr><th rowspan=2>60<td><span class=Em>ἐσμεν,</span> καὶ, <span class=Em>Ὁ ἑωρακὼς ἐμὲ ἑώρακε τὸν Πα‐ 
τέρα,</span> τὴν ἀπὸ τῶν ῥημάτων τούτων ἐγγύτητα πρὸς<tr><td>τὸν γεγεννηκότα ἐμφαινομένην εἰς ἀσεβείας ὑπόθεσιν,<td class=K rowspan=13>Column end<tr><td><h3>48</h3>.<h2>762</h2><td>καὶ ἑνὸς προσώπου καὶ μιᾶς ὑποστάσεως ὑπόνοιαν 
ἥρπασεν. Οὐχ αὗται δὲ μόνον εἰσὶν αἱ προφάσεις, 
ἀλλὰ καὶ τὸ μηδένα νομίσαι αὐτὸν εἶναι τὴν πρώτην 
καὶ ἀγέννητον οὐσίαν, καὶ μείζονα τοῦ γεγεννηκό‐<tr><th>5<td>τος αὐτὸν ὑπολαβεῖν. Καὶ γὰρ καὶ ὁ Παῦλος αὐτὸ 
τοῦτο φαίνεται δεδοικὼς, μή τις ὑποπτεύσῃ ποτὲ τὸ 
ἀσεβὲς τοῦτο δόγμα καὶ πονηρόν. Εἰπὼν γοῦν, <span class=Em>Δεῖ 
γὰρ αὐτὸν βασιλεύειν ἄχρις οὗ ἂν θῇ τοὺς 
ἐχθροὺς ὑπὸ τοὺς πόδας αὐτοῦ,</span> καὶ προσθεὶς, ὅτι<tr><th>10<td><span class=Em>Πάντα ὑπέταξεν ὑπὸ τοὺς πόδας αὐτοῦ,</span> ἐπήγα‐ 
γεν· <span class=Em>Ἐκτὸς τοῦ ὑποτάξαντος αὐτῷ τὰ πάντα· 
</span>οὐκ ἂν ἐπαγαγὼν, εἰ μὴ ἔδεισε, μή που διαβολικὴ 
τοιαύτη τις ἔννοια γένηται. Πολλαχοῦ δὲ καὶ τὸν τῶν 
Ἰουδαίων φθόνον παραμυθούμενος καθυφίησι τοῦ τῶν<tr><th>15<td>ῥημάτων ὕψους, καὶ πρὸς τὴν ὑπόνοιαν δὲ τῶν διαλε‐ 
γομένων αὐτῷ πολλάκις ἀποκρινόμενος, ὡς ὅταν λέ‐ 
γῃ· <span class=Em>Ἂν ἐγὼ μαρτυρῶ περὶ ἐμαυτοῦ, ἡ μαρτυρία 
μου οὐκ ἔστιν ἀληθής.</span> Πρὸς τὴν ἐκείνων γὰρ 
ὑπόνοιαν ἀποτεινόμενος οὕτως εἶπεν· οὐ γὰρ δὴ τοῦτο<tr><th>20<td>ἠθέλησε δεῖξαι, ὅτι οὐκ ἔστιν ἀληθὴς, ἀλλ’ ὡς ὑμεῖς 
νομίζετε καὶ ὑποπτεύετε, φησὶ, μὴ βουλόμενοί με 
παραδέξασθαι αὐτὸν περὶ ἑαυτοῦ λέγοντα. 
    εʹ. Καὶ ἄλλας δὲ πλείους αἰτίας ἐστὶν εὑρεῖν. Τῆς 
μὲν οὖν ταπεινότητος τῶν ῥημάτων πολλὰς ἂν ἔχοιμεν<tr><th>25<td>εἰπεῖν προφάσεις· σὺ δὲ εἰπὲ τῶν ὑψηλῶν δογμάτων 
μίαν πρόφασιν ἑτέραν, πλὴν ἧς ἡμεῖς εἰρήκαμεν· 
αὕτη δὲ ἦν τὸ βούλεσθαι αὐτὸν τὴν οἰκείαν εὐγένειαν 
ἡμῖν ἐνδείκνυσθαι· ἀλλ’ οὐκ ἂν ἔχοις ἑτέραν εἰπεῖν. 
Ὁ μὲν γὰρ μέγας δύναιτ’ ἂν καὶ μικρόν τι περὶ<tr><th>30<td>ἑαυτοῦ λέγειν, καὶ οὐκ ἔστιν ἔγκλημα· ἐπιεικείας 
γὰρ τοῦτό ἐστιν· ὁ δὲ μικρὸς, εἰ μέγα τι περὶ ἑαυ‐ 
τοῦ εἴποι ποτὲ, οὐ διαφεύξεται κατηγορίαν· ἀλαζο‐ 
νεία γάρ ἐστι. Διὰ τοῦτο τὸν μὲν ὑψηλὸν ἅπαντες 
ἐπαινοῦμεν, ὅταν περὶ ἑαυτοῦ ταπεινὰ λέγῃ· τὸν δὲ<tr><th>35<td>ταπεινὸν οὐδεὶς ἐπαινέσεται, εἴ ποτέ τι μέγα περὶ 
ἑαυτοῦ εἴποι. Ὥστε εἰ πολλῷ καταδεέστερος ἦν τοῦ 
Πατρὸς ὁ Υἱὸς, ὡς ὑμεῖς φατε, οὐκ ἔδει ῥήματα 
αὐτὸν λέγειν, δι’ ὧν ἐδείκνυ τῷ γεγεννηκότι ἴσον ὄντα 
ἑαυτόν· ἀλαζονεία γὰρ τοῦτο ἦν· τὸ μέντοι ἴσον ὄντα<tr><th>40<td>τοῦ γεγεννηκότος λέγειν τινὰ ταπεινὰ καὶ εὐτελῆ, 
οὐδεμία μέμψις, οὐδὲ αἰτία· ἔπαινος γὰρ τοῦτό ἐστι 
καὶ θαῦμα μέγιστον. Καὶ ἵνα σαφέστερα γένηται τὰ 
εἰρημένα, καὶ μάθητε πάντες ὑμεῖς, ὅτι οὐ καταστο‐ 
χαζόμεθα τῶν θείων Γραφῶν, φέρε δὴ τῶν εἰρημέ‐<tr><th>45<td>νων αἰτιῶν τούτων τὴν πρώτην μεταχειρισώμεθα νῦν, 
καὶ δείξωμεν ποῦ διὰ τὴν τῆς σαρκὸς περιβολὴν φα‐ 
νερῶς καταδεέστερα τῆς οὐσίας τῆς ἑαυτοῦ ῥήματα 
φθέγγεται· καὶ, εἰ δοκεῖ, τὴν εὐχὴν αὐτὴν εἰς μέσον 
ἀγάγωμεν, ἣν ηὔξατο τῷ Πατρί. Ἀλλὰ προσέχετε<tr><td><h3>48</h3>.<h2>762</h2> <h1>(50)</h1><td>μετὰ ἀκριβείας ἡμῖν· μικρὸν γὰρ ἄνωθεν ὑμῖν τὸ πᾶν 
διηγήσασθαι βούλομαι. Δεῖπνον ἐγένετό ποτε κατὰ 
τὴν ἱερὰν νύκτα ἐκείνην, καθ’ ἣν παραδίδοσθαι ἔμελ‐ 
λεν· ἱερὰν γὰρ αὐτὴν ἐγὼ καλῶ, ἐπειδὴ τὰ μυρία 
ἀγαθὰ, ἃ κατὰ τὴν οἰκουμένην ἐγένετο, τὴν ἀρχὴν<tr><th>55<td>ἐκεῖθεν ἐλάμβανε. Τότε τοίνυν καὶ ὁ προδότης 
μετὰ τῶν ἕνδεκα ἀνέκειτο μαθητῶν, καὶ δειπνούντων 
αὐτῶν, φησὶν ὁ Χριστὸς, <span class=Em>Εἷς ἐξ ὑμῶν παραδώσει με. 
</span>Τούτων μνημονεύετέ μοι τῶν ῥημάτων, ἵνα ὅταν ἐπὶ 
τὴν εὐχὴν ἔλθωμεν, ἴδωμεν τίνος ἕνεκεν οὕτως εὔχε‐<tr><th>60<td>ται. Καὶ σκόπει μοι κηδεμονίαν Δεσπότου· οὐκ εἶπεν,<td class=Y rowspan=14>761<tr><td><h3>48</h3>.<h2>763</h2><td>ὅτι ὁ Ἰούδας παραδώσει με, ὥστε μὴ τῇ περιφα‐ 
νεία τῶν ἐλέγχων ἀναισχυντότερον αὐτὸν ἐργάσασθαι· 
ὡς δὲ ἐκεῖνος ὑπὸ τοῦ συνειδότος κεντούμενός φησι, 
<span class=Em>Μή τι ἐγώ εἰμι, Κύριε; λέγει αὐτῷ, Σὺ εἶπας·</span> καὶ<tr><th>5<td>οὐδὲ τότε αὐτοῦ κατηγορῆσαι ἠνέσχετο, ἀλλ’ αὐτὸν 
ἑαυτοῦ κατέστησεν ἔλεγχον· ἀλλ’ ὅμως οὐδὲ οὕτως ἐγέ‐ 
νετο βελτίων, ἀλλὰ λαβὼν τὸ ψωμίον ἐξῆλθεν. Ἐπειδὴ 
τοίνυν ἐξῆλθε, λαβὼν ὁ Ἰησοῦς τοὺς μαθητάς φησι· 
<span class=Em>Πάντες ὑμεῖς σκανδαλισθήσεσθε ἐν ἐμοί·</span> τοῦ Πέ‐<tr><th>10<td>τρου δὲ ἀντιλέγοντος καὶ λέγοντος, <span class=Em>Κἂν πάντες 
σκανδαλισθήσωνται, ἀλλ’ ἐγὼ οὐδέποτε σκανδα‐ 
λισθήσομαι,</span> πάλιν ὁ Ἰησοῦς φησιν, <span class=Em>Ἀμὴν λέγω 
σοι, πρὶν ἀλέκτορα φωνῆσαι, τρὶς ἀπαρνήσῃ με. 
</span>Ὡς δὲ πάλιν ἀντέλεγεν, εἴασεν αὐτὸν λοιπόν. Οὐ<tr><th>15<td>πείθῃ, φησὶ, διὰ τῶν ῥημάτων, ἀλλ’ ἀντιλέγεις· πει‐ 
σθήσῃ διὰ τῶν πραγμάτων αὐτῶν, ὅτι Δεσπότῃ ἀντι‐ 
λέγειν οὐ χρή. Καὶ τούτων μοι μέμνησθε τῶν ῥημά‐ 
των πάλιν· χρήσιμος γὰρ αὐτῶν ἡμῖν ἡ μνήμη τὴν 
εὐχὴν ἐξετάζουσιν ἔσται. Εἶπε τὸν προδότην, προεῖπε<tr><th>20<td>τὴν πάντων φυγὴν, καὶ τὸν αὐτοῦ θάνατον· <span class=Em>Πατά‐ 
ξω,</span> φησὶ, <span class=Em>τὸν ποιμένα, καὶ διασκορπισθήσεται 
τὰ πρόβατα·</span> προεῖπε τὸν μέλλοντα αὐτὸν ἀρνή‐ 
σασθαι, καὶ πότε καὶ ποσάκις, καὶ μετὰ ἀκριβείας 
ἅπαντα. Καὶ μετὰ ταῦτα πάντα ἱκανὴν αὐτοῦ τῆς<tr><th>25<td>προγνώσεως τῶν μελλόντων ἀπόδειξιν δοὺς, ἐλθὼν 
ἐπί τι χωρίον εὔχεται· καὶ ἐκεῖνοι μὲν λέγουσιν, ὅτι 
τῆς θεότητός ἐστιν ἡ εὐχὴ, ἡμεῖς δὲ λέγομεν, ὅτι τῆς 
οἰκονομίας. Δικάσατε τοίνυν, καὶ πρὸς αὐτῆς τῆς τοῦ 
Μονογενοῦς δόξης μηδενὶ κεχαρισμένην τὴν ψῆφον<tr><th>30<td>ἐνέγκητε. Εἰ γὰρ καὶ ἐν φίλοις δικάζομαι νῦν, ἀλλ’ 
ἀντιβολῶ καὶ δέομαι, ἀδέκαστον γενέσθαι τὴν κρίσιν, 
καὶ μήτε πρὸς ἐμὴν χάριν, μήτε πρὸς ἐκείνων ἀπ‐ 
έχθειαν. Μάλιστα μὲν γὰρ καὶ αὐτόθεν δῆλον, ὅτι οὐκ 
ἔστι τῆς θεότητος ἡ εὐχή· Θεὸς γὰρ οὐκ εὔχεται,<tr><th>35<td>Θεοῦ γὰρ τὸ προσκυνεῖσθαί ἐστι· Θεοῦ τὸ εὐχὴν δέχε‐ 
σθαι, οὐ τὸ εὐχὴν ἀναφέρειν· ἀλλ’ ὅμως ἐπειδὴ ἀναι‐ 
σχυντοῦσιν, ἀπ’ αὐτῶν τῶν ῥημάτων τῆς εὐχῆς ὑμῖν 
ποιῆσαι πειράσομαι φανερὸν, ὅτι τὸ ὅλον τῆς οἰκονο‐ 
μίας ἐστὶ, καὶ τῆς κατὰ τὴν σάρκα ἀσθενείας. Ὅταν<tr><th>40<td>γὰρ φθέγγηταί τι ταπεινὸν ὁ Χριστὸς, οὕτω φθέγγεται 
ταπεινὸν καὶ εὐτελὲς, ὡς τὴν ὑπερβολὴν τῆς ταπεινότη‐ 
τος τῶν λεγομένων καὶ τοὺς σφόδρα φιλονεικοῦντας δυ‐ 
νηθῆναι πεῖσαι, ὅτι πολὺ τῆς ἀποῤῥήτου καὶ ἀφράστου 
οὐσίας ἐκείνης ἀποδεῖ τὰ ῥήματα. Ἴωμεν τοίνυν ἐπ’<tr><th>45<td>αὐτὰ τὰ ῥήματα τῆς εὐχῆς· <span class=Em>Πάτερ, εἰ δυνατὸν, παρ‐ 
ελθέτω ἀπ’ ἐμοῦ τὸ ποτήριον τοῦτο· πλὴν οὐχ 
ὡς ἐγὼ θέλω, ἀλλ’ ὡς σύ.</span> Ἐρωτήσωμεν τοίνυν αὐτοὺς 
ἐνταῦθα· ἀγνοεῖ, εἴτε δυνατὸν, εἴτε οὐ δυνατὸν, ὁ πρὸ 
μικροῦ λέγων ἐν τῷ δείπνῳ, <span class=Em>Εἷς ἐξ ὑμῶν παραδώσει</span><tr><td><h3>48</h3>.<h2>763</h2> <h1>(50)</h1><td><span class=Em>με;</span> ὁ πρὸ μικροῦ λέγων, <span class=Em>Γέγραπται, Πατάξω τὸν 
ποιμένα, καὶ διασκορπισθήσεται τὰ πρόβατα·</span> καὶ, 
ὅτι <span class=Em>Πάντες ὑμεῖς σκανδαλισθήσεσθε ἐν ἐμοί· 
</span>ὁ τῷ Πέτρῳ εἰπὼν, ὅτι <span class=Em>Ἀρνήσῃ με,</span> καὶ, <span class=Em>Ἀρνήσῃ με 
τρίς·</span> οὗτος ἀγνοεῖ νῦν, εἰπέ μοι; Καὶ τίς ἂν τοῦτο<tr><th>55<td>εἴποι καὶ τῶν ὁπωσοῦν καθεστηκότων; Καὶ γὰρ ὅταν 
μὲν ᾖ τὸ ἀγνοούμενον μηδενὶ δῆλον μήτε προφητῶν, 
μήτε ἀγγέλων, μήτε ἀρχαγγέλων, ἴσως παρέξει τινὰ 
τοῖς φιλονεικοῦσι λαβήν· ὅταν μέντοι τὸ ἀγνοούμε‐ 
νον οὕτως ᾖ φανερὸν καὶ γνώριμον ἅπασιν, ὡς καὶ<tr><th rowspan=2>60<td>ἀνθρώπους αὐτὸ εἰδέναι μετὰ ἀκριβείας, ποία ἀπο‐ 
λογία καὶ ποία συγγνώμη τοῖς λέγουσιν, ὅτι αὐτὸς<tr><td>ἀγνοῶν ταῦτα ἔλεγε; Τοῦτον τοίνυν τὸν περὶ οὗ λέγω<td class=K rowspan=13>Column end<tr><td><h3>48</h3>.<h2>764</h2><td>λόγον καὶ δοῦλοι αὐτοῦ φαίνονται μετὰ ἀκριβείας 
εἰδότες, καὶ ὅτι ἀποθανεῖν, καὶ ὅτι διὰ σταυροῦ τοῦτο 
παθεῖν αὐτὸν ἔδει, καὶ πρὸ τοσούτων ἐτῶν ἀμφότερα 
ταῦτα δηλῶν ὁ Δαυῒδ ἔλεγεν ἐκ προσώπου τοῦ Χρι‐<tr><th>5<td>στοῦ· <span class=Em>Ὤρυξαν χεῖράς μου καὶ πόδας μου·</span> καὶ τὸ 
μέλλον ὡς γεγενημένον ἀπήγγειλε, δεικνὺς ὅτι, 
καθάπερ τὰ συμβάντα ἀμήχανον μὴ γενέσθαι, οὕ‐ 
τω καὶ τοῦτο ἀμήχανον μὴ γεγενῆσθαι. Πάλιν ὁ 
Ἡσαΐας αὐτὸ τοῦτο προαναφωνῶν ἔλεγεν· <span class=Em>Ὡς πρό‐</span><tr><th>10<td><span class=Em>βατον ἐπὶ σφαγὴν ἤχθη, καὶ ὡς ἀμνὸς ἐναντίον 
τοῦ κείροντος αὐτὸν ἄφωνος.</span> Τοῦτον πάλιν ὁ 
Ἰωάννης τὸν ἀμνὸν ἰδὼν ἔλεγεν, <span class=Em>Ἴδε ὁ ἀμνὸς τοῦ 
Θεοῦ ὁ αἴρων τὴν ἁμαρτίαν τοῦ κόσμου,</span> ἐκεῖνος ὁ 
προῤῥηθεὶς, φησί. Καὶ ὅρα, οὐχ ἁπλῶς εἴρηται ὁ<tr><th>15<td>ἀμνὸς, ἀλλὰ πρόσκειται τοῦ Θεοῦ. Ἐπειδὴ γὰρ καὶ 
ἕτερος ἦν ἀμνὸς ὁ Ἰουδαϊκὸς, δηλῶν ὅτι οὗτος τοῦ 
Θεοῦ ἐστι, διὰ τοῦτο οὕτως εἶπεν. Ἐκεῖνος ὑπὲρ 
τοῦ ἔθνους προσεφέρετο μόνον, οὗτος ὑπὲρ τῆς οἰ‐ 
κουμένης προσηνέχθη πάσης· κἀκείνου μὲν τὸ αἷμα<tr><th>20<td>πληγὴν σωματικὴν ἐκώλυσεν ἐξ Ἰουδαίων μόνον, 
τούτου δὲ τὸ αἷμα τῆς οἰκουμένης ἁπάσης κοινὸς 
γέγονε καθαρμός. Καὶ τοῦτο δὲ τὸ αἷμα τὸ τοῦ Ἰου‐ 
δαϊκοῦ ἀμνοῦ ἴσχυσεν ὅπερ ἴσχυσεν, οὐ παρὰ τὴν 
οἰκείαν φύσιν, ἀλλ’ ἐπειδὴ τούτου τύπος ἦν, τὴν δύ‐<tr><th>25<td>ναμιν ἔσχεν ἐκείνην. 
    ϛʹ. Ποῦ τοίνυν εἰσὶν οἱ λέγοντες, ὅτι καὶ αὐτὸς Υἱὸς 
λέγεται, καὶ ἡμεῖς υἱοὶ, καὶ ἀπὸ τῆς κατὰ τὴν προσ‐ 
ηγορίαν κοινωνίας εἰς εὐτέλειαν αὐτὸν ἄγειν ἡμετέ‐ 
ραν ἐπιχειροῦντες; Ἰδοὺ γὰρ καὶ ἀμνὸς, καὶ<tr><th>30<td>ἀμνὸς, καὶ ἓν μὲν τὸ ὄνομα, τὸ δὲ μέσον τῆς φύσεως 
ἑκατέρας ἄπειρον. Ὥσπερ οὖν ἀκούων ἐνταῦθα προσ‐ 
ηγορίας κοινωνίαν, οὐδὲν ἴσον φαντάζῃ, οὕτω δὴ 
καὶ ἐνταῦθα ἀκούων υἱὸν καὶ υἱὸν, μὴ πρὸς τὴν σὴν 
εὐτέλειαν κάταγε τὸν Μονογενῆ. Ἀλλὰ τί χρὴ λέγειν<tr><th>35<td>περὶ τῶν δήλων; Εἰ γὰρ τῆς Θεότητός ἐστιν ἡ εὐχὴ, 
εὑρεθήσεται καὶ αὐτὸς ἑαυτῷ περιπίπτων καὶ ἐναν‐ 
τιολογῶν καὶ μαχόμενος. Οὗτος γὰρ ὁ ἐνταῦθα εἰπὼν, 
<span class=Em>Πάτερ, εἰ δυνατὸν, παρελθέτω ἀπ’ ἐμοῦ τὸ ποτή‐ 
ριον τοῦτο,</span> καὶ ὀκνῶν καὶ ἀναδυόμενος πρὸς τὸ<tr><th>40<td>πάθος, ἀλλαχοῦ εἰπὼν, ὅτι δεῖ τὸν Υἱὸν τοῦ ἀνθρώ‐ 
που παραδοθῆναι καὶ μαστιγωθῆναι, ἐπειδὴ Πέτρου 
ἤκουσε λέγοντος, <span class=Em>Ἵλεώς σοι, οὐ μὴ ἔσται σοι τοῦτο, 
</span>οὕτω σφόδρα ἐπετίμησεν, ὡς εἰπεῖν, <span class=Em>Ὕπαγε ὀπίσω 
μου, Σατανᾶ· σκάνδαλόν μου εἶ, ὅτι οὐ φρονεῖς</span><tr><th>45<td><span class=Em>τὰ τοῦ Θεοῦ, ἀλλὰ τὰ τῶν ἀνθρώπων.</span> Καίτοι γε 
πρὸ βραχέος ἦν αὐτὸν ἐπαινέσας καὶ μακαρίσας, ἀλλ’ 
ὅμως Σατανᾶν αὐτὸν ἐκάλεσεν, οὐχὶ τὸν Ἀπόστολον 
ὑβρίσαι βουλόμενος, ἀλλὰ διὰ τῆς ὕβρεως δεῖξαι θέ‐ 
λων, ὡς οὐ κατὰ γνώμην αὐτῷ τὸ εἰρημένον ἦν,<tr><td><h3>48</h3>.<h2>764</h2> <h1>(50)</h1><td>ἀλλ’ οὕτως ἀλλότριον, ὡς τὸν ταῦτα εἰρηκότα, καίτοι 
Πέτρον ὄντα, μὴ ὀκνῆσαι Σατανᾶν ὀνομάσαι. Πάλιν 
ἀλλαχοῦ φησιν· <span class=Em>Ἐπιθυμίᾳ ἐπεθύμησα τὸ Πάσχα 
τοῦτο φαγεῖν μεθ’ ὑμῶν.</span> Τίνος οὖν ἕνεκεν τὸ Πάσχα 
τοῦτό φησι; καίτοι καὶ ἄλλοτε τὴν ἑορτὴν ταύτην<tr><th rowspan=2>55<td>ἐπετέλεσε μετ’ αὐτῶν· τίνος οὖν ἕνεκεν; Ἐπειδὴ 
μετ’ αὐτὸ ὁ σταυρὸς ἦν. Καὶ πάλιν, <span class=Em>Πάτερ, δόξασόν</span><tr><td><span class=Em>σου τὸν Υἱὸν, ἵνα καὶ ὁ Υἱός σου δοξάσῃ σε.</span> Καὶ<td class=Y rowspan=14>763<tr><td><h3>48</h3>.<h2>765</h2><td>πολλαχοῦ καὶ προλέγοντα τὸ πάθος, καὶ ἐπιθυμοῦντα 
γενέσθαι αὐτὸ εὑρίσκομεν, καὶ διὰ τοῦτο παραγενό‐ 
μενον. Πῶς οὖν ἐνταῦθά φησιν, <span class=Em>Εἰ δυνατόν;</span> Τῆς 
ἀνθρωπίνης φύσεως τὴν ἀσθένειαν ἡμῖν ἐνδείκνυται,<tr><th>5<td>οὐχ αἱρουμένης ἁπλῶς ἀποῤῥαγῆναι τῆς παρούσης 
ζωῆς, ἀλλ’ ἀναδυομένης καὶ ὀκνούσης διὰ τὴν ἐξ 
ἀρχῆς ἐντεθεῖσαν αὐτῇ φιλίαν παρὰ τοῦ Θεοῦ πρὸς 
τὸν παρόντα βίον. Εἰ γὰρ τοσαῦτα καὶ τηλικαῦτα 
εἰπόντος αὐτοῦ, ἐτόλμησαν εἰπεῖν τινες, ὅτι σάρκα<tr><th>10<td>οὐκ ἀνέλαβεν, εἰ μηδὲν τούτων εἴρητο, τί οὐκ ἂν 
εἶπον; Διὰ τοῦτο προλέγει μὲν ὡς Θεὸς ἐκεῖ, καὶ 
ἐπιθυμεῖ γενέσθαι τὸ πάθος· φεύγει δὲ καὶ παραι‐ 
τεῖται ἐνταῦθα, ὡς ἄνθρωπος. Ὅτι γὰρ ἑκὼν ἐπὶ τὸ 
πάθος ἤρχετο, φησὶν, <span class=Em>Ἐξουσίαν ἔχω θεῖναι τὴν</span><tr><th>15<td><span class=Em>ψυχήν μου, καὶ ἐξουσίαν ἔχω λαβεῖν αὐτήν. Οὐ‐ 
δεὶς αὐτὴν αἴρει ἀπ’ ἐμοῦ, ἐγὼ ἀπ’ ἐμαυτοῦ τί‐ 
θημι αὐτήν.</span> Πῶς οὖν λέγει, <span class=Em>Οὐχ ὡς ἐγὼ θέλω, ἀλλ’ 
ὡς σύ;</span> Καὶ τί θαυμάζεις, εἰ πρὸ τοῦ σταυροῦ το‐ 
σαύτην ἐποίησε σπουδὴν, πιστώσασθαι τῆς σαρκὸς<tr><th>20<td>τὴν ἀλήθειαν, ὅπου γε καὶ μετὰ τὴν ἀνάστασιν τὸν 
μαθητὴν ἰδὼν ἀπιστοῦντα οὐ παρῃτήσατο αὐτῷ καὶ 
τραύματα καὶ τύπους ἥλων ἐπιδεῖξαι, καὶ χειρὸς ἁφῇ 
τὰς ὠτειλὰς ὑποβαλεῖν, καὶ εἰπεῖν, <span class=Em>Ἐρεύνησον καὶ 
ἴδε ὅτι πνεῦμα σάρκα καὶ ὀστέα οὐκ ἔχει;</span> Διὰ<tr><th>25<td>τοῦτο οὐδὲ ἐξ ἀρχῆς τελείας ἡλικίας τὸν ἄνθρωπον 
ἀνέλαβεν, ἀλλ’ ἠνέσχετο καὶ συλληφθῆναι, καὶ τεχθῆ‐ 
ναι, καὶ γαλακτοτροφηθῆναι, καὶ χρόνον τοσοῦτον 
ἐπὶ τῆς γῆς διατρίψαι, ἵνα καὶ τῷ μήκει τοῦ χρόνου, 
καὶ τοῖς ἄλλοις ἅπασιν αὐτὸ τοῦτο πιστώσηται.<tr><th>30<td>Ἐπειδὴ γὰρ ἄγγελοι πολλάκις ἐπὶ τῆς γῆς ἐφάνησαν 
ἐν ἀνθρώπου τύπῳ, καὶ αὐτὸς δὲ ὁ Θεὸς, τὸ δὲ φαι‐ 
νόμενον οὐκ ἦν σαρκὸς ἀλήθεια, ἀλλὰ συγκατάβασις· 
ἵνα μὴ νομίσῃς καὶ ταύτην τὴν παρουσίαν τοιαύτην 
εἶναι, οἷαι ἐκεῖναι ἐγένοντο, ἀλλὰ πιστωθῇς ἀληθῶς,<tr><th>35<td>ὅτι σὰρξ ἦν ἀληθινὴ, καὶ συνελήφθη, καὶ ἐτέχθη, 
καὶ ἐτράφη, καὶ ἐπὶ φάτνης ἐτέθη, οὐκ ἐν οἰκίσκῳ 
τινὶ, ἀλλ’ ἐν καταλύματι, πλήθους ἀπείρου παρόντος, 
ἵνα δημοσιεύηται αὐτοῦ ἡ γέννησις. Διὰ τοῦτο καὶ 
σπάργανα, καὶ προφητεῖαι ἄνωθεν αὐτὸ τοῦτο λέγου‐<tr><th>40<td>σαι, οὐχ ὅτι ἄνθρωπος ἔσται μόνον, ἀλλ’ ὅτι καὶ συλ‐ 
ληφθήσεται, καὶ τεχθήσεται, καὶ τῷ τῶν παιδίων 
νόμῳ τραφήσεται. Καὶ τοῦτο ὁ Ἡσαΐας βοᾷ λέγων· 
<span class=Em>Ἰδοὺ ἡ παρθένος ἐν γαστρὶ ἕξει, καὶ τέξεται υἱὸν, 
καὶ καλέσουσι τὸ ὄνομα αὐτοῦ Ἐμμανουήλ·</span><tr><th>45<td><span class=Em>βούτυρον καὶ μέλι φάγεται·</span> καὶ πάλιν, <span class=Em>Παιδίον 
ἐγεννήθη ἡμῖν, υἱὸς καὶ ἐδόθη ἡμῖν.</span> Ὁρᾷς πῶς 
καὶ τὴν προτέραν αὐτοῦ ἡλικίαν προανεφώνησαν; 
Ἐρώτησον τοίνυν τὸν αἱρετικόν· Θεὸς δειλιᾷ, 
καὶ ἀναδύεται, καὶ ὀκνεῖ, καὶ λυπεῖται; κἂν εἴπῃ,<tr><td><h3>48</h3>.<h2>765</h2> <h1>(50)</h1><td>ὅτι ναὶ, ἀπόστηθι λοιπὸν, καὶ στῆσον αὐτὸν κάτω μετὰ 
τοῦ διαβόλου, μᾶλλον δὲ καὶ ἐκείνου κατώτερον· οὐδὲ 
γὰρ ἐκεῖνος τολμήσει τοῦτο εἰπεῖν· ἂν δὲ εἴπῃ, ὅτι 
οὐδὲν τούτων ἄξιον Θεοῦ, εἰπὲ, οὐκοῦν οὐδὲ εὔχεται 
Θεός· χωρὶς γὰρ τούτων καὶ ἕτερον ἄτοπον ἔσται, ἂν<tr><th>55<td>τοῦ Θεοῦ τὰ ῥήματα ᾖ. 
    Οὔτε γὰρ ἀγωνίαν μόνον ἐμφαίνει τὰ ῥήματα, 
ἀλλὰ καὶ δύο θελήματα, ἓν μὲν Υἱοῦ, ἓν δὲ 
Πατρὸς, ἐναντία ἀλλήλοις· τὸ γὰρ εἰπεῖν, <span class=Em>Οὐχ 
ὡς ἐγὼ θέλω, ἀλλ’ ὡς σὺ,</span> τοῦτό ἐστιν ἐμ‐<tr><th rowspan=2>60<td>φαίνοντος. Τοῦτο δὲ οὐδὲ ἐκεῖνοί ποτε συνεχώ‐ 
ρησαν, ἀλλ’ ἡμῶν ἀεὶ λεγόντων τὸ, <span class=Em>Ἐγὼ καὶ ὁ Πατὴρ</span><tr><td><span class=Em>ἕν ἐσμεν,</span> ἐπὶ τῆς δυνάμεως, ἐκεῖνοι ἐπὶ τῆς θελή‐<td class=K rowspan=13>Column end<tr><td><h3>48</h3>.<h2>766</h2><td>σεως τοῦτο εἰρῆσθαί φασι, λέγοντες Πατρὸς καὶ Υἱοῦ 
μίαν εἶναι βούλησιν. Εἰ τοίνυν Πατρὸς καὶ Υἱοῦ μία 
βούλησίς ἐστι, πῶς φησιν ἐνταῦθα, <span class=Em>Πλὴν οὐχ ὡς 
ἐγὼ θέλω, ἀλλ’ ὡς σύ;</span> Ἂν μὲν γὰρ ἐπὶ τῆς θεότητος<tr><th>5<td>τὸ εἰρημένον ᾖ τοῦτο, ἐναντιολογία τις γίνεται, καὶ 
πολλὰ ἄτοπα ἐκ τούτου τίκτεται· ἂν δὲ ἐπὶ τῆς σαρ‐ 
κὸς, ἔχει λόγον τὰ εἰρημένα, καὶ οὐδὲν γένοιτ’ ἂν 
ἔγκλημα. Οὐ γὰρ τὸ μὴ θέλειν ἀποθανεῖν τὴν σάρκα, 
ἐστὶ κατάγνωσις· φύσεως γάρ ἐστι τοῦτο· αὐτὸς δὲ<tr><th>10<td>τὰ τῆς φύσεως ἅπαντα χωρὶς ἁμαρτίας ἐπιδείκνυται, 
καὶ μετὰ πολλῆς τῆς περιουσίας, ὥστε τὰ τῶν αἱρε‐ 
τικῶν ἐμφράξαι στόματα. Ὅταν οὖν λέγῃ, <span class=Em>Εἰ δυνα‐ 
τὸν, παρελθέτω ἀπ’ ἐμοῦ τὸ ποτήριον τοῦτο,</span> καὶ, 
<span class=Em>Οὐχ ὡς ἐγὼ θέλω, ἀλλ’ ὡς σὺ,</span> οὐδὲν ἕτερον δεί‐<tr><th>15<td>κνυσιν, ἀλλ’ ἢ ὅτι σάρκα ἀληθῶς περιβέβληται φο‐ 
βουμένην θάνατον· τὸ γὰρ φοβεῖσθαι θάνατον καὶ 
ἀναδύεσθαι καὶ ἀγωνιᾷν ἐκείνης ἐστι. Νῦν μὲν οὖν 
ἐρήμην αὐτὴν ἀφίησι, καὶ γυμνὴν τῆς οἰκείας ἐνερ‐ 
γείας, ἵνα αὐτῆς δείξας τὴν ἀσθένειαν, πιστώσηται<tr><th>20<td>αὐτῆς καὶ τὴν φύσιν· νῦν δὲ αὐτὴν ἀποκρύπτει, ἵνα 
μάθῃς ὅτι οὐ ψιλὸς ἄνθρωπος ἦν. Ὥσπερ γὰρ, εἰ διὰ 
παντὸς τὰ ἀνθρώπινα ἐνεδείκνυτο, τοῦτο ἂν ἐνομίσθη· 
οὕτως, εἰ διὰ παντὸς τὰ τῆς θεότητος ἐπετέλει, 
ἠπιστήθη ἂν ὁ τῆς οἰκονομίας λόγος. Διὰ τοῦτο ποι‐<tr><th>25<td>κίλλει, καὶ ἀναμίγνυσι καὶ τὰ ῥήματα καὶ τὰ πρά‐ 
γματα, ἵνα μήτε τῇ Παύλου τοῦ Σαμοσατέως, μήτε 
τῇ Μαρκίωνος καὶ Μανιχαίου νόσῳ καὶ μανίᾳ παράσχῃ 
πρόφασιν· διὰ τοῦτο καὶ προλέγει τὸ ἐσόμενον ὡς 
Θεὸς, καὶ ἀναδύεται πάλιν ὡς ἄνθρωπος.<tr><th>30<td>    ζʹ. Ἐβουλόμην καὶ ταῖς λοιπαῖς αἰτίαις ἐπεξελθεῖν, 
καὶ δεῖξαι ἐπ’ αὐτῶν τῶν πραγμάτων, ὅτι ὥσπερ 
ἐνταῦθα τὴν ἀσθένειαν τῆς σαρκὸς ἐλέγχων ηὔξατο, 
οὕτω καὶ ἀλλαχοῦ πάλιν τὴν ἀσθένειαν τῶν ἀκουόν‐ 
των διορθούμενος· οὐ γὰρ δὴ πάντα τὰ ταπεινῶς<tr><th>35<td>εἰρημένα διὰ τὴν τῆς σαρκὸς περιβολὴν εἰρῆσθαι χρὴ 
νομίζειν μόνον, ἀλλὰ καὶ διὰ τὰς ἄλλας ἃς εἶπον 
αἰτίας· ἵνα δὲ μὴ τῶν εἰρημένων ἐπικλύσω τὸ πλῆ‐ 
θος τῇ περιουσίᾳ τῶν ῥηθήσεσθαι μελλόντων, ἐν‐ 
ταῦθα τὸν πρὸς ἐκείνους στήσας λόγον, καὶ τὰ λειπό‐<tr><th>40<td>μενα εἰς ἑτέραν ἀναβαλλόμενος ἡμέραν, πρὸς παραί‐ 
νεσιν εὐχῆς τρέψομαι πάλιν. Εἰ γὰρ καὶ πολλάκις 
ἡμῖν περὶ τῆς ὑποθέσεως ταύτης εἴρηται, ἀλλὰ 
καὶ νῦν ἀναγκαῖον εἰπεῖν. Καὶ γὰρ καὶ τῶν ἱματίων 
τὰ μὲν ἅπαξ βαφέντα ἐξίτηλον ἔχει τὴν βαφὴν, ἃ δὲ<tr><th>45<td>πολλάκις καὶ συνεχῶς καθέντες ἀνασπῶσιν οἱ δευ‐ 
σοποιοὶ, ἀκίνητον διατηρεῖ τὸ τοῦ χρώματος ἄνθος· 
τοῦτο δὴ καὶ ἐπὶ τῶν ψυχῶν συμβαίνει τῶν ἡμετέρων. 
Ὅταν γὰρ πολλάκις τῶν αὐτῶν ἀκούσωμεν ῥημάτων, 
καθάπερ τινὰ βαφὴν τὴν διδασκαλίαν ὑποδεξάμενοι,<tr><td><h3>48</h3>.<h2>766</h2> <h1>(50)</h1><td>οὐκ ἂν ῥᾳδίως αὐτὴν ἀποπτύσαιμεν. Μὴ τοίνυν παρ‐ 
έργως ἀκούωμεν· οὐ γάρ ἐστιν, οὐκ ἔστιν οὐδὲν 
εὐχῆς δυνατώτερον, οὐδὲ ἴσον. Οὐχ οὕτως ἐστὶ βασι‐ 
λεὺς λαμπρὸς ἁλουργίδα περιβεβλημένος, ὡς ὁ εὐχό‐ 
μενος τῇ πρὸς τὸν Θεὸν ὁμιλίᾳ κοσμούμενος. Ὥσπερ<tr><th rowspan=2>55<td>γὰρ εἰ στρατοπέδου παρόντος, στρατηγῶν, ἀρχόντων, 
ὑπάτων πολλῶν, προσελθών τις κατ’ ἰδίαν διαλεχθείη 
τῷ βασιλεῖ, τὰς πάντων ὄψεις ἐπιστρέφει πρὸς ἑαυ‐<tr><td>τὸν, καὶ ταύτῃ σεμνότερος γίνεται· οὕτω δὴ καὶ ἐπὶ<td class=Y rowspan=9>765<tr><td><h3>48</h3>.<h2>767</h2><td>τῶν εὐχομένων γένοιτ’ ἄν. Ἐννόησον γὰρ πηλίκον 
ἔσται ἀγγέλων παρόντων, ἀρχαγγέλων παρεστώτων, 
τῶν Σεραφὶμ, τῶν Χερουβὶμ, τῶν ἄλλων ἁπασῶν 
δυνάμεων, αὐτὸν ἄνθρωπον ὄντα μετὰ πολλῆς δύνα‐<tr><th>5<td>σθαι προσιέναι τῆς παῤῥησίας, καὶ τῷ βασιλεῖ τῶν 
δυνάμεων ἐκείνων διαλέγεσθαι· πόσης τοῦτο οὐκ ἂν 
ἀντάξιον εἴη τιμῆς; Οὐ τιμὴ δὲ μόνον, ἀλλὰ καὶ 
ὠφέλεια μεγίστη γένοιτ’ ἂν ἡμῖν ἀπὸ τῆς εὐχῆς, καὶ 
πρὶν ἢ λαβεῖν ὅπερ αἰτοῦμεν. Ὁμοῦ τε γάρ τις<tr><th>10<td>ἀνέτεινε τὰς χεῖρας εἰς τὸν οὐρανὸν, καὶ τὸν Θεὸν 
ἐκάλεσε, καὶ πάντων εὐθέως ἀπέστη τῶν ἀνθρωπί‐ 
νων πραγμάτων, καὶ μετέστη τῇ διανοίᾳ πρὸς τὴν 
μέλλουσαν ζωὴν, καὶ τὰ ἐν τοῖς οὐρανοῖς φαντάζεται 
λοιπὸν, καὶ οὐδὲν πρὸς τὴν παροῦσαν ἔχει ζωὴν, κατὰ<tr><th>15<td>τὸν καιρὸν τῆς εὐχῆς, ἐὰν μετὰ ἀκριβείας εὔχηται· 
ἀλλὰ κἂν θυμὸς ἀναζέῃ, κοιμίζεται ῥᾳδίως, κἂν ἐπι‐ 
θυμία φλέγῃ, σβέννυται, κἂν φθόνος τήκῃ, μετὰ 
πολλῆς τῆς εὐκολίας ἀπελαύνεται· καὶ τοῦτο γίνε‐ 
ται, ὅπερ ὁ προφήτης λέγει, ἀνίσχοντος τοῦ ἡλίου.<tr><th>20<td>Τί δὲ ἐκεῖνός φησιν; <span class=Em>Ἔθου σκότος, καὶ ἐγένετο 
νύξ· ἐν αὐτῇ διελεύσεται πάντα τὰ θηρία τοῦ 
δρυμοῦ, σκύμνοι ὠρυόμενοι τοῦ ἁρπάσαι καὶ 
ζητῆσαι παρὰ τοῦ Θεοῦ βρῶσιν αὐτοῖς· ἀνέτει‐ 
λεν ὁ ἥλιος, καὶ συνήχθησαν, καὶ εἰς τὰς μάν‐</span><tr><th>25<td><span class=Em>δρας αὐτῶν κοιτασθήσονται.</span> Ὥσπερ οὖν τῆς 
ἀκτῖνος ἀνισχούσης πάντα φυγαδεύεται τὰ θηρία, καὶ 
πρὸς τοὺς φωλεοὺς τοὺς ἑαυτῶν καταδύεται· οὕτω 
δὴ τῆς εὐχῆς, ὥσπερ τινὸς ἀκτῖνος ἀπὸ τοῦ στόματος 
τοῦ ἡμετέρου καὶ τῆς γλώττης ἀναφανείσης, φωτί‐<tr><th>30<td>ζεται μὲν ἡ διάνοια, πάντα δὲ τὰ ἄλογα καὶ θηριώδη 
πάθη δραπετεύει καὶ φυγαδεύεται, καὶ πρὸς τοὺς 
οἰκείους καταδύεται φωλεοὺς, μόνον ἂν μετὰ ἀκρι‐ 
βείας εὐχώμεθα, ἂν μετὰ ψυχῆς διεγηγερμένης καὶ 
διανοίας νηφούσης. Τότε κἂν διάβολος παρῇ φυγα‐<tr><th>35<td>δεύεται, κἂν δαίμων, ἀναχωρεῖ. Εἰ γὰρ οἰκέτῃ δε‐ 
σπότου διαλεγομένου, οὐδεὶς ἂν τῶν συνδούλων, οὔτε 
τις τῶν παῤῥησίαν ἐχόντων προσελθεῖν τολμήσειε 
καὶ διενοχλῆσαι, πολλῷ μᾶλλον οὗτοι, τῶν προσκε‐ 
κρουκότων ὄντες καὶ ἀπαῤῥησιάστων, οὐκ ἂν δυνη‐<tr><th>40<td>θεῖεν ἡμῖν ἐνοχλῆσαι τῷ Θεῷ διαλεγομένοις μετὰ τῆς<td class=K rowspan=10>Column end<tr><td><h3>48</h3>.<h2>768</h2><td>προσηκούσης σπουδῆς. Εὐχὴ χειμαζομένων 
λιμὴν, κλυδωνιζομένων ἄγκυρα, σαλευομένων βακτη‐ 
ρία, πενήτων θησαυρὸς, πλουτούντων ἀσφάλεια, 
νοσημάτων ἀναίρεσις, ὑγιείας φυλακή· εὐχὴ καὶ τὰ<tr><th>5<td>ἀγαθὰ ἡμῖν ἀκίνητα διατηρεῖ, καὶ τὰ κακὰ μετα‐ 
βάλλει ταχέως· κἂν πειρασμὸς ἐπέλθῃ, ῥᾳδίως ἀπο‐ 
κρούεται, κἂν ζημία χρημάτων, κἂν ὁτιοῦν ἕτερον 
τῶν λυπουμένων ἡμῶν τὴν ψυχὴν, ἅπαντα ἀπελαύνει 
ταχέως· εὐχὴ λύπης ἁπάσης φυγαδευτήριον, εὐθυ‐<tr><th>10<td>μίας ὑπόθεσις, διηνεκοῦς ἡδονῆς ἀφορμὴ, φιλοσο‐ 
φίας μήτηρ. Ὁ δυνάμενος εὔχεσθαι μετὰ ἀκριβείας, 
κἂν ἁπάντων πενέστερος ᾖ, πάντων ἐστὶ πλουσιώ‐ 
τερος· ὥσπερ ὁ τῆς εὐχῆς πάλιν ἐστερημένος, κἂν 
ἐν αὐτῷ καθέζηται τῷ θρόνῳ τῷ βασιλικῷ, πάντων<tr><th>15<td>ἐστὶ πενέστερος. Οὐχ ὁ Ἀχαὰβ βασιλεὺς ἦν, καὶ 
χρυσίον εἶχεν ἄφατον καὶ ἀργύριον; ἀλλ’ ἐπειδὴ 
εὐχὴν οὐκ εἶχε, περιῄει Ἡλίαν ζητῶν, ἄνθρωπον οὐδὲ 
καταγώγιον ἔχοντα, οὐδὲ ἱμάτιον, ἀλλ’ ἢ μηλωτὴν 
μόνην. Τί τοῦτο; εἰπέ μοι· ὁ τοσαύτας ἔχων ἀπο‐<tr><th>20<td>θήκας τὸν οὐδὲν ἔχοντα ζητεῖς; Ναὶ, φησί. Τί γάρ 
μοι τῶν ταμείων ὄφελος, τούτου τὸν οὐρανὸν ἀπο‐ 
κλείσαντος, καὶ πάντα ἄχρηστα ἐργασαμένου; Εἶδες 
πῶς οὗτος εὐπορώτερος ἦν ἐκείνου; Ἕως γὰρ οὗτος 
ἐφθέγξατο, ὁ βασιλεὺς ἦν ἐν πενίᾳ πολλῇ μετὰ τοῦ<tr><th>25<td>στρατοπέδου παντός. Ὢ τοῦ θαύματος, οὐδὲ ἱμάτιον 
εἶχε, καὶ τὸν οὐρανὸν ἀπέκλεισε. Δι’ αὐτὸ μὲν οὖν 
τοῦτο ἀπέκλεισε τὸν οὐρανὸν, ἐπειδὴ ἱμάτιον, οὐκ εἶ‐ 
χεν· ἐπειδὴ οὐδὲν ἐνταῦθα ἐκέκτητο, διὰ τοῦτο πολ‐ 
λὴν τὴν δύναμιν ἐπεδείξατο· ἀνοίξας γὰρ τὰ χείλη<tr><th>30<td>μόνον, μυρίους ἐποίησεν ἄνωθεν κατενεχθῆναι θη‐ 
σαυροὺς ἀγαθῶν. Ὢ στόματος πηγὰς ὄμβρων ἔχον‐ 
τος· ὢ γλώσσης νιφάδας ὑετῶν ἀφιείσης· ὢ φωνῆς 
μυρία ἀγαθὰ βρυούσης. Πρὸς δὴ τοῦτον ἀεὶ βλέπον‐ 
τες τὸν πένητα καὶ πλούσιον, τὸν διὰ τοῦτο πλούσιον,<tr><th>35<td>ἐπειδὴ πένης ἦν, ὑπερορῶμεν τῶν παρόντων, ἐπιθυ‐ 
μῶμεν τῶν μελλόντων. Οὕτω γὰρ καὶ τῶν ἐνταῦθα 
καὶ τῶν ἐκεῖ πάντων ἐπιτευξόμεθα ἀγαθῶν· ὧν γέ‐ 
νοιτο πάντας ἡμᾶς ἐπιτυχεῖν, χάριτι καὶ φιλανθρω‐ 
πίᾳ τοῦ Κυρίου ἡμῶν Ἰησοῦ Χριστοῦ, μεθ’ οὗ τῷ<tr><th rowspan=2>40<td>Πατρὶ δόξα, ἅμα τῷ ἁγίῳ Πνεύματι, νῦν καὶ ἀεὶ, καὶ<tr><td>εἰς τοὺς αἰῶνας τῶν αἰώνων, Ἀμήν.<td class=K>Column end || Page end767</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
