<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>EPIPHANIUS :: Homilia in Christi resurrectionem (inc. Νῦν τὸ πένθος) [Sp.] :: TLG 2021 042</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2021.htm">2021</a> 042&nbsp;:: <strong><a class=CaCo href="2021.htm">EPIPHANIUS</a></strong>&nbsp;:: <strong>Homilia in Christi resurrectionem </strong>(inc. Νῦν τὸ πένθος) [Sp.]</p>
<p class="AuthorInfo"><a class=CaCo href="2021.htm">EPIPHANIUS</a> <a class="CanonEpi">Scr. Eccl., Episcopus</a><br />(<a class="CanonGeo">Palaestinus
Constantiensis (Cypri)</a>: <a class="CanonDat">A.D. 4</a>)</p><p class="WorkInfo"><strong>Homilia in Christi resurrectionem </strong>(inc. Νῦν τὸ πένθος) [Sp.]</p><p class="EditionInfo"><a class=CaE>Source: Nautin, P. (ed.), <em>Le dossier d’Hippolyte et de Méliton</em> [<em>Patristica </em>1] Paris: Cerf, 1953: 155–159.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><td><h2>t</h2><td><a class=T>Τοῦ ἁγίου Ἐπιφανίου ἐπισκόπου Κύπρου λόγος εἰς τὴν ἁγίαν τοῦ Χριστοῦ 
ἀνάστασιν·</a><td class=K rowspan=9><tr><td><h2>1</h2><td>    Νῦν τὸ πένθος τῶν νεκρῶν πεφυγάδευται καὶ τὸ φέγγος τῆς 
ἀναστάσεως ἐλήλυθεν. Τοῦτο γάρ ἐστιν ἀγάπης ἀπόδειξις, ὅτι ὅνπερ 
ὤφειλεν θάνατον ὁ ἄνθρωπος, τοῦτον ἔλυσεν ὁ Χριστὸς ἀποθανών, 
δοὺς λύτρον ψυχὴν ἀντὶ ψυχῆς καὶ σῶμα ἀντὶ σώματος, ὅλον<tr><th>5<td>ἄνθρωπον ἀντὶ ἀνθρώπου, καὶ θάνατον ὑπὲρ θανάτου.<tr><td><h2>2</h2><td><a class=ML><div class=V6></div></a>Τίς ποτε 
ἀπέθανεν δίκαιος ὢν ὑπὲρ ἀδίκου; Ποῖος πατὴρ ὑπὲρ τέκνου, ποῖος 
υἱὸς ὑπὲρ πατρὸς ἀπέθανεν; Ὃ ἐποίησεν κύριος ὑπὲρ ἡμῶν, οὐ 
μόνον ἡμᾶς πλάσας διὰ χειρὸς ἐν τῷ Ἀδάμ, ἀλλὰ καὶ ἀναγεννήσας<tr><th>5<td>ἡμᾶς διὰ πνεύματος ἐν τῷ αὐτοῦ πάθει.<tr><td><h2>3</h2><td><a class=ML><div class=V0></div></a>Καὶ ὁ ἀσεβὴς λαὸς 
τῶν Ἰουδαίων ἀπέκτειναν τὸν ἑαυτῶν εὐεργέτην, ἀποδόντες αὐτῷ 
«<span class=Xp>πονηρὰ ἀντὶ ἀγαθῶ</span>ν<span class=Xp>»</span> καὶ θλῖψιν ἀντὶ χαρᾶς καὶ θάνατον 
ἀντὶ ζωῆς· τὸν γὰρ ἐγείροντα τοὺς νεκροὺς αὐτῶν καὶ θεραπεύοντα<tr><th>5<td>τοὺς χωλοὺς καὶ φωταγωγοῦντα τοὺς τυφλούς, τοῦτον ἀπέκτεισαν 
κρεμάσαντες ἐπὶ ξύλου.<tr><td><h2>4</h2><td><a class=ML><div class=JW></div></a>Ἴδετε οἱ ἄνθρωποι, ἴδετε πᾶσαι αἱ 
πατριαὶ τὰ καινὰ τολμήματα· ἐκρέμασαν τὸν κρεμάσαντα τὴν γῆν, 
καὶ προσέπηξαν ξύλῳ τὸν πήξαντα τὸν κόσμον, καὶ ἐμέτρησαν τὸν 
μετρήσαντα τοὺς οὐρανούς, καὶ ἔδησαν τὸν λύσαντα τοὺς ἁμαρτωλούς,<tr><th>5<td>καὶ ἐπότισαν ὄξος τὸν ποτίσαντα δικαιοσύνην, καὶ ἐψώμισαν χολὴν 
τὸν ψωμίσαντα ζωήν, καὶ ἠφάνισαν χεῖρας καὶ πόδας τοῦ θεραπεύσαν‐ 
τος αὐτῶν χεῖρας καὶ πόδας, καὶ ἠνέγκασαν καμμύσαι τὸν ποιήσαντα 
αὐτοὺς ἀναβλέψαι, καὶ ἔθαψαν τὸν ἐγείραντα τοὺς νεκροὺς αὐτῶν.<tr><td><h2>5</h2><td>Ὢ μυστηρίου καινοῦ καὶ θαύματος παραδόξου· ἐκρίθη ὁ κριτής, 
καὶ ἐδήθη ὁ λύων τοὺς πεπεδημένους, καὶ προσεπάγη ὁ πήξας τὴν 
γῆν, καὶ ἐκρεμάσθη ὁ κρεμάσας τὸν κόσμον, καὶ ἐμετρήθη ὁ μετρή‐ 
σας τοὺς οὐρανούς, καὶ ἐψωμίσθη χολὴν ὁ ψωμίσας ζωήν, καὶ<td class=Y rowspan=9>155<tr><th>5<td>ἀπέθανεν ὁ ζωογονῶν τὰ πάντα, καὶ ἐτάφη ὁ ἀνιστῶν τοὺς νεκρούς.<tr><td><h2>6</h2><td>Τοῦ γὰρ κυρίου κρεμαμένου ἐπὶ τοῦ ξύλου, ἐρράγησαν οἱ τάφοι, 
καὶ ὁ ᾅδης ἠνεώχθη, καὶ ἀνέστησαν νεκροί, καὶ ἐξήλλοντο ψυχαί, 
καὶ ἐνεφανίσθησαν πολλοὶ τῶν ἀνισταμένων ἐν Ἰσραήλ, ὅτε 
ἐπετελεῖτο τὸ τοῦ Χριστοῦ μυστήριον· ἐπὶ γὰρ τοῦ σταυροῦ ὕψωσεν<tr><th>5<td>τὴν σάρκα, ἵνα φανῇ ἡ σὰρξ ὑψουμένη καὶ θάνατος πεπτωκὼς ὑπὸ 
τοὺς πόδας τῆς σαρκός.<tr><td><h2>7</h2><td><a class=ML><div class=JW></div></a>Τότε οἱ ἄγγελοι ἐξενίσθησαν καὶ αἱ 
δυνάμεις τῶν οὐρανῶν ἐξεπλάγησαν ἐπὶ τῷ πάθει τοῦ Χριστοῦ, 
ἐξεπλάγη ἡ κτίσις ξενιζομένη καὶ λέγουσα· Τί ἄρα εἴη τοῦτο τὸ και‐ 
νὸν μυστήριον; Ὁ κριτὴς κρίνεται καὶ σιωπᾷ, ὁ ἀόρατος ὁρᾶται καὶ<tr><th>5<td>οὐκ ἐπαισχύνεται, ὁ ἀκράτητος κρατεῖται καὶ οὐκ ἀγανακτεῖ, ὁ ἀμέτρη‐ 
τος μετρεῖται καὶ οὐκ ἀντιτάσσεται, ὁ ἀπαθὴς πάσχει καὶ οὐκ ἀνταποδί‐ 
δωσιν, ὁ ἀθάνατος θνῄσκει καὶ καρτερεῖ, ὁ ἐν οὐρανοῖς θάπτεται καὶ 
ὑπομένει· τί τοῦτο τὸ καινὸν μυστήριον ἢ πάντως διὰ τὸν ἄνθρωπον;<tr><td><h2>8</h2><td>Ἀλλ’ ὁ βουλήσει παθὼν κύριος ἀνέστη ἐκ τῶν νεκρῶν, καταπατήσας 
τὸν θάνατον, καὶ <span class=Xp>δήσας </span>«<span class=Xp>τὸν ἰσχυρό</span>ν»<span class=Xp>,</span> καὶ λύσας τὸν ἄνθρωπον· 
ὁ δὲ θάνατος ἀλλοιωθεὶς ἔπεσεν ὑπὸ τοὺς πόδας τοῦ Χριστοῦ, καὶ ἐσύρθη 
αἰχμάλωτος θριαμβευόμενος ὁ ᾅδης, καὶ πᾶσαι αἱ δυνάμεις αὐτοῦ ἀνε‐<tr><th>5<td>στράφησαν ἀκούσασαι τῆς φωνῆς τοῦ Χριστοῦ, καθὼς ἡ γραφή φησιν· 
«Εἶδος μὲν αὐτοῦ οὐκ εἴδομεν, φωνῆς δὲ αὐτοῦ ἠκούσαμεν». Οὐκ 
εἶδεν γὰρ ὁ ᾅδης τὸ πρόσωπον τοῦ κυρίου, ἀλλὰ φωνῆς αὐτοῦ ἤκουσεν 
λέγοντος· Ἐξέλθατε ψυχαὶ πεπεδημέναι καὶ <span class=Xp>καθήμεναι ἐν σκιᾷ 
θανάτο</span>υ<span class=Xp>·</span> ζωὴν ὑμῖν εὐαγγελίζομαι· ἐγώ εἰμι ὁ Χριστὸς ἡ ζωὴ<tr><th>10<td>ὑμῶν.<tr><td><h2>9</h2><td><a class=ML><div class=Qs></div></a>Τότε ὁ ᾅδης ἀκούσας κατελύθη, καὶ αἱ πύλαι αὐτοῦ αἱ 
χαλκαὶ συνετρίβησαν, καὶ οἱ μοχλοὶ αὐτοῦ οἱ σιδηροῖ συνεθλάσθησαν, 
καὶ ἐξήλλοντο αἱ τῶν ἁγίων ψυχαὶ ἀκολουθοῦσαι τοῖς ἴχνεσι τοῦ 
Χριστοῦ· τότε ἐπληρώθη τὸ γεγραμμένον· «<span class=Xp>Ἐκεῖ συνέτριψεν</span><td class=Y rowspan=8>157<tr><th>5<td><span class=Xp>πύλας χαλκά</span>ς<span class=Xp>, καὶ μοχλοὺς σιδηροῦς συνέθλασε</span>ν»<span class=Xp>.</span><tr><td><h2>10</h2><td>Ἐβόησε δὲ καὶ ἡ γῆ λέγουσα· Δέσποτα, φεῖσαί μου τῶν κακῶν, 
κούφισόν με τῆς ὀργῆς, λῦσόν με τῆς κατάρας, ἀνθ’ ὧν ἐδεξάμην 
αἵματα καὶ ἀνθρώπων σώματα, ἔτι δὲ καὶ τὸ σὸν σῶμα· δέσποτα, 
ἀπολάμβανέ σου τὸν Ἀδάμ.<tr><td><h2>11</h2><td><a class=ML><div class=Ja></div></a>Ἀνέστη γοῦν ὁ κύριος διὰ τριῶν 
ἡμερῶν, διδάσκων ἡμᾶς τριάδα ἐν μονάδι προσκυνεῖν· πᾶσαι δὲ αἱ 
πατριαὶ τῶν ἐθνῶν ἐσώθησαν ἐν τῷ Χριστῷ· εἷς γὰρ ἐκρίθη καὶ 
μυριάδες ἐσώθησαν· ὁ γὰρ κύριος ἀπέθανεν ὑπὲρ πάντων.<tr><td><h2>12</h2><td><a class=ML><div class=V8></div></a>Οὗτος 
δὲ ὁμοίως ἐνδυσάμενος ὅλον τὸν ἄνθρωπον ἀνῆλθεν εἰς τὰ ὕψη τῶν 
οὐρανῶν, ἀναφέρων δῶρον τῷ πατρὶ οὐ χρυσόν, οὐκ ἄργυρον, οὔτε λίθον 
τίμιον, ἀλλ’ ἄνθρωπον ὃν ἔπλασεν «<span class=Xp>κα</span>τ<span class=Xp>’ εἰκόνα καὶ ὁμοίωσιν</span><tr><th>5<td><span class=Xp>αὐτο</span>ῦ»<span class=Xp>.</span><tr><td><h2>13</h2><td><a class=ML><div class=J2></div></a>Τοῦτον ὁ πατὴρ ὑψώσας ἐν δεξιᾷ αὐτοῦ «<span class=Xp>ἐπὶ θρόνου 
ὑψηλο</span>ῦ<span class=Xp>»</span> κεκάθικεν, «<span class=Xp>ἕως ἂν τεθῶσιν οἱ ἐχθροὶ αὐτοῦ ὑπὸ 
τοὺς πόδας αὐτο</span>ῦ»<span class=Xp>·</span> μέλλει γὰρ ἔρχεσθαι κριτὴν ζώντων καὶ 
νεκρῶν, «<span class=Xp>οὗ τῆς βασιλείας αὐτοῦ οὐκ ἔσται τέλο</span>ς»<span class=Xp>,</span> ὅτι δόξα<tr><th rowspan=2>5<td>ἐστὶ τῷ πατρὶ καὶ τῷ υἱῷ καὶ τῷ ἁγίῳ πνεύματι νῦν καὶ ἀεὶ καὶ εἰς<tr><td>τοὺς αἰῶνας τῶν αἰώνων. Ἀμήν.<td class=Y>159</table>
<script>
var IL = ["Line", "Section"];
document.body.onload=f();
</script>
</body>
</html>
