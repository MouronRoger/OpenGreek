<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>DEMOSTHENES :: Eroticus [Sp.] :: TLG 0014 061</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0014.htm">0014</a> 061&nbsp;:: <strong><a class=CaCo href="0014.htm">DEMOSTHENES</a></strong>&nbsp;:: <strong>Eroticus </strong>[Sp.]</p>
<p class="AuthorInfo"><a class=CaCo href="0014.htm">DEMOSTHENES</a> <a class="CanonEpi">Orat.</a><br />(<a class="CanonGeo">Atheniensis</a>: <a class="CanonDat">4 B.C.</a>)</p>
<p class="CanonVid"><a class="CaV">Scholia: Cf. <em>SCHOLIA IN DEMOSTHENEM</em> (5017)
<br />
Scholia: Cf. <em>LEXICON PATMENSE</em> (4302)</a></p>
<p class="WorkInfo"><strong>Eroticus </strong>[Sp.]</p><p class="EditionInfo"><a class=CaE>Source: Rennie, W. (ed.), <em>Demosthenis orationes</em>, vol. 3. Oxford: Clarendon Press, 1931 (repr. 1960): [1400–1418].</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Erot</h6>. <h2>1</h2><td>    Ἀλλ’ ἐπειδήπερ ἀκούειν βούλει τοῦ λόγου, δείξω σοι καὶ 
ἀναγνώσομαι. δεῖ δέ σε τὴν προαίρεσιν αὐτοῦ πρῶτον 
εἰδέναι. βούλεται μὲν γὰρ ὁ τὸν λόγον ποιῶν ἐπαινεῖν 
Ἐπικράτην, ὃν ᾤετο πολλῶν καὶ καλῶν κἀγαθῶν ὄντων<td class=K rowspan=6><tr><th>5<td>νέων ἐν τῇ πόλει χαριέστατον εἶναι, καὶ πλέον τῇ συνέσει 
προέχειν ἢ τῷ κάλλει τῶν ἡλικιωτῶν. ὁρῶν δ’ ὡς ἔπος 
εἰπεῖν τὰ πλεῖστα τῶν ἐρωτικῶν συνταγμάτων αἰσχύνην 
μᾶλλον ἢ τιμὴν περιάπτοντα τούτοις περὶ ὧν ἐστι γεγραμ‐ 
μένα, τοῦθ’ ὅπως μὴ πείσεται πεφύλακται, καὶ ὅπερ καὶ<tr><th>10<td>πεπεῖσθαί φησιν τῇ γνώμῃ, τοῦτο καὶ γέγραφεν, ὡς δίκαιος 
ἐραστὴς οὔτ’ ἂν ποιήσειεν οὐδὲν αἰσχρὸν οὔτ’ ἀξιώσειεν. ὃ<tr><td><h6>Erot</h6>. <h2>2</h2><td>μὲν οὖν ὡσπερεὶ μάλιστ’ ἂν ἐρωτικὸν λάβοις τοῦ λόγου, 
περὶ τοῦτ’ ἔστιν· ὁ δ’ ἄλλος λόγος τὰ μὲν αὐτὸν ἐπαινεῖ 
τὸν νεανίσκον, τὰ δ’ αὐτῷ συμβουλεύει περὶ παιδείας τε 
καὶ προαιρέσεως τοῦ βίου. πάντα δὲ ταῦτα γέγραπται τὸν<tr><th>5<td>τρόπον ὅν τις ἂν εἰς βιβλίον καταθεῖτο. τοῖς μὲν γὰρ 
λεκτικοῖς τῶν λόγων ἁπλῶς καὶ ὁμοίως οἷς ἂν ἐκ τοῦ 
παραχρῆμά τις εἴποι πρέπει γεγράφθαι, τοῖς δ’ εἰς τὸν 
πλείω χρόνον τεθησομένοις ποιητικῶς καὶ περιττῶς ἁρμόττει 
συγκεῖσθαι· τοὺς μὲν γὰρ πιθανούς, τοὺς δ’ ἐπιδεικτικοὺς<tr><th rowspan=2>10<td>εἶναι προσήκει. ἵν’ οὖν μὴ παρὰ τὸν λόγον σοι λέγω, μηδ’ 
ἃ γιγνώσκω περὶ τούτων αὐτὸς διεξίω, πρόσεχ’ ὡς αὐτοῦ 
τοῦ λόγου ἤδη ἀκουσόμενος, ἐπειδὴ καὶ αὐτὸς ἥκει, ὃν<tr><td>ἠβουλήθην ἀκούειν, Ἐπικράτης.<td class=G rowspan=8><tr><td><h6>Erot</h6>. <h2>3</h2><td>    Ὁρῶν ἐνίους τῶν ἐρωμένων καὶ κάλλους μετεσχηκότων 
οὐδετέρᾳ τῶν εὐτυχιῶν τούτων ὀρθῶς χρωμένους, ἀλλ’ ἐπὶ 
μὲν τῇ τῆς ὄψεως εὐπρεπείᾳ σεμνυνομένους, τὴν δὲ πρὸς τοὺς 
ἐραστὰς ὁμιλίαν δυσχεραίνοντας, καὶ τοσοῦτον διημαρτη‐<tr><th>5<td>κότας τοῦ τὰ βέλτιστα κρίνειν ὥστε διὰ τοὺς λυμαινομένους 
τῷ πράγματι καὶ πρὸς τοὺς μετὰ σωφροσύνης πλησιάζειν 
ἀξιοῦντας δυσκόλως διακειμένους, ἡγησάμην τοὺς μὲν τοιού‐ 
τους οὐ μόνον αὑτοῖς ἀλυσιτελῶς ἔχειν, ἀλλὰ καὶ τοῖς<tr><td><h6>Erot</h6>. <h2>4</h2><td>ἄλλοις μοχθηρὰς συνηθείας ἐνεργάζεσθαι, τοῖς δὲ καλῶς 
φρονοῦσιν οὐκ ἐπακολουθητέον εἶναι τῇ τούτων ἀπονοίᾳ, 
μάλιστα μὲν ἐνθυμουμένοις ὅτι τῶν πραγμάτων οὔτε καλῶν 
οὔτ’ αἰσχρῶν ἀποτόμως ὄντων, ἀλλὰ παρὰ τοὺς χρωμένους<tr><th>5<td>τὸ πλεῖστον διαλλαττόντων, ἄλογον μιᾷ γνώμῃ περὶ ἀμφο‐ 
τέρων χρῆσθαι, ἔπειθ’ ὅτι πάντων ἀτοπώτατόν ἐστιν ζηλοῦν 
μὲν τοὺς πλείστους φίλους καὶ βεβαιοτάτους ἔχοντας, ἀπο‐ 
δοκιμάζειν δὲ τοὺς ἐραστάς, ὃ μόνον ἴδιον ἔθνος οὐχ ἅπασιν<tr><td><h6>Erot</h6>. <h2>5</h2><td>ἀλλὰ τοῖς καλοῖς καὶ σώφροσιν οἰκειοῦσθαι πέφυκεν. ἔτι 
δὲ τοῖς μὲν μηδεμίαν πω τοιαύτην φιλίαν ἑορακόσιν καλῶς 
ἀποβᾶσαν, ἢ σφόδρα κατεγνωκόσιν αὑτῶν ὡς οὐκ ἂν δυνη‐ 
θεῖεν σωφρόνως τοῖς ἐντυγχάνουσιν ὁμιλεῖν, ἴσως οὐκ<tr><th>5<td>ἄλογον ταύτην ἔχειν τὴν διάνοιαν· τοῖς δ’ ὥσπερ σὺ δια‐ 
κειμένοις, καὶ μήτε παντάπασιν ἀνηκόοις οὖσιν ὅσαι δὴ 
χρεῖαι δι’ ἔρωτος χωρὶς αἰσχύνης ηὐξήθησαν, καὶ μετὰ τῆς 
ἀκριβεστάτης εὐλαβείας τὸν ἄλλον χρόνον βεβιωκόσιν, οὐδ’<tr><td><h6>Erot</h6>. <h2>6</h2><td>ὑποψίαν ἔχειν εὔλογον ὡς ἄν τι πράξειαν αἰσχρόν. διὸ δὴ 
καὶ μᾶλλον ἐπήρθην τοῦτον γράψαι τὸν λόγον, ἡγούμενος 
δυοῖν τοῖν καλλίστοιν οὐ διαμαρτήσεσθαι. τὰ μὲν γὰρ 
ὑπάρχοντά σοι ἀγαθὰ διελθὼν ἅμα σέ τε ζηλωτὸν καὶ<tr><th>5<td>ἐμαυτὸν οὐκ ἀνόητον ἐπιδείξειν ἐλπίζω, εἴ σε τοιοῦτον ὄντ’ 
ἀγαπῶ· συμβουλεύσας δ’ ἃ μάλιστα κατεπείγει, νομίζω τῆς 
μὲν εὐνοίας τῆς ἐμῆς δεῖγμα, τῆς δὲ κοινῆς φιλίας ἀφορμὴν<td class=G rowspan=8><tr><td><h6>Erot</h6>. <h2>7</h2><td>ἀμφοτέροις εἰσοίσειν. καίτοι μ’ οὐ λέληθεν ὅτι χαλεπὸν 
μέν ἐστιν καὶ τὴν σὴν φύσιν ἀξίως τῶν ὑπαρχόντων διελ‐ 
θεῖν, ἔτι δ’ ἐπικινδυνότερον τὸ συμβουλεύειν μέλλονθ’ 
αὑτὸν ὑπεύθυνον τῷ πεισθέντι καταστῆσαι. ἀλλὰ νομίζω<tr><th>5<td>τοῖς μὲν δικαίως ἐγκωμίων τυγχάνουσιν περιγενέσθαι τῆς 
τῶν ἐπαινούντων δυνάμεως προσήκειν τῇ τῆς ἀληθείας 
ὑπερβολῇ, τῆς δὲ συμβουλῆς οὐ διαμαρτήσεσθαι, συνειδὼς 
ὅτι διὰ μὲν ἀνοήτων καὶ παντελῶς ὑπ’ ἀκρασίας διεφθαρ‐ 
μένων οὐδὲ τῶν καθ’ ὑπερβολὴν ὀρθῶς βουλευθέντων οὐδὲν<tr><th>10<td>ἂν καλῶς ἐξενεχθείη, διὰ δὲ τῶν σωφρόνως καὶ καθαρῶς 
ζῆν αἱρουμένων οὐδὲ τὰ μετρίως ἐσκεμμένα διαμαρτάνεσθαι<tr><td><h6>Erot</h6>. <h2>8</h2><td>πέφυκεν. τὰς μὲν οὖν ἐλπίδας ἔχων τοιαύτας ἐγχειρῶ τῷ 
λόγῳ· ἡγοῦμαι δὲ πάντας ἂν ὁμολογῆσαί μοι τοῖς τηλικού‐ 
τοις μάλιστα κατεπείγειν κάλλος μὲν ἐπὶ τῆς ὄψεως, 
σωφροσύνην δ’ ἐπὶ τῆς ψυχῆς, ἀνδρείαν δ’ ἐπ’ ἀμφοτέρων<tr><th>5<td>τούτων, χάριν δ’ ἐπὶ τῶν λόγων διατελεῖν ἔχοντας. ὧν τὰ 
μὲν τῆς φύσεως οὕτω καλῶς ἡ τύχη σοι παραδέδωκεν ὥστε 
περίβλεπτον καὶ θαυμαζόμενον διατελεῖν, τὰ δ’ αὐτὸς παρὰ 
τὴν ἐπιμέλειαν εἰς τοῦτο προαγαγὼν ἥκεις ὥστε μηδέν’ ἄν<tr><td><h6>Erot</h6>. <h2>9</h2><td>σοι τῶν εὖ φρονούντων ἐπιτιμῆσαι. καίτοι τί χρὴ τὸν τῶν 
μεγίστων ἐπαίνων ἄξιον; οὐχ ὑπὸ μὲν τῶν θεῶν ἠγαπη‐ 
μένον φαίνεσθαι, παρὰ δὲ τοῖς ἀνθρώποις τὰ μὲν δι’ αὑτόν, 
τὰ δὲ διὰ τὴν τύχην θαυμάζεσθαι; καθ’ ὅλου μὲν τοίνυν<tr><th>5<td>τῶν ὑπαρχόντων σοι πρὸς ἀρετὴν ἴσως ὕστερον ἁρμόσει τὰ 
πλείω διελθεῖν· ἃ δ’ ἑκάστου τούτων ἐγκώμι’ εἰπεῖν ἔχω, 
ταῦτα δηλῶσαι πειράσομαι μετ’ ἀληθείας.<tr><td><h6>Erot</h6>. <h2>10</h2><td>    Ἄρξομαι δὲ πρῶτον ἐπαινεῖν, ὅπερ πρῶτον ἰδοῦσιν 
ἅπασιν ἔστιν γνῶναί σου, τὸ κάλλος, καὶ τούτου τὸ χρῶμα, 
δι’ οὗ καὶ τὰ μέλη καὶ ὅλον τὸ σῶμα φαίνεται. ᾧ τίν’ 
ἁρμόττουσαν εἰκόν’ ἐνέγκω σκοπῶν οὐχ ὁρῶ, ἀλλὰ παρίστα‐<td class=G rowspan=8><tr><th>5<td>ταί μοι δεῖσθαι τῶν ἀναγνόντων τόνδε τὸν λόγον σὲ θεωρῆ‐ 
σαι καὶ ἰδεῖν, ἵνα συγγνώμης τύχω μηδὲν ὅμοιον ἔχων<tr><td><h6>Erot</h6>. <h2>11</h2><td>εἰπεῖν. τῷ γὰρ 〈ἂν〉 εἰκάσειέ τις, ὃ θνητὸν ὂν ἀθάνατον τοῖς 
ἰδοῦσιν ἐνεργάζεται πόθον, καὶ ὁρώμενον οὐκ ἀποπληροῖ, 
καὶ μεταστὰν μνημονεύεται, καὶ τὴν τῶν θεῶν ἀξίαν ἐπ’ 
ἀνθρώπου φύσιν ἔχει, πρὸς μὲν τὴν εὐπρέπειαν ἀνθηρόν,<tr><th>5<td>πρὸς δὲ τὰς αἰτίας ἀνυπονόητον; ἀλλὰ μὴν οὐδὲ ταῦτ’ 
ἔστιν αἰτιάσασθαι [πρὸς] τὴν σὴν ὄψιν, ἃ πολλοῖς ἄλλοις<tr><td><h6>Erot</h6>. <h2>12</h2><td>ἤδη συνέπεσεν τῶν κάλλους μετασχόντων. ἢ γὰρ δι’ 
ἀρρυθμίαν τοῦ σχήματος ἅπασαν συνετάραξαν τὴν ὑπάρ‐ 
χουσαν εὐπρέπειαν, ἢ δι’ ἀτύχημά τι καὶ τὰ καλῶς πεφυ‐ 
κότα συνδιέβαλον αὐτῷ. ὧν οὐδενὶ τὴν σὴν ὄψιν εὕροιμεν<tr><th>5<td>ἂν ἔνοχον γεγενημένην· οὕτω γὰρ σφόδρ’ ἐφυλάξατο πάσας 
τὰς τοιαύτας κῆρας ὅστις ποτ’ ἦν θεῶν ὁ τῆς σῆς ὄψεως 
προνοηθείς, ὥστε μηδὲν μέμψεως ἄξιον, τὰ δὲ πλεῖστα<tr><td><h6>Erot</h6>. <h2>13</h2><td>περίβλεπτά σου καταστῆσαι. καὶ μὲν δὴ καὶ τῶν ὁρωμένων 
ἐπιφανεστάτου μὲν ὄντος τοῦ προσώπου, τούτου δ’ αὐτοῦ 
τῶν ὀμμάτων, ἔτι μᾶλλον ἐν τούτοις ἐπεδείξατο τὴν εὔνοιαν 
ἣν εἶχεν εἰς σὲ τὸ δαιμόνιον. οὐ γὰρ μόνον πρὸς τὸ τὰ<tr><th rowspan=2>5<td>κατεπείγονθ’ ὁρᾶν αὐτάρκη παρέσχηται, ἀλλ’ ἐνίων οὐδ’ ἐκ 
τῶν πραττομένων γιγνωσκομένης τῆς ἀρετῆς, σοῦ διὰ τῶν<tr><td>τῆς ὄψεως σημείων τὰ κάλλιστα τῶν ἠθῶν ἐνεφάνισεν, 
πρᾶον μὲν καὶ φιλάνθρωπον τοῖς ὁρῶσιν, μεγαλοπρεπῆ δὲ 
καὶ σεμνὸν τοῖς ὁμιλοῦσιν, ἀνδρεῖον δὲ καὶ σώφρονα πᾶσιν<td class=G rowspan=8><tr><td><h6>Erot</h6>. <h2>14</h2><td>ἐπιδείξας. ὃ καὶ μάλιστ’ ἄν τις θαυμάσειεν· τῶν γὰρ 
ἄλλων ἐπὶ μὲν τῆς πραότητος ταπεινῶν, ἐπὶ δὲ τῆς σεμνό‐ 
τητος αὐθαδῶν ὑπολαμβανομένων, καὶ διὰ μὲν τὴν ἀνδρείαν 
θρασυτέρων, διὰ δὲ τὴν ἡσυχίαν ἀβελτέρων εἶναι δοκούντων,<tr><th>5<td>τοσαύτας ὑπεναντιώσεις πρὸς ἄλληλα λαβοῦς’ ἡ τύχη πρὸς 
τὸ δέον ἅπανθ’ ὁμολογούμεν’ ἀπέδωκεν, ὥσπερ εὐχὴν ἐπι‐ 
τελοῦς’ ἢ παράδειγμα τοῖς ἄλλοις ὑποδεῖξαι βουληθεῖσα,<tr><td><h6>Erot</h6>. <h2>15</h2><td>ἀλλ’ οὐ θνητήν, ὡς εἴθιστο, φύσιν συνιστᾶσα. εἰ μὲν οὖν 
οἷόν τ’ ἦν ἐφικέσθαι τῷ λόγῳ τοῦ κάλλους τοῦ σοῦ, ἢ τοῦτ’ 
ἦν μόνον τῶν σῶν ἀξιέπαινον, οὐδὲν ἂν παραλιπεῖν ᾠόμεθα 
δεῖν ἐπαινοῦντες τῶν προσόντων· νῦν δὲ δέδοικα μὴ πρός<tr><th>5<td>〈τε〉 τὰ λοίπ’ ἀπειρηκόσι χρησώμεθα τοῖς ἀκροαταῖς, καὶ<tr><td><h6>Erot</h6>. <h2>16</h2><td>περὶ τούτου μάτην τερθρευώμεθα. πῶς γὰρ ἄν τις ὑπερ‐ 
βάλοι τῷ λόγῳ τὴν σὴν ὄψιν, ἧς μηδ’ ἃ τέχνῃ πεποίηται 
τῶν ἔργων τοῖς ἀρίστοις δημιουργοῖς δύναται ὑπερτεῖναι; 
καὶ θαυμαστὸν οὐδέν· τὰ μὲν γὰρ ἀκίνητον ἔχει τὴν θεωρίαν,<tr><th>5<td>ὥστ’ ἄδηλ’ εἶναι τί ποτ’ ἂν ψυχῆς μετασχόντα φανείη, σοῦ 
δὲ τὸ τῆς γνώμης ἦθος ἐν πᾶσιν οἷς ποιεῖς μεγάλην εὐπρέ‐ 
πειαν ἐπαυξάνει τῷ σώματι. περὶ μὲν οὖν τοῦ κάλλους 
πολλὰ παραλιπών, τοσαῦτ’ ἐπαινέσαι ἔχω.<tr><td><h6>Erot</h6>. <h2>17</h2><td>    Περὶ δὲ τῆς σωφροσύνης κάλλιστον μὲν τοῦτ’ ἔχοιμ’ ἂν 
εἰπεῖν, ὅτι τῆς ἡλικίας τῆς τοιαύτης εὐδιαβόλως ἐχούσης, 
σοὶ μᾶλλον ἐπαινεῖσθαι συμβέβηκεν. οὐ γὰρ μόνον οὐδὲν 
ἐξαμαρτάνειν, ἀλλὰ καὶ φρονιμώτερον ἢ κατὰ τὴν ὥραν ζῆν<tr><th>5<td>προῄρησαι. καὶ τούτου μέγιστον τεκμήριον ἡ πρὸς τοὺς 
ἀνθρώπους ὁμιλία· πολλῶν γὰρ ἐντυγχανόντων σοι καὶ παντο‐ 
δαπὰς φύσεις ἐχόντων, ἔτι δὲ προσαγομένων ἁπάντων ἐπὶ 
τὰς ἑαυτῶν συνηθείας, οὕτω καλῶς προέστης τῶν τοιούτων<td class=G rowspan=8><tr><td><h6>Erot</h6>. <h2>18</h2><td>ὥστε πάντας τὴν πρὸς σὲ φιλίαν ἠγαπηκότας ἔχειν. ὃ 
σημεῖον τῶν ἐνδόξως καὶ φιλανθρώπως ζῆν προαιρουμένων 
ἐστίν. καίτοι τινὲς ηὐδοκίμησαν ἤδη τῶν τε συμβουλευ‐ 
σάντων ὡς οὐ χρὴ τὰς τῶν τυχόντων ὁμιλίας προσδέχεσθαι,<tr><th>5<td>καὶ τῶν πεισθέντων τούτοις· ἢ γὰρ πρὸς χάριν ὁμιλοῦντα 
τοῖς φαύλοις ἀναγκαῖον εἶναι διαβάλλεσθαι παρὰ τοῖς 
πολλοῖς, ἢ διευλαβούμενον τὰς τοιαύτας ἐπιπλήξεις ὑπ’<tr><td><h6>Erot</h6>. <h2>19</h2><td>αὐτῶν τῶν ἐντυγχανόντων δυσχεραίνεσθαι συμπίπτειν. ἐγὼ 
δὲ διὰ τοῦτο καὶ μᾶλλον οἶμαί σε δεῖν ἐγκωμιάζειν, ὅτι τῶν 
ἄλλων ἕν τι τῶν ἀδυνάτων οἰομένων εἶναι τὸ τοῖς ἁπάντων 
τρόποις ἀρέσκειν, σὺ τοσοῦτο τούτων διήνεγκας ὥστε τῶν<tr><th>5<td>χαλεπῶν καὶ δυσκόλων ἁπάντων περιγεγενῆσθαι, τοῦ μὲν 
συνεξαμαρτάνειν τισὶν οὐδ’ ὑποψίαν ἐνδοὺς τοῖς ἄλλοις, τῆς 
δὲ πρὸς αὐτοὺς δυσχερείας τῇ τῶν τρόπων εὐαρμοστίᾳ<tr><td><h6>Erot</h6>. <h2>20</h2><td>κρατήσας. πρὸς τοίνυν τοὺς ἐραστάς, εἰ χρὴ καὶ περὶ 
τούτων εἰπεῖν, οὕτω καλῶς μοι δοκεῖς καὶ σωφρόνως ὁμιλεῖν, 
ὥστε τῶν πλείστων οὐδ’ ὃν ἂν προέλωνται μετρίως ἐνεγκεῖν 
δυναμένων, σοὶ πᾶσιν καθ’ ὑπερβολὴν ἀρέσκειν συμβέβηκεν.<tr><th>5<td>ὃ τῆς σῆς ἀρετῆς σημεῖον ἐναργέστατόν ἐστιν. ὧν μὲν 
γὰρ δίκαιον καὶ καλόν, οὐδεὶς ἄμοιρος αὐτῶν παρὰ σοῦ 
καθέστηκεν· ἃ δ’ εἰς αἰσχύνην ἥκει, τούτων οὐδ’ εἰς ἐλπίδ’ 
οὐδεὶς ἔρχεται· τοσαύτην τοῖς μὲν τῶν βελτίστων ὀρεγομέ‐ 
νοις ἐξουσίαν, τοῖς δ’ ἀποθρασύνεσθαι βουλομένοις ἀτολμίαν<tr><td><h6>Erot</h6>. <h2>21</h2><td>ἡ σὴ σωφροσύνη παρεσκεύακεν. ἔτι τοίνυν τῶν πλείστων 
ἐκ τῆς σιωπῆς, ὅταν ὦσι νέοι, τὴν τῆς σωφροσύνης δόξαν 
θηρωμένων, σὺ τοσοῦτον τῇ φύσει διενήνοχας, ὥστ’ ἐξ 
ὧν λέγεις καὶ ὁμιλεῖς τοῖς ἐντυγχάνουσι μηδὲν ἐλάττω τὴν<tr><th>5<td>περὶ σεαυτὸν εὐδοξίαν ἢ διὰ πάντα τὰ λοιπὰ πεποιῆσθαι· 
τοσαύτη πειθὼ καὶ χάρις καὶ ἐν οἷς σπουδάζεις ἐστί σοι 
καὶ ἐν οἷς παίζεις. καὶ γὰρ εὐήθης ἀναμαρτήτως καὶ δεινὸς 
οὐ κακοήθως καὶ φιλάνθρωπος ἐλευθερίως, καὶ τὸ σύνολον 
τοιοῦτος εἶ, οἷος ἂν ἐξ Ἀρετῆς υἱὸς Ἔρωτι γένοιτο.<td class=G rowspan=8><tr><td><h6>Erot</h6>. <h2>22</h2><td>    Τὴν τοίνυν ἀνδρείαν (οὐδὲ γὰρ τοῦτ’ ἄξιόν ἐστιν παρα‐ 
λιπεῖν, οὐχ ὡς οὐ πολλὴν ἐπίδοσιν ἐχούσης ἔτι τῆς σῆς 
φύσεως, καὶ τοῦ μέλλοντος χρόνου πλείους ἀφορμὰς παρα‐ 
δώσοντος λόγων τοῖς ἐπαινεῖν σε βουλομένοις, ἀλλ’ ὡς<tr><th>5<td>καλλίστων ὄντων τῶν μετὰ ταύτης τῆς ἡλικίας ἐπαίνων, ἐν 
ᾗ τὸ μηδὲν ἐξαμαρτάνειν τοῖς ἄλλοις εὐκτόν ἐστι), σοῦ δ’ 
ἐπὶ πολλῶν μὲν ἄν τις καὶ ἑτέρων τὴν ἀνδρείαν διέλθοι, 
μάλιστα δ’ ἐπὶ τῆς ἀσκήσεως, ἧς καὶ πλεῖστοι γεγένηνται<tr><td><h6>Erot</h6>. <h2>23</h2><td>μάρτυρες. ἀνάγκη δ’ ἴσως πρῶτον εἰπεῖν, ταύτην τὴν 
ἀγωνίαν ὡς καλῶς προείλου. τὸ γὰρ ὀρθῶς, ὅ τι πρακτέον 
ἐστίν, νέον ὄντα δοκιμάσαι, καὶ ψυχῆς ἀγαθῆς καὶ γνώμης 
φρονίμου κοινόν ἐστιν σημεῖον· δι’ ὧν οὐδέτερον παραλιπεῖν<tr><th>5<td>ἄξιον τὸν τῆς προαιρέσεως ἔπαινον. συνειδὼς τοίνυν τῶν 
μὲν ἄλλων ἀθλημάτων καὶ δούλους καὶ ξένους μετέχοντας, 
τοῦ δ’ ἀποβαίνειν μόνοις μὲν τοῖς πολίταις ἐξουσίαν οὖσαν, 
ἐφιεμένους δὲ τοὺς βελτίστους, οὕτως ἐπὶ τοῦτον τὸν ἀγῶν’<tr><td><h6>Erot</h6>. <h2>24</h2><td>ὥρμησας. ἔτι δὲ κρίνων τοὺς μὲν τὰ δρομικὰ γυμναζο‐ 
μένους οὐδὲν πρὸς ἀνδρείαν οὐδ’ εὐψυχίαν ἐπιδιδόναι, τοὺς 
δὲ τὴν πυγμὴν καὶ τὰ τοιαῦτ’ ἀσκήσαντας πρὸς τῷ σώματι 
καὶ τὴν γνώμην διαφθείρεσθαι, τὸ σεμνότατον καὶ κάλλιστον<tr><th>5<td>τῶν ἀγωνισμάτων καὶ μάλιστα πρὸς τὴν σεαυτοῦ φύσιν 
ἁρμόττον ἐξελέξω, τῇ μὲν συνηθείᾳ τῶν ὅπλων καὶ τῇ τῶν 
δρόμων φιλοπονίᾳ τοῖς ἐν τῷ πολέμῳ συμβαίνουσιν ὡμοιω‐ 
μένον, τῇ δὲ μεγαλοπρεπείᾳ καὶ τῇ σεμνότητι τῆς παρα‐<tr><td rowspan=2><h6>Erot</h6>. <h2>25</h2><td>σκευῆς πρὸς τὴν τῶν θεῶν δύναμιν εἰκασμένον, πρὸς δὲ<tr><td>τούτοις ἡδίστην μὲν θέαν ἔχον, ἐκ πλείστων δὲ καὶ παντο‐ 
δαπῶν συγκείμενον, μεγίστων δ’ ἄθλων ἠξιωμένον· πρὸς 
γὰρ τοῖς τιθεμένοις τὸ γυμνασθῆναι καὶ μελετῆσαι τοιαῦτ’<td class=G rowspan=9><tr><th>5<td>οὐ μικρὸν ἆθλον προφανήσεται τοῖς καὶ μετρίως ἀρετῆς 
ἐφιεμένοις. τεκμήριον δὲ μέγιστον ἄν τις ποιήσαιτο τὴν 
Ὁμήρου ποίησιν, ἐν ᾗ καὶ τοὺς Ἕλληνας καὶ τοὺς βαρβά‐ 
ρους μετὰ τοιαύτης παρασκευῆς πολεμήσαντας πεποίηκεν 
ἀλλήλοις· ἔτι δὲ καὶ νῦν τῶν πόλεων τῶν Ἑλληνίδων οὐ<tr><th>10<td>ταῖς ταπεινοτάταις, ἀλλὰ ταῖς μεγίσταις ἐν τοῖς ἀγῶσι<tr><td><h6>Erot</h6>. <h2>26</h2><td>χρῆσθαι σύνηθές ἐστιν. ἡ μὲν οὖν προαίρεσις οὕτω καλὴ 
καὶ παρὰ πᾶσιν ἀνθρώποις ἠγαπημένη· νομίζων δ’ οὐδὲν 
εἶναι προὔργου τῶν σπουδαιοτάτων ἐπιθυμεῖν οὐδὲ καλῶς 
πρὸς ἅπαντα πεφυκέναι τὸ σῶμα μὴ τῆς ψυχῆς φιλοτίμως<tr><th>5<td>παρεσκευασμένης, τὴν μὲν φιλοπονίαν ἐν τοῖς γυμνασίοις 
εὐθέως ἐπιδειξάμενος οὐδ’ ἐν τοῖς ἔργοις ἐψεύσω, τὴν δ’ 
ἄλλην ἐπιφάνειαν τῆς σαυτοῦ φύσεως καὶ τὴν τῆς ψυχῆς<tr><td><h6>Erot</h6>. <h2>27</h2><td>ἀνδρείαν ἐν τοῖς ἀγῶσι μάλιστ’ ἐνεδείξω. περὶ ὧν ὀκνῶ 
μὲν ἄρξασθαι λέγειν, μὴ λειφθῶ τῷ λόγῳ τῶν τότε γεγενη‐ 
μένων, ὅμως δ’ οὐ παραλείψω· καὶ γὰρ αἰσχρὸν ἃ θεωροῦν‐ 
τας ἡμᾶς εὐφραίνει, ταῦτ’ ἀπαγγεῖλαι μὴ ’θέλειν. ἅπαντας<tr><th>5<td>μὲν οὖν εἰ διεξιοίην τοὺς ἀγῶνας, ἴσως ἂν ἄκαιρον μῆκος 
ἡμῖν ἐπιγένοιτο τῷ λόγῳ· ἑνὸς δέ, ἐν ᾧ πολὺ διήνεγκας, 
μνησθεὶς ταὐτά τε δηλώσω καὶ τῇ τῶν ἀκουόντων δυνάμει<tr><td><h6>Erot</h6>. <h2>28</h2><td>συμμετρώτερον φανήσομαι χρώμενος. τῶν γὰρ ζευγῶν 
ἀφεθέντων, καὶ τῶν μὲν προορμησάντων, τῶν δ’ ὑφηνιοχου‐ 
μένων, ἀμφοτέρων περιγενόμενος ὡς ἑκατέρων προσῆκε, τὴν 
νίκην ἔλαβες, τοιούτου στεφάνου τυχὼν ἐφ’ ᾧ, καίπερ καλοῦ<tr><th rowspan=2>5<td>τοῦ νικᾶν ὄντος, κάλλιον ἐδόκει καὶ παραλογώτερον εἶναι τὸ<tr><td>σωθῆναι. φερομένου γὰρ ἐναντίου μέν σοι τοῦ τῶν ἀντι‐ 
πάλων ἅρματος, ἁπάντων δ’ ἀνυπόστατον οἰομένων εἶναι 
τὴν τῶν ἵππων δύναμιν, ὁρῶν αὐτῶν ἐνίους καὶ μηδενὸς 
δεινοῦ παρόντος ὑπερηγωνιακότας, οὐχ ὅπως ἐξεπλάγης ἢ<td class=G rowspan=9><tr><th>10<td>κατεδειλίασας, ἀλλὰ τῇ μὲν ἀνδρείᾳ καὶ τῆς τοῦ ζεύγους 
ὁρμῆς κρείττων ἐγένου, τῷ δὲ τάχει καὶ τοὺς διηυτυχηκότας<tr><td><h6>Erot</h6>. <h2>29</h2><td>τῶν ἀνταγωνιστῶν παρῆλθες. καὶ γάρ τοι τοσοῦτον μετήλ‐ 
λαξας τῶν ἀνθρώπων τὰς διανοίας ὥστε πολλῶν θρυλούντων 
ὡς ἐν τοῖς ἱππικοῖς ἀγῶσιν ἡδίστην θέαν παρέχεται τὰ 
ναυαγοῦντα, καὶ δοκούντων ἀληθῆ ταῦτα λέγειν, ἐπὶ σοῦ<tr><th>5<td>τοὐναντίον τοὺς θεατὰς φοβεῖσθαι πάντας μή τι συμπέσῃ 
τοιοῦτον περὶ σέ· τοσαύτην εὔνοιαν καὶ φιλοτιμίαν ἡ σὴ 
φύσις αὐτοῖς παρέσχεν.<tr><td><h6>Erot</h6>. <h2>30</h2><td>    Εἰκότως· καλὸν μὲν γὰρ καὶ τὸ καθ’ ἕν τι περίβλεπτον 
γενέσθαι, πολὺ δὲ κάλλιον τὸ πάντα περιλαβεῖν ἐφ’ οἷς ἄν 
τις νοῦν ἔχων φιλοτιμηθείη. δῆλον δ’ ἐκεῖθεν· εὑρήσομεν 
γὰρ Αἰακὸν μὲν καὶ Ῥαδάμανθυν διὰ σωφροσύνην, Ἡρακλέα<tr><th>5<td>δὲ καὶ Κάστορα καὶ Πολυδεύκην δι’ ἀνδρείαν, Γανυμήδην δὲ 
καὶ Ἄδωνιν καὶ ἄλλους τοιούτους διὰ κάλλος ὑπὸ θεῶν 
ἀγαπηθέντας. ὥστ’ ἔγωγ’ οὐ θαυμάζω τῶν ἐπιθυμούντων 
τῆς σῆς φιλίας, ἀλλὰ τῶν μὴ τοῦτον τὸν τρόπον διακει‐ 
μένων· ὅπου γὰρ ἑνὸς ἑκάστου τῶν προειρημένων μετα‐<tr><th>10<td>σχόντες τινὲς τῆς τῶν θεῶν ὁμιλίας ἠξιώθησαν, ἦ που τοῦ γ’ 
ἁπάντων κυρίου καταστάντος εὐκτὸν θνητῷ φύντι φίλον<tr><td><h6>Erot</h6>. <h2>31</h2><td>γενέσθαι. δίκαιον μὲν οὖν καὶ πατέρα καὶ μητέρα καὶ τοὺς 
ἄλλους οἰκείους τοὺς σοὺς ζηλοῦσθαι, τοσοῦτον ὑπερέχοντος 
σοῦ τῶν ἡλικιωτῶν ἀρετῇ, πολὺ δὲ μᾶλλον οὓς σὺ ὁ τῶν 
τηλικούτων ἀγαθῶν ἠξιωμένος σαυτοῦ προκρίνας ἀξίους<tr><th>5<td>εἶναι φίλους ἐξ ἁπάντων αἱρεῖ. τοὺς μὲν γὰρ ἡ τύχη σοι 
μετόχους κατέστησεν, τοὺς δ’ ἡ σφετέρα καλοκἀγαθία προσ‐<tr><td><h6>Erot</h6>. <h2>32</h2><td>συνέστησεν· οὓς οὐκ οἶδα πότερον ἐραστὰς ἢ μόνους ὀρθῶς 
γιγνώσκοντας προσαγορεῦσαι χρή. δοκεῖ γάρ μοι καὶ κατ’ 
ἀρχὰς ἡ τύχη, τῶν μὲν φαύλων καταφρονοῦσα, τὰς δὲ τῶν 
σπουδαίων ἀνδρῶν διανοίας ἐρεθίσαι βουληθεῖσα, τὴν σὴν<td class=G rowspan=9><tr><th>5<td>φύσιν οὐ πρὸς ἡδονὴν ἐξαπατηθῆναι καλὴν ποιῆσαι, ἀλλὰ 
πρὸς ἀρετὴν εὐδαιμονῆσαι χρήσιμον.<tr><td><h6>Erot</h6>. <h2>33</h2><td>    Πολλὰ δ’ ἔχων ἔτι περὶ σοῦ διελθεῖν, αὐτοῦ καταλύσειν 
μοι δοκῶ τὸν ἔπαινον, δεδιὼς μὴ καθ’ ὑπερβολὴν τῆς ἀνθρω‐ 
πίνης φύσεως ὑπὲρ σοῦ διαλέγεσθαι δόξω· τοσοῦτον γὰρ 
ὡς ἔοικεν ἡ τῶν λόγων δύναμις ἔλαττον ἔχει τῆς ὄψεως,<tr><th>5<td>ὥστε τοῖς μὲν ὁρατοῖς οὐδεὶς ἀπιστεῖν ἀξιοῖ, τοὺς δὲ τούτων 
ἐπαίνους οὐδ’ ἂν ἐλλείπωσιν ἀληθεῖς εἶναι νομίζουσιν.<tr><td><h6>Erot</h6>. <h2>34</h2><td>παυσάμενος οὖν περὶ τούτων, ἤδη πειράσομαί σοι συμβου‐ 
λεύειν ἐξ ὧν ἐντιμότερον ἔτι τὸν σαυτοῦ βίον καταστή‐ 
σεις. βουλοίμην δ’ ἄν σε μὴ πάρεργον ποιήσασθαι τὸ 
προσέχειν τὸν νοῦν τοῖς μέλλουσιν ῥηθήσεσθαι, μηδ’ ὑπο‐<tr><th>5<td>λαμβάνειν τοῦθ’, ὡς ἄρ’ ἐγὼ τούτοις κέχρημαι τοῖς λόγοις 
οὐ τῆς σῆς ὠφελίας ἕνεκα, ἀλλ’ ἐπιδείξεως ἐπιθυμῶν, ἵνα 
μήτε διαμάρτῃς τῆς ἀληθείας, μήτ’ ἀντὶ τῶν βελτίστων τὰ<tr><td><h6>Erot</h6>. <h2>35</h2><td>τυχόνθ’ ἑλόμενος χεῖρον περὶ σαυτοῦ βουλεύσῃ. καὶ γὰρ 
τοῖς μὲν ἀφανῆ καὶ ταπεινὴν τὴν φύσιν ἔχουσιν οὐδ’ ὅταν 
μὴ καλῶς τι πράξωσιν ἐπιπλήττομεν, τοῖς δ’ ὥσπερ σὺ 
περιβλέπτοις γεγενημένοις καὶ τὸ παραμελῆσαί τινος τῶν<tr><th>5<td>καλλίστων αἰσχύνην φέρει. ἔτι δ’ οἱ μὲν ἐπὶ τῶν ἄλλων 
λόγων ψευσθέντες καθ’ ἑνὸς μόνου πράγματος οὐ τὰ 
κράτιστ’ ἔγνωσαν· οἱ δὲ τῆς τῶν ἐπιτηδευμάτων συμβουλίας 
διαμαρτόντες ἢ καταφρονήσαντες παρ’ ὅλον τὸν βίον τῆς 
ἑαυτῶν ἀγνωσίας ὑπομνήματ’ ἔχουσιν.<tr><td rowspan=2><h6>Erot</h6>. <h2>36</h2><td class=QE>Τούτων μὲν οὐδὲν δεῖ σε παθεῖν, σκοπεῖσθαι δὲ τί τῶν<tr><td>ἀνθρωπείων μεγίστην δύναμιν ἔχει, καὶ τίνος καλῶς μὲν 
ἀποβάντος πλεῖστ’ ἂν κατορθοῖμεν, διαφθαρέντος δὲ μέγιστ’ 
ἂν βλαπτοίμεθα παρὰ τὸν βίον· οὐ γὰρ ἄδηλον ὅτι τούτου<td class=G rowspan=10><tr><th>5<td>καὶ μάλιστ’ ἐπιμέλειαν ποιητέον, ὃ μεγίστην ῥοπὴν ἐφ’<tr><td><h6>Erot</h6>. <h2>37</h2><td>ἑκάτερον ἐργάζεσθαι πέφυκεν. τῶν μὲν τοίνυν ἐν ἀνθρώ‐ 
ποις διάνοιαν ἁπάντων εὑρήσομεν ἡγεμονεύουσαν, ταύτην δὲ 
φιλοσοφίαν μόνην παιδεῦσαί τ’ ὀρθῶς καὶ γυμνάσαι δυνα‐ 
μένην. ἧς οἴομαι σε δεῖν μετασχεῖν, καὶ μὴ κατοκνῆσαι<tr><th>5<td>μηδὲ φυγεῖν τὰς ἐνούσας ἐν αὐτῇ πραγματείας, ἐνθυμούμενον 
ὅτι διὰ μὲν ἀργίας καὶ ῥᾳθυμίας καὶ τὰ παντελῶς ἐπιπολῆς 
δυσχείρωτ’ ἐστί, διὰ δὲ καρτερίας καὶ φιλοπονίας οὐδὲν τῶν<tr><td><h6>Erot</h6>. <h2>38</h2><td>ὄντων ἀγαθῶν ἀνάλωτον πέφυκεν, καὶ διότι πάντων ἀλογώ‐ 
τατόν ἐστι πρὸς μὲν χρηματισμὸν καὶ ῥώμην καὶ τὰ τοιαῦτα 
φιλοτίμως ἔχειν καὶ πολλὰς ὑπομένειν κακοπαθίας, ἃ πάντα 
θνήτ’ ἐστὶν καὶ τῇ διανοίᾳ δουλεύειν εἴωθεν, τὴν δ’ ἐπιστα‐<tr><th>5<td>τοῦσαν μὲν τῶν ἄλλων, συνδιατελοῦσαν δὲ τοῖς ἔχουσιν, 
ὅλου δ’ ἡγεμονεύουσαν τοῦ βίου μὴ ζητεῖν ὅπως διακείσεται<tr><td><h6>Erot</h6>. <h2>39</h2><td>βέλτιον. καίτοι καλὸν μὲν καὶ διὰ τύχην ἐν τοῖς σπου‐ 
δαιοτάτοις θαυμάζεσθαι, πολὺ δὲ κάλλιον διὰ τὴν ἐπιμέλειαν 
τὴν αὑτοῦ μηδενὸς τῶν ἐνδόξων ἄμοιρον γενέσθαι· τῆς μὲν 
γὰρ ἐνίοτε καὶ τοῖς φαύλοις μετασχεῖν συνέβη, τῆς δ’ οὐκ<tr><th>5<td>ἔστιν ἄλλοις μετουσία πλὴν τοῖς ἐν ἀνδραγαθίᾳ διαφέρουσιν.<tr><td><h6>Erot</h6>. <h2>40</h2><td>ἀλλὰ μὴν περί γε τῆς φιλοσοφίας ἀκριβῶς μὲν ἕκαστα 
διελθεῖν ἡγοῦμαι τὸν μέλλοντα χρόνον ἡμῖν ἐπιτηδειοτέρους 
καιροὺς παραδώσειν· συντόμως δ’ εἰπεῖν οὐδὲ νῦν οὐδὲν 
κωλύσει περὶ αὐτῆς. ἓν οὖν πρῶτον ἐκεῖνό σε δεῖ κατα‐<tr><th>5<td>μαθεῖν ἀκριβῶς, ὅτι πᾶσα μὲν παιδεία δι’ ἐπιστήμης καὶ 
μελέτης τινὸς συνέστηκεν, ἡ δὲ φιλοσοφία καὶ μᾶλλον τῶν 
ἄλλων· ὅσῳ γὰρ φρονιμωτέρους ἔχει τοὺς ἐφεστῶτας,<tr><td><h6>Erot</h6>. <h2>41</h2><td>τοσούτῳ κάλλιον αὐτὴν συγκεῖσθαι προσήκει. καίτοι τί 
ποτ’ ἂν βουληθείημεν, τῆς μὲν διανοίας ἐπὶ τοῦ λέγειν καὶ 
βουλεύεσθαι τεταγμένης, τῆς δὲ φιλοσοφίας ἑκατέρου τού‐ 
των ἐμπειρίαν παραδιδούσης, μὴ ταύτην κατασχεῖν τὴν<td class=G rowspan=8><tr><th>5<td>πραγματείαν, δι’ ἧς ἀμφοτέρων τούτων ἐγκρατῶς ἕξομεν; 
τότε γὰρ εἰκὸς καὶ τὸν βίον ἡμῶν μεγίστην ἐπίδοσιν λαβεῖν, 
ὅταν τῶν κρατίστων ὀρεγόμενοι τὰ μὲν διδακτὰ τέχνῃ, τὰ<tr><td><h6>Erot</h6>. <h2>42</h2><td>δὲ λοιπὰ γυμνασίᾳ καὶ συνηθείᾳ κατασχεῖν δυνηθῶμεν. οὐ 
γὰρ δήπου τοῦτό γ’ ἔστιν εἰπεῖν, ὡς οὐδὲν πρὸς τὸ φρονεῖν 
εὖ παρὰ τὴν ἐπιστήμην διαφέρομεν ἀλλήλων· ὅλως μὲν γὰρ 
ἅπασα φύσις βελτίων γίγνεται παιδείαν προσλαβοῦσα τὴν<tr><th>5<td>προσήκουσαν, πολὺ δὲ μάλισθ’ ὅσαις ἐξ ἀρχῆς εὐφυέστερον 
τῶν ἄλλων ἔχειν ὑπῆρξεν· ταῖς μὲν γὰρ αὑτῶν μόνον βελτίοσιν<tr><td><h6>Erot</h6>. <h2>43</h2><td>γίγνεσθαι, ταῖς δὲ καὶ τῶν ἄλλων συμβαίνει διενεγκεῖν. εὖ δ’ 
ἴσθι τὴν μὲν ἐκ τῶν πράξεων ἐμπειρίαν γιγνομένην σφα‐ 
λερὰν οὖσαν καὶ πρὸς τὸν λοιπὸν βίον ἀχρήστως ἔχουσαν, 
τὴν δ’ ἐκ τοῦ φιλοσοφεῖν παιδείαν πρὸς ἅπαντα ταῦτ’<tr><th>5<td>εὐκαίρως συγκεκραμένην. καίτοι τινὲς ἤδη καὶ δι’ εὐτυχίαν 
πραγμάτων γυμνασθέντες ἐθαυμάσθησαν· σοὶ δὲ προσήκει 
τούτων μὲν καταφρονεῖν, σαυτοῦ δ’ ἐπιμέλειαν ἔχειν· οὐ 
γὰρ αὐτοσχεδιάζειν, ἀλλ’ ἐπίστασθαί σε δεῖ περὶ τῶν 
μεγίστων, οὐδ’ ἐπὶ τῶν καιρῶν μελετᾶν, ἀλλ’ ἀγωνίζεσθαι<tr><td><h6>Erot</h6>. <h2>44</h2><td>καλῶς ἐπίστασθαι. νόμιζε δὲ πᾶσαν μὲν τὴν φιλοσοφίαν 
μεγάλα τοὺς χρωμένους ὠφελεῖν, πολὺ δὲ μάλιστα τὴν 
περὶ τὰς πράξεις καὶ τοὺς πολιτικοὺς λόγους ἐπιστήμην. 
τῆς γὰρ γεωμετρίας καὶ τῆς ἄλλης τῆς τοιαύτης παιδείας<tr><th>5<td>ἀπείρως μὲν ἔχειν αἰσχρόν, ἄκρον δ’ ἀγωνιστὴν γενέσθαι 
ταπεινότερον τῆς σῆς ἀξίας· ἐν ἐκείνῃ δὲ τὸ μὲν διενεγκεῖν 
ζηλωτόν, τὸ δ’ ἄμοιρον γενέσθαι παντελῶς καταγέλαστον.<tr><td><h6>Erot</h6>. <h2>45</h2><td>γνοίης δ’ ἂν ἐξ ἄλλων τε πολλῶν, καὶ παραθεωρήσας τοὺς 
πρὸ σαυτοῦ γεγενημένους ἐνδόξους ἄνδρας. τοῦτο μὲν γὰρ 
Περικλέα τὸν συνέσει πλεῖστον τῶν καθ’ αὑτὸν διενεγκεῖν 
δόξαντα πάντων, ἀκούσει πλησιάσαντ’ Ἀναξαγόρᾳ τῷ Κλα‐<td class=G rowspan=8><tr><th>5<td>ζομενίῳ καὶ μαθητὴν ἐκείνου γενόμενον ταύτης τῆς δυνάμεως 
μετασχόντα· τοῦτο δ’ Ἀλκιβιάδην εὑρήσεις φύσει μὲν πρὸς 
ἀρετὴν πολλῷ χεῖρον διακείμενον, καὶ τὰ μὲν ὑπερηφάνως, 
τὰ δὲ ταπεινῶς, τὰ δ’ ὑπερακρατῶς ζῆν προῃρημένον, ἀπὸ 
δὲ τῆς Σωκράτους ὁμιλίας πολλὰ μὲν ἐπανορθωθέντα τοῦ<tr><th>10<td>βίου, τὰ δὲ λοιπὰ τῷ μεγέθει τῶν ἄλλων ἔργων ἐπικρυψά‐<tr><td><h6>Erot</h6>. <h2>46</h2><td>μενον. εἰ δὲ δεῖ μὴ παλαιὰ λέγοντας διατρίβειν, ἔχοντας 
ὑπογυωτέροις παραδείγμασιν χρῆσθαι, τοῦτο μὲν Τιμόθεον 
οὐκ ἐξ ὧν νεώτερος ὢν ἐπετήδευσεν, ἀλλ’ ἐξ ὧν Ἰσοκράτει 
συνδιατρίψας ἔπραξεν, μεγίστης δόξης καὶ πλείστων τιμῶν<tr><th>5<td>εὑρήσεις ἀξιωθέντα· τοῦτο δ’ Ἀρχύταν τὴν Ταραντίνων 
πόλιν οὕτω καλῶς καὶ φιλανθρώπως διοικήσαντα κύριον 
αὐτῆς καταστάντα, ὥστ’ εἰς ἅπαντας τὴν ἐκείνου μνήμην 
διενεγκεῖν· ὃς ἐν ἀρχῇ καταφρονούμενος, ἐκ τοῦ Πλάτωνι<tr><td><h6>Erot</h6>. <h2>47</h2><td>πλησιάσαι τοσαύτην ἔλαβεν ἐπίδοσιν. καὶ τούτων οὐδὲν 
ἀλόγως ἀποβέβηκεν· πολὺ γὰρ 〈ἄν〉 ἦν ἀτοπώτερον, εἰ τὰ 
μὲν μικρὰ δι’ ἐπιστήμης καὶ μελέτης ἠναγκαζόμεθ’ ἐπιτελεῖν, 
τὰ δὲ μέγιστ’ ἄνευ ταύτης τῆς πραγματείας ἠδυνάμεθα πράτ‐<tr><th>5<td>τειν. περὶ μὲν οὖν τούτων οὐκ οἶδ’ ὅ τι δεῖ πλείω λέγειν· οὐδὲ 
γὰρ ἐξ ἀρχῆς ὡς παντελῶς ἀπείρως ἔχοντός σου περὶ αὐτῶν 
ἐμνήσθην, ἀλλ’ ἡγούμενος τὰς τοιαύτας παρακλήσεις τοὺς μὲν<tr><td><h6>Erot</h6>. <h2>48</h2><td>ἀγνοοῦντας προτρέπειν, τοὺς δ’ εἰδότας παροξύνειν. μηδὲν δ’ 
ὑπολάβῃς τοιοῦτον, ὡς ἄρ’ ἐγὼ ταῦτ’ εἴρηκα διδάξειν αὐτὸς 
ἐπαγγελλόμενός σέ τι τούτων· οὐ γὰρ ἂν αἰσχυνθείην 
εἰπὼν ὅτι πολλὰ μαθεῖν αὐτὸς ἔτι δέομαι, καὶ μᾶλλον ἀγω‐<tr><th>5<td>νιστὴς προῄρημαι τῶν πολιτικῶν ἢ διδάσκαλος εἶναι τῶν 
ἄλλων. οὐχ ὡς ἀναινόμενος δὲ ταῦτα διορθοῦμαι τὴν τῶν 
σοφιστεύειν ἑλομένων δόξαν, ἀλλ’ ὅτι τἀληθὲς τοῦτον ἔχον<td class=G rowspan=10><tr><td><h6>Erot</h6>. <h2>49</h2><td>τυγχάνει τὸν τρόπον· ἐπεὶ σύνοιδά γε πολλοὺς μὲν ἐξ 
ἀδόξων καὶ ταπεινῶν ἐπιφανεῖς διὰ τῆς πραγματείας ταύτης 
γεγενημένους, Σόλωνα δὲ καὶ ζῶντα καὶ τελευτήσαντα 
μεγίστης δόξης ἠξιωμένον· ὃς οὐκ ἀπεληλαμένος τῶν<tr><th>5<td>ἄλλων τιμῶν, ἀλλὰ τῆς μὲν ἀνδρείας τὸ πρὸς Μεγαρέας 
τρόπαιον ὑπόμνημα καταλιπών, τῆς δ’ εὐβουλίας τὴν Σαλα‐<tr><td><h6>Erot</h6>. <h2>50</h2><td>μῖνος κομιδήν, τῆς δ’ ἄλλης συνέσεως τοὺς νόμους, οἷς ἔτι 
καὶ νῦν οἱ πλεῖστοι τῶν Ἑλλήνων χρώμενοι διατελοῦσιν, 
ὅμως τοσούτων αὐτῷ καλῶν ὑπαρχόντων, ἐπ’ οὐδενὶ μᾶλλον 
ἐσπούδασεν ἢ τῶν ἑπτὰ σοφιστῶν ὅπως γένηται, νομίζων<tr><th>5<td>τὴν φιλοσοφίαν οὐκ ὄνειδος, ἀλλὰ τιμὴν τοῖς χρωμένοις 
φέρειν, καλῶς ἐγνωκὼς αὐτὸ τοῦτ’ οὐχ ἧττον ἢ καὶ τἄλλ’ 
ἐφ’ οἷς διήνεγκεν.<tr><td><h6>Erot</h6>. <h2>51</h2><td>    Ἐγὼ μὲν οὖν οὔτ’ αὐτὸς ἄλλως γιγνώσκω, σοί τε 
παραινῶ φιλοσοφεῖν, μεμνημένῳ τῶν ἐξ ἀρχῆς ὑπαρξάντων 
σαυτῷ· τούτου γὰρ ἕνεκα διῆλθον ἐν ἀρχῇ τοῦ λόγου κἀγὼ 
περὶ αὐτῶν, οὐχ ὡς ἐκ τοῦ τὴν σὴν φύσιν ἐπαινεῖν ἀνακτή‐<tr><th>5<td>σεσθαί σε προσδοκῶν, ἀλλ’ ἵνα μᾶλλον προτρέψω σε πρὸς 
τὴν φιλοσοφίαν, ἐὰν μὴ παρὰ μικρὸν ποιήσῃ, μηδ’ ἐπὶ τοῖς 
ὑπάρχουσιν ἀγαθοῖς μέγα φρονήσας τῶν μελλόντων ὀλιγω‐<tr><td><h6>Erot</h6>. <h2>52</h2><td>ρήσῃς. μηδ’ εἰ τῶν ἐντυγχανόντων κρείττων εἶ, μηδὲν 
τῶν ἄλλων ζήτει διενεγκεῖν, ἀλλ’ ἡγοῦ κράτιστον μὲν εἶναι 
τὸ πρωτεύειν ἐν ἅπασιν, τούτου δ’ ὀρεγόμενον ὀφθῆναι 
μᾶλλον συμφέρειν ἢ προέχοντ’ ἐν τοῖς τυχοῦσιν. καὶ μὴ<tr><th>5<td>καταισχύνῃς τὴν φύσιν, μηδὲ ψευσθῆναι ποιήσῃς τῶν ἐλπί‐ 
δων τοὺς ἐπὶ σοὶ μέγα φρονοῦντας, ἀλλ’ ὑπερβάλλεσθαι 
πειρῶ τῇ σαυτοῦ δυνάμει τὴν τῶν εὐνουστάτων ἐπιθυμίαν.<tr><td rowspan=2><h6>Erot</h6>. <h2>53</h2><td>καὶ νόμιζε τοὺς μὲν ἄλλους λόγους, ὅταν ἐπιεικῶς ἔχωσιν,<tr><td>τοῖς εἰποῦσιν δόξαν περιτιθέναι, τὰς δὲ συμβουλίας τοῖς 
πεισθεῖσιν ὠφέλειαν καὶ τιμὴν προσάπτειν· καὶ τὰς μὲν 
περὶ τῶν ἄλλων κρίσεις τὴν αἴσθησιν ἣν ἔχομεν δηλοῦν,<td class=G rowspan=9><tr><th>5<td>τὰς δὲ τῶν ἐπιτηδευμάτων αἱρέσεις τὴν ὅλην φύσιν ἡμῶν 
δοκιμάζειν. ἐν οἷς ἅμα κρίνων αὐτὸς κριθήσεσθαι προσ‐ 
δόκα παρὰ πᾶσιν, κἀμὲ τὸν οὕτως ἐγκωμιάσαντά ς’ ἑτοίμως<tr><td><h6>Erot</h6>. <h2>54</h2><td>ἐν ἀγῶνι γενήσεσθαι τῆς σῆς δοκιμασίας. δι’ ἃ δεῖ σε τῶν 
ἐπαίνων ἄξιον εἶναι δόξαντα καὶ ἐμὲ τῆς σῆς φιλίας ἀνεπι‐ 
τίμητον ἀφεῖναι. οὐχ οὕτως δ’ ἄν σε προθύμως ἐπὶ τὴν 
φιλοσοφίαν παρεκάλουν, εἰ μὴ τῆς μὲν εὐνοίας τῆς ἐμῆς<tr><th>5<td>τοῦτον ἄν σοι κάλλιστον ἔρανον εἰσενεγκεῖν ᾤμην, τὴν δὲ 
πόλιν ἑώρων διὰ μὲν ἀπορίαν τῶν καλῶν κἀγαθῶν ἀνδρῶν 
τοῖς τυχοῦσιν πολλάκις χρωμένην, διὰ δὲ τὰς τούτων 
ἁμαρτίας αὐτὴν ταῖς μεγίσταις ἀτυχίαις περιπίπτουσαν.<tr><td><h6>Erot</h6>. <h2>55</h2><td>ἵν’ οὖν ἡ μὲν τῆς σῆς ἀρετῆς, σὺ δὲ τῶν παρὰ ταύτης 
τιμῶν ἀπολαύσῃς, προθυμότερόν σοι παρεκελευσάμην. καὶ 
γὰρ οὐδ’ ἐπὶ σοὶ νομίζω γενήσεσθαι ζῆν ὡς ἔτυχεν, ἀλλὰ 
προστάξειν σοι τὴν πόλιν τῶν αὑτῆς τι διοικεῖν, καὶ ὅσῳ<tr><th>5<td>τὴν φύσιν ἐπιφανεστέραν ἔχεις, τοσούτῳ μειζόνων ἀξιώσειν 
καὶ θᾶττον βουλήσεσθαι πεῖράν σου λαμβάνειν. καλὸν 
οὖν παρεσκευάσθαι τὴν γνώμην, ἵνα μὴ τότε πλημμελῇς.<tr><td><h6>Erot</h6>. <h2>56</h2><td>    Τοῦτο μὲν οὖν ἐμὸν ἦν ἔργον, εἰπεῖν ἅ σοι συμφέρειν 
ἡγοῦμαι πεπρᾶχθαι, σὸν δὲ βουλεύσασθαι περὶ αὐτῶν. 
προσήκει δὲ καὶ τοὺς ἄλλους τοὺς ζητοῦντας οἰκείως πρὸς σὲ 
διακεῖσθαι μὴ τὰς ἐπιπολαίους ἡδονὰς καὶ διατριβὰς ἀγαπᾶν,<tr><th>5<td>μηδ’ ἐπὶ ταύτας προκαλεῖσθαι, ἀλλὰ φιλοπονεῖν καὶ σκοπεῖν 
ὅπως τὸν σὸν βίον ὡς λαμπρότατον καταστήσουσιν· αὐτοί 
τε γὰρ οὕτως ἂν μάλιστ’ ἐπαινοῖντο καὶ σοὶ πλείστων ἀγαθῶν<tr><td rowspan=2><h6>Erot</h6>. <h2>57</h2><td>αἴτιοι γένοιντο. μέμφομαι μὲν οὖν οὐδὲ νῦν οὐδένα τῶν<tr><td>σοὶ πλησιαζόντων· καὶ γάρ μοι δοκεῖ τῆς ἄλλης εὐτυχίας 
τῆς σῆς καὶ τοῦθ’ ἓν εἶναι, τὸ μηδενὸς φαύλου τυχεῖν ἐρα‐ 
στοῦ, ἀλλ’ οὓς ἄν τις ἕλοιτο βουλόμενος φίλους ἐκ τῶν<td class=G rowspan=2><tr><th rowspan=2>5<td>ἡλικιωτῶν ἐκλέγεσθαι· παραινῶ μέντοι σοι φιλοφρονεῖσθαι 
μὲν πρὸς ἅπαντας τούτους καὶ ἔχειν ἡδέως, πείθεσθαι δὲ 
τοῖς πλεῖστον νοῦν ἔχουσιν αὐτῶν, ἵνα καὶ τούτοις αὐτοῖς 
ἔτι σπουδαιότερος δοκῇς εἶναι καὶ τοῖς ἄλλοις πολίταις.<tr><td>εὐτύχει.<td class=G></table>
<script>
var IL = ["Line", "Section"];
document.body.onload=f();
</script>
</body>
</html>
