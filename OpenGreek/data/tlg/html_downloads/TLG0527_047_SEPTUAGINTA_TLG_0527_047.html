<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>SEPTUAGINTA :: Malachias :: TLG 0527 047</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0527.htm">0527</a> 047&nbsp;:: <strong><a class=CaCo href="0527.htm"><em>SEPTUAGINTA</em></a></strong>&nbsp;:: <strong>Malachias</strong></p>
<p class="AuthorInfo"><a class=CaCo href="0527.htm"><em>SEPTUAGINTA</em></a> <a class="CanonEpi">Relig.</a>, <span class="CanonSyn">vel <em>Vetus Testamentum</em></span><br />(<a class="CanonDat">Varia</a>)</p><p class="WorkInfo"><strong>Malachias</strong></p><p class="EditionInfo"><a class=CaE>Source: Rahlfs, A. (ed.), <em>Septuaginta, </em>vol. 2, 9th edn. Stuttgart: Württembergische Bibelanstalt, 1935 (repr. 1971): 561–565.</a></p><p class="CitationStyle">Citation: Chapter&nbsp;&mdash; section&nbsp;&mdash; (line)</p>
<tr><td class=qS colspan=3> <tr><tr><td><h6>Mal</h6>. <h3>t</h3> <h2>1</h2><td class=JG><a class="T Xp">ΜΑΛΑΧΙΑΣ</a><td class=K rowspan=10><tr><td><h6>Mal</h6>. <h3>1</h3>.<h2>1</h2><td>    Λῆμμα λόγου κυρίου ἐπὶ τὸν Ισραηλ ἐν χειρὶ ἀγγέλου αὐτοῦ· 
θέσθε δὴ ἐπὶ τὰς καρδίας ὑμῶν.<tr><td><h6>Mal</h6>. <h3>1</h3>.<h2>2</h2><td>    Ἠγάπησα ὑμᾶς, λέγει κύριος. καὶ εἴπατε Ἐν τίνι ἠγάπησας 
ἡμᾶς; οὐκ ἀδελφὸς ἦν Ησαυ τοῦ Ιακωβ; λέγει κύριος· καὶ ἠγά‐ 
πησα τὸν Ιακωβ,<tr><td><h6>Mal</h6>. <h3>1</h3>.<h2>3</h2><td><a class=ML><div class=JI></div></a>τὸν δὲ Ησαυ ἐμίσησα καὶ ἔταξα τὰ ὅρια αὐτοῦ 
εἰς ἀφανισμὸν καὶ τὴν κληρονομίαν αὐτοῦ εἰς δόματα ἐρήμου.<tr><td><h6>Mal</h6>. <h3>1</h3>.<h2>4</h2><td>διότι ἐρεῖ ἡ Ιδουμαία Κατέστραπται, καὶ ἐπιστρέψωμεν καὶ ἀνοι‐ 
κοδομήσωμεν τὰς ἐρήμους· τάδε λέγει κύριος παντοκράτωρ Αὐτοὶ 
οἰκοδομήσουσιν, καὶ ἐγὼ καταστρέψω· καὶ ἐπικληθήσεται αὐτοῖς 
ὅρια ἀνομίας καὶ λαὸς ἐφ’ ὃν παρατέτακται κύριος ἕως αἰῶνος.<tr><td><h6>Mal</h6>. <h3>1</h3>.<h2>5</h2><td>καὶ οἱ ὀφθαλμοὶ ὑμῶν ὄψονται, καὶ ὑμεῖς ἐρεῖτε Ἐμεγαλύνθη κύ‐ 
ριος ὑπεράνω τῶν ὁρίων τοῦ Ισραηλ.<tr><td><h6>Mal</h6>. <h3>1</h3>.<h2>6</h2><td>    Υἱὸς δοξάζει πατέρα καὶ δοῦλος τὸν κύριον αὐτοῦ. καὶ εἰ πατήρ 
εἰμι ἐγώ, ποῦ ἐστιν ἡ δόξα μου; καὶ εἰ κύριός εἰμι ἐγώ, ποῦ ἐστιν 
ὁ φόβος μου; λέγει κύριος παντοκράτωρ. ὑμεῖς οἱ ἱερεῖς οἱ φαυλί‐ 
ζοντες τὸ ὄνομά μου· καὶ εἴπατε Ἐν τίνι ἐφαυλίσαμεν τὸ ὄνομά<tr><th>5<td>σου;<tr><td><h6>Mal</h6>. <h3>1</h3>.<h2>7</h2><td><a class=ML><div class=Qk></div></a>προσάγοντες πρὸς τὸ θυσιαστήριόν μου ἄρτους ἠλισγημέ‐ 
νους. καὶ εἴπατε Ἐν τίνι ἠλισγήσαμεν αὐτούς; ἐν τῷ λέγειν ὑμᾶς 
Τράπεζα κυρίου ἐξουδενωμένη ἐστὶν καὶ τὰ ἐπιτιθέμενα βρώματα 
ἐξουδενωμένα.<tr><td rowspan=2><h6>Mal</h6>. <h3>1</h3>.<h2>8</h2><td><a class=ML><div class=JE></div></a>διότι ἐὰν προσαγάγητε τυφλὸν εἰς θυσίαν, οὐ κακόν; 
καὶ ἐὰν προσαγάγητε χωλὸν ἢ ἄρρωστον, οὐ κακόν; προσάγαγε δὴ<tr><td>αὐτὸ τῷ ἡγουμένῳ σου, εἰ προσδέξεται αὐτό, εἰ λήμψεται πρόσ‐ 
ωπόν σου, λέγει κύριος παντοκράτωρ.<td class=Y rowspan=15>561<tr><td><h6>Mal</h6>. <h3>1</h3>.<h2>9</h2><td><a class=ML><div class=Jw></div></a>καὶ νῦν ἐξιλάσκεσθε τὸ 
πρόσωπον τοῦ θεοῦ ὑμῶν καὶ δεήθητε αὐτοῦ· ἐν χερσὶν ὑμῶν 
γέγονεν ταῦτα· εἰ λήμψομαι ἐξ ὑμῶν πρόσωπα ὑμῶν; λέγει κύριος 
παντοκράτωρ.<tr><td><h6>Mal</h6>. <h3>1</h3>.<h2>10</h2><td><a class=ML><div class=JC></div></a>διότι καὶ ἐν ὑμῖν συγκλεισθήσονται θύραι, καὶ οὐκ 
ἀνάψετε τὸ θυσιαστήριόν μου δωρεάν· οὐκ ἔστιν μου θέλημα ἐν 
ὑμῖν, λέγει κύριος παντοκράτωρ, καὶ θυσίαν οὐ προσδέξομαι ἐκ 
τῶν χειρῶν ὑμῶν.<tr><td><h6>Mal</h6>. <h3>1</h3>.<h2>11</h2><td><a class=ML><div class=JK></div></a>διότι ἀπ’ ἀνατολῶν ἡλίου ἕως δυσμῶν τὸ 
ὄνομά μου δεδόξασται ἐν τοῖς ἔθνεσιν, καὶ ἐν παντὶ τόπῳ θυμίαμα 
προσάγεται τῷ ὀνόματί μου καὶ θυσία καθαρά, διότι μέγα τὸ ὄνομά 
μου ἐν τοῖς ἔθνεσιν, λέγει κύριος παντοκράτωρ.<tr><td><h6>Mal</h6>. <h3>1</h3>.<h2>12</h2><td><a class=ML><div class=V5></div></a>ὑμεῖς δὲ βεβη‐ 
λοῦτε αὐτὸ ἐν τῷ λέγειν ὑμᾶς Τράπεζα κυρίου ἠλισγημένη ἐστίν, 
καὶ τὰ ἐπιτιθέμενα ἐξουδένωνται βρώματα αὐτοῦ.<tr><td><h6>Mal</h6>. <h3>1</h3>.<h2>13</h2><td><a class=ML><div class=V5></div></a>καὶ εἴπατε Ταῦτα 
ἐκ κακοπαθείας ἐστίν, καὶ ἐξεφύσησα αὐτὰ λέγει κύριος παντοκρά‐ 
τωρ· καὶ εἰσεφέρετε ἁρπάγματα καὶ τὰ χωλὰ καὶ τὰ ἐνοχλούμενα· 
καὶ ἐὰν φέρητε τὴν θυσίαν, εἰ προσδέξομαι αὐτὰ ἐκ τῶν χειρῶν<tr><th>5<td>ὑμῶν; λέγει κύριος παντοκράτωρ.<tr><td><h6>Mal</h6>. <h3>1</h3>.<h2>14</h2><td><a class=ML><div class=Jo></div></a>καὶ ἐπικατάρατος ὃς ἦν δυνατὸς 
καὶ ὑπῆρχεν ἐν τῷ ποιμνίῳ αὐτοῦ ἄρσεν καὶ εὐχὴ αὐτοῦ ἐπ’ αὐτῷ 
καὶ θύει διεφθαρμένον τῷ κυρίῳ· διότι βασιλεὺς μέγας ἐγώ εἰμι, 
λέγει κύριος παντοκράτωρ, καὶ τὸ ὄνομά μου ἐπιφανὲς ἐν τοῖς<tr><th>5<td>ἔθνεσιν.<tr><td><h6>Mal</h6>. <h3>2</h3>.<h2>1</h2><td>Καὶ νῦν ἡ ἐντολὴ αὕτη πρὸς ὑμᾶς, οἱ ἱερεῖς·<tr><td><h6>Mal</h6>. <h3>2</h3>.<h2>2</h2><td><a class=ML><div class=V3></div></a>ἐὰν μὴ ἀκού‐ 
σητε, καὶ ἐὰν μὴ θῆσθε εἰς τὴν καρδίαν ὑμῶν τοῦ δοῦναι δόξαν 
τῷ ὀνόματί μου, λέγει κύριος παντοκράτωρ, καὶ ἐξαποστελῶ ἐφ’ 
ὑμᾶς τὴν κατάραν καὶ ἐπικαταράσομαι τὴν εὐλογίαν ὑμῶν καὶ<tr><th>5<td>καταράσομαι αὐτήν· καὶ διασκεδάσω τὴν εὐλογίαν ὑμῶν, καὶ οὐκ 
ἔσται ἐν ὑμῖν, ὅτι ὑμεῖς οὐ τίθεσθε εἰς τὴν καρδίαν ὑμῶν.<tr><td><h6>Mal</h6>. <h3>2</h3>.<h2>3</h2><td><a class=ML><div class=VA></div></a>ἰδοὺ 
ἐγὼ ἀφορίζω ὑμῖν τὸν ὦμον καὶ σκορπιῶ ἤνυστρον ἐπὶ τὰ πρόσ‐ 
ωπα ὑμῶν, ἤνυστρον ἑορτῶν ὑμῶν, καὶ λήμψομαι ὑμᾶς εἰς τὸ αὐτό·<tr><td><h6>Mal</h6>. <h3>2</h3>.<h2>4</h2><td>καὶ ἐπιγνώσεσθε διότι ἐγὼ ἐξαπέσταλκα πρὸς ὑμᾶς τὴν ἐντολὴν 
ταύτην τοῦ εἶναι τὴν διαθήκην μου πρὸς τοὺς Λευίτας, λέγει κύριος 
παντοκράτωρ.<tr><td rowspan=2><h6>Mal</h6>. <h3>2</h3>.<h2>5</h2><td class=JC>ἡ διαθήκη μου ἦν μετ’ αὐτοῦ τῆς ζωῆς καὶ τῆς<tr><td>εἰρήνης, καὶ ἔδωκα αὐτῷ ἐν φόβῳ φοβεῖσθαί με καὶ ἀπὸ προσώπου 
ὀνόματός μου στέλλεσθαι αὐτόν.<td class=Y rowspan=13>562<tr><td><h6>Mal</h6>. <h3>2</h3>.<h2>6</h2><td><a class=ML><div class=Jm></div></a>νόμος ἀληθείας ἦν ἐν τῷ στό‐ 
ματι αὐτοῦ, καὶ ἀδικία οὐχ εὑρέθη ἐν χείλεσιν αὐτοῦ· ἐν εἰρήνῃ 
κατευθύνων ἐπορεύθη μετ’ ἐμοῦ καὶ πολλοὺς ἐπέστρεψεν ἀπὸ ἀδι‐ 
κίας.<tr><td><h6>Mal</h6>. <h3>2</h3>.<h2>7</h2><td><a class=ML><div class=Qs></div></a>ὅτι χείλη ἱερέως φυλάξεται γνῶσιν, καὶ νόμον ἐκζητήσουσιν 
ἐκ στόματος αὐτοῦ, διότι ἄγγελος κυρίου παντοκράτορός ἐστιν.<tr><td><h6>Mal</h6>. <h3>2</h3>.<h2>8</h2><td>ὑμεῖς δὲ ἐξεκλίνατε ἐκ τῆς ὁδοῦ καὶ πολλοὺς ἠσθενήσατε ἐν νόμῳ, 
διεφθείρατε τὴν διαθήκην τοῦ Λευι, λέγει κύριος παντοκράτωρ.<tr><td><h6>Mal</h6>. <h3>2</h3>.<h2>9</h2><td>κἀγὼ δέδωκα ὑμᾶς ἐξουδενωμένους καὶ παρειμένους εἰς πάντα 
τὰ ἔθνη, ἀνθ’ ὧν ὑμεῖς οὐκ ἐφυλάξασθε τὰς ὁδούς μου, ἀλλὰ ἐλαμ‐ 
βάνετε πρόσωπα ἐν νόμῳ.<tr><td><h6>Mal</h6>. <h3>2</h3>.<h2>10</h2><td>    Οὐχὶ θεὸς εἷς ἔκτισεν ὑμᾶς; οὐχὶ πατὴρ εἷς πάντων ὑμῶν; 
τί ὅτι ἐγκατελίπετε ἕκαστος τὸν ἀδελφὸν αὐτοῦ τοῦ βεβηλῶσαι 
τὴν διαθήκην τῶν πατέρων ὑμῶν;<tr><td><h6>Mal</h6>. <h3>2</h3>.<h2>11</h2><td><a class=ML><div class=Jm></div></a>ἐγκατελείφθη Ιουδας, καὶ βδέ‐ 
λυγμα ἐγένετο ἐν τῷ Ισραηλ καὶ ἐν Ιερουσαλημ, διότι ἐβεβήλωσεν 
Ιουδας τὰ ἅγια κυρίου, ἐν οἷς ἠγάπησεν, καὶ ἐπετήδευσεν εἰς θεοὺς 
ἀλλοτρίους.<tr><td><h6>Mal</h6>. <h3>2</h3>.<h2>12</h2><td><a class=ML><div class=JA></div></a>ἐξολεθρεύσει κύριος τὸν ἄνθρωπον τὸν ποιοῦντα 
ταῦτα, ἕως καὶ ταπεινωθῇ ἐκ σκηνωμάτων Ιακωβ καὶ ἐκ προσαγόν‐ 
των θυσίαν τῷ κυρίῳ παντοκράτορι.<tr><td><h6>Mal</h6>. <h3>2</h3>.<h2>13</h2><td><a class=ML><div class=Js></div></a>καὶ ταῦτα, ἃ ἐμίσουν, ἐποι‐ 
εῖτε· ἐκαλύπτετε δάκρυσιν τὸ θυσιαστήριον κυρίου καὶ κλαυθμῷ 
καὶ στεναγμῷ ἐκ κόπων. ἔτι ἄξιον ἐπιβλέψαι εἰς θυσίαν ἢ λαβεῖν 
δεκτὸν ἐκ τῶν χειρῶν ὑμῶν;<tr><td><h6>Mal</h6>. <h3>2</h3>.<h2>14</h2><td><a class=ML><div class=Je></div></a>καὶ εἴπατε Ἕνεκεν τίνος; ὅτι κύ‐ 
ριος διεμαρτύρατο ἀνὰ μέσον σοῦ καὶ ἀνὰ μέσον γυναικὸς νεότητός 
σου, ἣν ἐγκατέλιπες, καὶ αὐτὴ κοινωνός σου καὶ γυνὴ διαθήκης 
σου.<tr><td><h6>Mal</h6>. <h3>2</h3>.<h2>15</h2><td><a class=ML><div class=Qk></div></a>καὶ οὐκ ἄλλος ἐποίησεν, καὶ ὑπόλειμμα πνεύματος αὐτοῦ. 
καὶ εἴπατε Τί ἄλλο ἀλλ’ ἢ σπέρμα ζητεῖ ὁ θεός; καὶ φυλάξασθε 
ἐν τῷ πνεύματι ὑμῶν, καὶ γυναῖκα νεότητός σου μὴ ἐγκαταλίπῃς·<tr><td><h6>Mal</h6>. <h3>2</h3>.<h2>16</h2><td>ἀλλὰ ἐὰν μισήσας ἐξαποστείλῃς, λέγει κύριος ὁ θεὸς τοῦ Ισραηλ, 
καὶ καλύψει ἀσέβεια ἐπὶ τὰ ἐνθυμήματά σου, λέγει κύριος παντο‐ 
κράτωρ. καὶ φυλάξασθε ἐν τῷ πνεύματι ὑμῶν καὶ οὐ μὴ ἐγκατα‐ 
λίπητε.<tr><td><h6>Mal</h6>. <h3>2</h3>.<h2>17</h2><td>    Οἱ παροξύνοντες τὸν θεὸν ἐν τοῖς λόγοις ὑμῶν καὶ εἴπατε Ἐν 
τίνι παρωξύναμεν αὐτόν; ἐν τῷ λέγειν ὑμᾶς Πᾶς ποιῶν πονηρόν, 
καλὸν ἐνώπιον κυρίου, καὶ ἐν αὐτοῖς αὐτὸς εὐδόκησεν· καί Ποῦ 
ἐστιν ὁ θεὸς τῆς δικαιοσύνης;<tr><td><h6>Mal</h6>. <h3>3</h3>.<h2>1</h2><td><a class=ML><div class=Jk></div></a>ἰδοὺ ἐγὼ ἐξαποστέλλω τὸν ἄγγε‐ 
λόν μου, καὶ ἐπιβλέψεται ὁδὸν πρὸ προσώπου μου, καὶ ἐξαίφνης 
ἥξει εἰς τὸν ναὸν ἑαυτοῦ κύριος, ὃν ὑμεῖς ζητεῖτε, καὶ ὁ ἄγγελος 
τῆς διαθήκης, ὃν ὑμεῖς θέλετε· ἰδοὺ ἔρχεται, λέγει κύριος παντο‐<td class=Y rowspan=14>563<tr><th>5<td>κράτωρ.<tr><td><h6>Mal</h6>. <h3>3</h3>.<h2>2</h2><td><a class=ML><div class=J2></div></a>καὶ τίς ὑπομενεῖ ἡμέραν εἰσόδου αὐτοῦ; ἢ τίς ὑποστή‐ 
σεται ἐν τῇ ὀπτασίᾳ αὐτοῦ; διότι αὐτὸς εἰσπορεύεται ὡς πῦρ 
χωνευτηρίου καὶ ὡς πόα πλυνόντων.<tr><td><h6>Mal</h6>. <h3>3</h3>.<h2>3</h2><td><a class=ML><div class=Js></div></a>καὶ καθιεῖται χωνεύων καὶ 
καθαρίζων ὡς τὸ ἀργύριον καὶ ὡς τὸ χρυσίον· καὶ καθαρίσει τοὺς 
υἱοὺς Λευι καὶ χεεῖ αὐτοὺς ὡς τὸ χρυσίον καὶ ὡς τὸ ἀργύριον· 
καὶ ἔσονται τῷ κυρίῳ προσάγοντες θυσίαν ἐν δικαιοσύνῃ.<tr><td><h6>Mal</h6>. <h3>3</h3>.<h2>4</h2><td><a class=ML><div class=V9></div></a>καὶ 
ἀρέσει τῷ κυρίῳ θυσία Ιουδα καὶ Ιερουσαλημ καθὼς αἱ ἡμέραι τοῦ 
αἰῶνος καὶ καθὼς τὰ ἔτη τὰ ἔμπροσθεν.<tr><td><h6>Mal</h6>. <h3>3</h3>.<h2>5</h2><td><a class=ML><div class=V0></div></a>καὶ προσάξω πρὸς ὑμᾶς 
ἐν κρίσει καὶ ἔσομαι μάρτυς ταχὺς ἐπὶ τὰς φαρμακοὺς καὶ ἐπὶ τὰς 
μοιχαλίδας καὶ ἐπὶ τοὺς ὀμνύοντας τῷ ὀνόματί μου ἐπὶ ψεύδει καὶ 
ἐπὶ τοὺς ἀποστεροῦντας μισθὸν μισθωτοῦ καὶ τοὺς καταδυναστεύ‐<tr><th>5<td>οντας χήραν καὶ τοὺς κονδυλίζοντας ὀρφανοὺς καὶ τοὺς ἐκκλίνοντας 
κρίσιν προσηλύτου καὶ τοὺς μὴ φοβουμένους με, λέγει κύριος 
παντοκράτωρ.<tr><td><h6>Mal</h6>. <h3>3</h3>.<h2>6</h2><td>    Διότι ἐγὼ κύριος ὁ θεὸς ὑμῶν, καὶ οὐκ ἠλλοίωμαι· καὶ ὑμεῖς, 
υἱοὶ Ιακωβ, οὐκ ἀπέχεσθε<tr><td><h6>Mal</h6>. <h3>3</h3>.<h2>7</h2><td><a class=ML><div class=Ja></div></a>ἀπὸ τῶν ἀδικιῶν τῶν πατέρων ὑμῶν, 
ἐξεκλίνατε νόμιμά μου καὶ οὐκ ἐφυλάξασθε. ἐπιστρέψατε πρός με, 
καὶ ἐπιστραφήσομαι πρὸς ὑμᾶς, λέγει κύριος παντοκράτωρ. καὶ 
εἴπατε Ἐν τίνι ἐπιστρέψωμεν;<tr><td><h6>Mal</h6>. <h3>3</h3>.<h2>8</h2><td><a class=ML><div class=Ji></div></a>εἰ πτερνιεῖ ἄνθρωπος θεόν; διότι 
ὑμεῖς πτερνίζετέ με. καὶ ἐρεῖτε Ἐν τίνι ἐπτερνίκαμέν σε; ὅτι τὰ 
ἐπιδέκατα καὶ αἱ ἀπαρχαὶ μεθ’ ὑμῶν εἰσιν·<tr><td><h6>Mal</h6>. <h3>3</h3>.<h2>9</h2><td><a class=ML><div class=V2></div></a>καὶ ἀποβλέποντες ὑμεῖς 
ἀποβλέπετε, καὶ ἐμὲ ὑμεῖς πτερνίζετε· τὸ ἔθνος συνετελέσθη.<tr><td><h6>Mal</h6>. <h3>3</h3>.<h2>10</h2><td><a class=ML><div class=VB></div></a>καὶ 
εἰσηνέγκατε πάντα τὰ ἐκφόρια εἰς τοὺς θησαυρούς, καὶ ἐν τῷ οἴκῳ 
αὐτοῦ ἔσται ἡ διαρπαγὴ αὐτοῦ. ἐπισκέψασθε δὴ ἐν τούτῳ, λέγει 
κύριος παντοκράτωρ, ἐὰν μὴ ἀνοίξω ὑμῖν τοὺς καταρράκτας τοῦ<tr><th>5<td>οὐρανοῦ καὶ ἐκχεῶ ὑμῖν τὴν εὐλογίαν μου ἕως τοῦ ἱκανωθῆναι·<tr><td rowspan=2><h6>Mal</h6>. <h3>3</h3>.<h2>11</h2><td>καὶ διαστελῶ ὑμῖν εἰς βρῶσιν καὶ οὐ μὴ διαφθείρω ὑμῶν τὸν καρ‐<tr><td>πὸν τῆς γῆς, καὶ οὐ μὴ ἀσθενήσῃ ὑμῶν ἡ ἄμπελος ἡ ἐν τῷ ἀγρῷ, 
λέγει κύριος παντοκράτωρ.<td class=Y rowspan=16>564<tr><td><h6>Mal</h6>. <h3>3</h3>.<h2>12</h2><td><a class=ML><div class=Jc></div></a>καὶ μακαριοῦσιν ὑμᾶς πάντα τὰ ἔθνη, 
διότι ἔσεσθε ὑμεῖς γῆ θελητή, λέγει κύριος παντοκράτωρ.<tr><td><h6>Mal</h6>. <h3>3</h3>.<h2>13</h2><td>    Ἐβαρύνατε ἐπ’ ἐμὲ τοὺς λόγους ὑμῶν, λέγει κύριος, καὶ εἴπατε 
Ἐν τίνι κατελαλήσαμεν κατὰ σοῦ;<tr><td><h6>Mal</h6>. <h3>3</h3>.<h2>14</h2><td><a class=ML><div class=Jo></div></a>εἴπατε Μάταιος ὁ δουλεύων 
θεῷ, καὶ τί πλέον ὅτι ἐφυλάξαμεν τὰ φυλάγματα αὐτοῦ καὶ διότι 
ἐπορεύθημεν ἱκέται πρὸ προσώπου κυρίου παντοκράτορος;<tr><td><h6>Mal</h6>. <h3>3</h3>.<h2>15</h2><td><a class=ML><div class=V8></div></a>καὶ 
νῦν ἡμεῖς μακαρίζομεν ἀλλοτρίους, καὶ ἀνοικοδομοῦνται πάντες ποι‐ 
οῦντες ἄνομα καὶ ἀντέστησαν θεῷ καὶ ἐσώθησαν.<tr><td><h6>Mal</h6>. <h3>3</h3>.<h2>16</h2><td><a class=ML><div class=V4></div></a>Ταῦτα κατ‐ 
ελάλησαν οἱ φοβούμενοι τὸν κύριον, ἕκαστος πρὸς τὸν πλησίον 
αὐτοῦ· καὶ προσέσχεν κύριος καὶ εἰσήκουσεν καὶ ἔγραψεν βιβλίον 
μνημοσύνου ἐνώπιον αὐτοῦ τοῖς φοβουμένοις τὸν κύριον καὶ εὐλα‐<tr><th>5<td>βουμένοις τὸ ὄνομα αὐτοῦ.<tr><td><h6>Mal</h6>. <h3>3</h3>.<h2>17</h2><td><a class=ML><div class=Jc></div></a>καὶ ἔσονταί μοι, λέγει κύριος παντο‐ 
κράτωρ, εἰς ἡμέραν, ἣν ἐγὼ ποιῶ εἰς περιποίησιν, καὶ αἱρετιῶ 
αὐτοὺς ὃν τρόπον αἱρετίζει ἄνθρωπος τὸν υἱὸν αὐτοῦ τὸν δουλεύ‐ 
οντα αὐτῷ.<tr><td><h6>Mal</h6>. <h3>3</h3>.<h2>18</h2><td><a class=ML><div class=J8></div></a>καὶ ἐπιστραφήσεσθε καὶ ὄψεσθε ἀνὰ μέσον δικαίου 
καὶ ἀνὰ μέσον ἀνόμου καὶ ἀνὰ μέσον τοῦ δουλεύοντος θεῷ καὶ 
τοῦ μὴ δουλεύοντος.<tr><td><h6>Mal</h6>. <h3>3</h3>.<h2>19</h2><td><a class=ML><div class=JQ></div></a>διότι ἰδοὺ ἡμέρα κυρίου ἔρχεται καιομένη 
ὡς κλίβανος καὶ φλέξει αὐτούς, καὶ ἔσονται πάντες οἱ ἀλλογενεῖς 
καὶ πάντες οἱ ποιοῦντες ἄνομα καλάμη, καὶ ἀνάψει αὐτοὺς ἡ ἡμέρα 
ἡ ἐρχομένη, λέγει κύριος παντοκράτωρ, καὶ οὐ μὴ ὑπολειφθῇ ἐξ<tr><th>5<td>αὐτῶν ῥίζα οὐδὲ κλῆμα.<tr><td><h6>Mal</h6>. <h3>3</h3>.<h2>20</h2><td><a class=ML><div class=JW></div></a>καὶ ἀνατελεῖ ὑμῖν τοῖς φοβουμένοις τὸ 
ὄνομά μου ἥλιος δικαιοσύνης καὶ ἴασις ἐν ταῖς πτέρυξιν αὐτοῦ, 
καὶ ἐξελεύσεσθε καὶ σκιρτήσετε ὡς μοσχάρια ἐκ δεσμῶν ἀνειμένα.<tr><td><h6>Mal</h6>. <h3>3</h3>.<h2>21</h2><td>καὶ καταπατήσετε ἀνόμους, διότι ἔσονται σποδὸς ὑποκάτω τῶν 
ποδῶν ὑμῶν ἐν τῇ ἡμέρᾳ, ᾗ ἐγὼ ποιῶ, λέγει κύριος παντοκράτωρ.<tr><td><h6>Mal</h6>. <h3>3</h3>.<h2>22</h2><td>καὶ ἰδοὺ ἐγὼ ἀποστέλλω ὑμῖν Ηλιαν τὸν Θεσβίτην πρὶν ἐλθεῖν 
ἡμέραν κυρίου τὴν μεγάλην καὶ ἐπιφανῆ,<tr><td><h6>Mal</h6>. <h3>3</h3>.<h2>23</h2><td><a class=ML><div class=V1></div></a>ὃς ἀποκαταστήσει καρ‐ 
δίαν πατρὸς πρὸς υἱὸν καὶ καρδίαν ἀνθρώπου πρὸς τὸν πλησίον 
αὐτοῦ, μὴ ἔλθω καὶ πατάξω τὴν γῆν ἄρδην.<tr><td rowspan=2><h6>Mal</h6>. <h3>3</h3>.<h2>24</h2><td><a class=ML><div class=V2></div></a>μνήσθητε νόμου 
Μωυσῆ τοῦ δούλου μου, καθότι ἐνετειλάμην αὐτῷ ἐν Χωρηβ πρὸς<tr><td>πάντα τὸν Ισραηλ προστάγματα καὶ δικαιώματα.<td class=Y>565</table>
<script>
var IL = ["Line", "Section", "Chapter"];
document.body.onload=f();
</script>
</body>
</html>
