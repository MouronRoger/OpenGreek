<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>Flavius Claudius JULIANUS Imperator :: Συμπόσιον ἢ Κρόνια sive Caesares :: TLG 2003 010</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2003.htm">2003</a> 010&nbsp;:: <strong><a class=CaCo href="2003.htm">Flavius Claudius JULIANUS Imperator</a></strong>&nbsp;:: <strong>Συμπόσιον ἢ Κρόνια </strong><em>sive</em><strong> Caesares</strong></p>
<p class="AuthorInfo"><a class=CaCo href="2003.htm">Flavius Claudius JULIANUS Imperator</a> <a class="CanonEpi">Phil., Imperator</a>, <span class="CanonSyn">vel Julianus Apostata</span><br />(<a class="CanonGeo">Constantinopolitanus</a>: <a class="CanonDat">A.D. 4</a>)</p><p class="WorkInfo"><strong>Συμπόσιον ἢ Κρόνια </strong><em>sive</em><strong> Caesares</strong></p><p class="EditionInfo"><a class=CaE>Source: Lacombrade, C. (ed.), <em>L’empereur Julien. Oeuvres complètes, </em>vol. 2.2. Paris: Les Belles Lettres, 1964: 32–71.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><td><h2>1</h2><td>    Ἐπειδὴ δίδωσιν ὁ θεὸς παίζειν (ἔστι γὰρ Κρόνια), 
γελοῖον δὲ οὐδὲν οὐδὲ τερπνὸν οἶδα ἐγώ, τὸ μὴ καταγέ‐ 
λαστα φράσαι φροντίδος ἔοικεν εἶναι ἄξιον, ὦ φιλότης. 
    <a class=SN>—</a> Εἶτα τίς οὕτω παχύς ἐστι καὶ ἀρχαῖος, ὦ Καῖσαρ,<td class=K rowspan=2><tr><th rowspan=2>5<td>ὥστε καὶ παίζειν πεφροντισμένα; ἐγὼ ᾤμην τὴν παιδιὰν 
ἄνεσίν τε εἶναι ψυχῆς καὶ ἀπαλλαγὴν τῶν φροντίδων. 
    <a class=SN>—</a> Ὀρθῶς γε σὺ τοῦτο ὑπολαμβάνων, ἐμοὶ δὲ οὐ ταύτῃ 
ἔοικεν ἀπαντᾶν τὸ χρῆμα. Πέφυκε γὰρ οὐδαμῶς ἐπιτή‐<tr><td>δειος οὔτε σκώπτειν οὔτε παρῳδεῖν οὔτε γελοιάζειν.<td class=Y rowspan=6>32<tr><th>10<td>Ἐπεὶ δὲ χρὴ τῷ νόμῳ πείθεσθαι τοῦ θεοῦ, βούλει σοι 
ἐν παιδιᾶς μέρει μῦθον διεξέλθω πολλὰ ἴσως ἔχοντα 
ἀκοῆς ἄξια; 
    <a class=SN>—</a> Λέγοις ἂν καὶ μάλα ἀσμένῳ, ἐπεὶ καὶ αὐτὸς οὐκ 
ἀτιμάζω τοὺς μύθους οὐδὲ παντάπασιν ἐξελαύνω τοὺς<tr><th>15<td>ὀρθῶς ἔχοντας, ἀκόλουθα σοί τε καὶ φίλῳ τῷ σῷ, μᾶλλον 
δὲ τῷ κοινῷ, Πλάτωνι διανοούμενος, ἐπεὶ καὶ αὐτῷ πολλὰ 
ἐν μύθοις ἐσπούδασται. 
    Λέγεις ναὶ μὰ Δία ταῦτα ἀληθῆ. 
    Τίς δὲ καὶ ποδαπὸς ὁ μῦθος;<tr><th>20<td>    <a class=SN>—</a> Οὐ τῶν παλαιῶν τις ὁποίους Αἴσωπος ἐποίησεν, 
ἀλλ’ εἴτε πλάσμα λέγοις Ἑρμοῦ (πεπυσμένος γὰρ αὐτὸν 
ἐκεῖθέν σοι φράσω), εἴτε καὶ τἀληθὲς οὕτως ἔχει, εἴτε 
μίξις τίς ἐστιν ἀμφοῖν, ἀληθοῦς καὶ ψεύδους, αὐτὸ ἐπι‐ 
δείξει τὸ πρᾶγμα.<tr><th>25<td>    <a class=SN>—</a> Τουτὶ μὲν οὖν ἤδη μυθικῶς ἅμα καὶ ῥητορικῶς 
ἐξείργασταί σοι τὸ προοίμιον· ἀλλά μοι τὸν λόγον αὐτόν, 
ὁποῖός ποτέ ἐστιν, ἤδη διέξελθε.<tr><td><h2>2</h2><td>    <a class=SN>—</a> Μανθάνοις ἄν. Θύων ὁ Ῥωμύλος τὰ Κρόνια πάντας 
ἐκάλει τοὺς θεούς, καὶ δὴ καὶ αὐτοὺς τοὺς Καίσαρας. 
Κλῖναι δὲ ἐτύγχανον παρεσκευασμέναι τοῖς μὲν θεοῖς ἄνω 
κατ’ αὐτό, φασίν, οὐρανοῦ τὸ μετέωρον,<tr><th>5<td><div class=QU></div>Οὔλυμπόνδ’, ὅθι φασὶ δεῶν ἕδος ἀσφαλὲς αἰεί. 
λέγεται γὰρ μεθ’ Ἡρακλέα παρελθεῖν ἐκεῖσε καὶ ὁ 
Κυρῖνος, ᾧ δὴ χρὴ καλεῖν αὐτὸν ὀνόματι, τῇ θείᾳ 
πειθομένους φήμῃ. Τοῖς μὲν οὖν θεοῖς ἐκεῖσε παρεσ‐ 
κεύαστο τὸ συμπόσιον· ὑπ’ αὐτὴν δὲ τὴν σελήνην ἐπὶ<td class=Y rowspan=5>33<tr><th>10<td>μετεώρου τοῦ ἀέρος ἐδέδοκτο τοὺς Καίσαρας δειπνεῖν. 
Ἀνεῖχε δὲ αὐτοὺς ἥ τε τῶν σωμάτων κουφότης, ἅπερ 
ἐτύγχανον ἠμφιεσμένοι, καὶ ἡ περιφορὰ τῆς σελήνης. 
Κλῖναι μὲν οὖν ἔκειντο τέτταρες εὐτρεπεῖς τοῖς μεγίστοις 
θεοῖς. Ἐβένου μὲν ἦν ἡ τοῦ Κρόνου στιλβούσης καὶ<tr><th>15<td>πολλὴν ἐν τῷ μέλανι καὶ θείαν αὐγὴν κρυπτούσης, ὥστε 
οὐθεὶς οἷός τε ἦν ἀντιβλέπειν. Ἔπασχε δὲ ταὐτὸ πρὸς 
τὴν ἔβενον ἐκείνην τὰ ὄμματα δι’ ὑπερβολὴν τῆς λαμπη‐ 
δόνος, ὅπερ οἶμαι πρὸς ἥλιον, ὅταν αὐτοῦ τῷ δίσκῳ τις 
ἀτενέστερον προσβλέπῃ. Ἡ δὲ τοῦ Διὸς ἦν ἀργύρου μὲν<tr><th>20<td>στιλπνοτέρα, χρυσίου δὲ λευκοτέρα. Τοῦτο εἴτε ἤλεκτρον 
χρὴ καλεῖν εἴτε ἄλλο τι λέγειν οὐ σφόδρα εἶχέ μοι 
γνωρίμως ὁ Ἑρμῆς φράσαι. Χρυσοθρόνω δὲ παρ’ ἑκά‐ 
τερον ἐκαθιζέτην ἥ τε μήτηρ καὶ ἡ θυγάτηρ, Ἥρα μὲν 
παρὰ τὸν Δία, Ῥέα δὲ παρὰ τὸν Κρόνον. Τὸ δὲ τῶν θεῶν<tr><th rowspan=2>25<td>κάλλος οὐδὲ ἐκεῖνος ἐπεξῄει τῷ λόγῳ, μεῖζον εἶναι λέγων<tr><td>αὐτὸ καὶ νῷ θεατόν, ἀκοῇ δὲ καὶ ῥήμασιν οὔτε προοισθῆναι 
ῥᾴδιον οὔτε παραδεχθῆναι δυνατόν. Οὐχ οὕτω τις ἔσται 
καὶ φανεῖται μεγαλόφωνος, ὥστε τὸ μέγεθος ἐκεῖνο φράσαι 
τοῦ κάλλους, ὁπόσον ἐπιπρέπει τῇ τῶν θεῶν ὄψει. Παρεσ‐<td class=Y rowspan=6>34<tr><th>30<td>κεύαστο δὲ καὶ τοῖς ἄλλοις θεοῖς ἑκάστῳ θρόνος ἢ κλίνη 
κατὰ πρεσβείαν. Ἤριζε δὲ οὐθείς, ἀλλ’ ὅπερ Ὅμηρος 
ὀρθῶς ποιῶν ἔφη, δοκεῖν μοι παρὰ τῶν Μουσῶν αὐτῶν 
ἀκηκοώς, ἔχειν ἕκαστον τῶν θεῶν θρόνον, ἐφ’ οὗ πάντως 
αὐτῷ θέμις καθῆσθαι στερεῶς καὶ ἀμετακινήτως· ἐπεὶ καὶ<tr><th>35<td>πρὸς τὴν παρουσίαν τοῦ πατρὸς ἐξανιστάμενοι ταράττου‐ 
σιν οὐδαμῶς τὰς καθέδρας οὐδὲ μεταβαίνουσιν οὐδὲ ὑφαρ‐ 
πάζουσιν ἀλλήλων, γνωρίζει δὲ ἕκαστος τὸ προσῆκον αὑτῷ.<tr><td><h2>3</h2><td>    Πάντων οὖν κύκλῳ τῶν θεῶν καθημένων, ὁ Σειληνός, 
ἐρωτικῶς ἔχειν μοι δοκῶν τοῦ Διονύσου καλοῦ καὶ νέου 
καὶ τῷ πατρὶ τῷ Διὶ παραπλησίου, πλησίον αὐτοῦ, 
τροφεύς τις οἷα καὶ παιδαγωγός, καθῆστο, τά τε ἄλλα<tr><th>5<td>φιλοπαίγμονα καὶ φιλόγελων καὶ χαριδότην ὄντα τὸν 
θεὸν εὐφραίνων καὶ δὴ καὶ τῷ σκώπτειν τὰ πολλὰ καὶ 
γελοιάζειν.<tr><td><h2>4</h2><td>    Ὡς δὲ καὶ τὸ τῶν Καισάρων συνεκροτεῖτο συμπόσιον, 
εἰσῄει πρῶτος Ἰούλιος Καῖσαρ, ὑπὸ φιλοτιμίας αὐτῷ 
βουλόμενος ἐρίσαι τῷ Διὶ περὶ τῆς μοναρχίας. Εἰς ὃν ὁ 
Σειληνὸς βλέψας· «Ὅρα», εἶπεν, «ὦ Ζεῦ, μή σε ὁ ἀνὴρ<tr><th>5<td>οὗτος ὑπὸ φιλαρχίας ἀφελέσθαι καὶ τὴν βασιλείαν 
διανοηθῇ. Καὶ γάρ, ὡς ὁρᾷς, ἐστὶ μέγας καὶ καλός· ἐμοὶ 
γοῦν, εἰ καὶ μηθὲν ἄλλο, τὰ γοῦν περὶ τὴν κεφαλήν ἐστι 
προσόμοιος». Παίζοντος ἔτι τοιαῦτα τοῦ Σειληνοῦ καὶ 
τῶν θεῶν οὐ σφόδρα προσεχόντων αὐτῷ, Ὀκταβιανὸς<td class=Y rowspan=4>35<tr><th>10<td>ἐπεισέρχεται πολλὰ ἀμείβων, ὥσπερ οἱ χαμαιλέοντες, 
χρώματα, καὶ νῦν μὲν ὠχριῶν, αὖθις δὲ ἐρυθρὸς γινόμενος, 
εἶτα μέλας καὶ ζοφώδης καὶ συννεφής, ἀνίετο δ’ αὖθις 
πρὸς Ἀφροδίτην καὶ Χάριτας, εἶναί τε ἤθελε τὰς βολὰς 
τῶν ὀμμάτων ὁποῖός ἐστιν ὁ μέγας Ἥλιος· οὐδένα γάρ<tr><th>15<td>οἱ τῶν ἀπαντώντων ἀντιβλέπειν ἠξίου. Καὶ ὁ Σειληνός· 
«Βαβαί», ἔφη, «τοῦ παντοδαποῦ τούτου θηρίου· τί 
ποτε ἄρα δεινὸν ἡμᾶς ἐργάσεται;» —«Παῦσαι», εἶπε 
«ληρῶν», ὁ Ἀπόλλων· «ἐγὼ γὰρ αὐτὸν τούτῳ Ζήνωνι 
παραδοὺς αὐτίκα ὑμῖν ἀποφανῶ χρυσὸν ἀκήρατον.» —<tr><th>20<td>«Ἀλλὰ ἴθι», εἶπεν, «ὦ Ζήνων, ἐπιμελήθητι τοὐμοῦ 
θρέμματος». Ὁ δὲ ὑπακούσας, εἶτα ἐπᾴσας αὐτῷ μικρὰ 
τῶν δογμάτων, ὥσπερ οἱ τὰς Ζαμόλξιδος ἐπῳδὰς θρυλοῦν‐ 
τες, ἀπέφηνεν ἄνδρα ἔμφρονα καὶ σώφρονα.<tr><td><h2>5</h2><td>    Τρίτος ἐπεισέδραμεν αὐτοῖς Τιβέριος, σεμνὸς τὰ 
πρόσωπα καὶ βλοσυρός, σῶφρόν τε ἅμα καὶ πολεμικὸν 
βλέπων. Ἐπιστραφέντος δὲ πρὸς τὴν καθέδραν, ὤφθησαν 
ὠτειλαὶ κατὰ τὸν νῶτον μυρίαι, καυτῆρές τινες καὶ<td class=Y rowspan=5>36<tr><th>5<td>ξέσματα καὶ πληγαὶ χαλεπαὶ καὶ μώλωπες ὑπό τε ἀκολα‐ 
σίας καὶ ὠμότητος ψῶραί τινες καὶ λειχῆνες οἷον ἐγκε‐ 
καυμέναι. Εἶθ’ ὁ Σειληνός· 
<div class=QU></div>«Ἀλλοῖός μοι, ξεῖνε, φάνης νέον ἢ τὸ πάροιθεν» 
εἰπὼν ἔδοξεν αὑτοῦ φαίνεσθαι σπουδαιότερος. Καὶ ὁ<tr><th>10<td>Διόνυσος πρὸς αὐτόν· «Τί δῆτα», εἶπεν, «ὦ παππίδιον, 
σπουδάζεις»; —καὶ ὅς· «Ἐξέπληξέ με ὁ γέρων οὑτοσί, 
ὁ Σάτυρος», ἔφη, «καὶ πεποίηκεν ἐκλαθόμενον ἐμαυτοῦ 
τὰς Ὁμηρικὰς προβαλέσθαι μούσας». —«Ἀλλά σε», 
εἶπεν, «ἕλξει τῶν ὤτων (λέγεται γὰρ αὐτὸς καὶ γραμμα‐<tr><th>15<td>τιστήν τινα τοῦτο ἐργάσασθαι).» —«Οἰμώζων μὲν οὖν», 
εἶπεν, «ἐν τῷ νησυδρίῳ (τὰς Καπρέας αἰνιττόμενος) τὸν 
ἄθλιον ἁλιέα ψηχέτω».<tr><td><h2>6</h2><td>    Ταῦτα ἔτι παιζόντων αὐτῶν, ἐπεισέρχεται θηρίον 
πονηρόν. Εἶτα οἱ θεοὶ πάντες ἀπέστρεψαν τὰ ὄμματα, 
κᾆτα αὐτὸν ἡ Δίκη δίδωσιν ταῖς Ποιναῖς, αἱ δὲ ἔρριψαν 
εἰς Τάρταρον. Οὐθὲν οὖν ἔσχεν ὁ Σειληνὸς ὑπὲρ αὐτοῦ<tr><th>5<td>φράσαι. Τοῦ Κλαυδίου δὲ ἐπεισελθόντος, ὁ Σειληνὸς 
ἄρχεται τοὺς Ἀριστοφάνους Ἱππέας ᾄδειν, ἀντὶ τοῦ 
δήμου κολακεύων δῆθεν τὸν Κλαύδιον. Εἶτα πρὸς τὸν 
Κυρῖνον ἀπιδών· «Ἀδικεῖς», εἶπεν, «ὦ Κυρῖνε, τὸν 
ἀπόγονον ἄγων εἰς τὸ συμπόσιον δίχα τῶν ἀπελευθέρων<td class=Y rowspan=6>37<tr><th>10<td>Ναρκίσσου καὶ Πάλλαντος. Ἀλλ’ ἴθι», εἶπε, «πέμψον 
ἐπ’ ἐκείνους, εἰ βούλει δέ, καὶ 〈ἐπὶ〉 τὴν γαμετὴν Μεσσα‐ 
λίναν. Ἔστι γὰρ ἐκείνων δίχα τουτὶ τῆς τραγῳδίας τὸ 
δορυφόρημα, μικροῦ δέω φάναι, καὶ ἄψυχον». Ἐπεισέρ‐ 
χεται λέγοντι τῷ Σειληνῷ Νέρων μετὰ τῆς κιθάρας καὶ<tr><th>15<td>τῆς δάφνης. Εἶτα ἀποβλέψας ἐκεῖνος πρὸς τὸν Ἀπόλλωνα· 
«Οὗτος», εἶπεν, «ἐπὶ σὲ παρασκευάζεται». Καὶ ὁ 
βασιλεὺς Ἀπόλλων· «Ἀλλ’ ἔγωγε αὐτόν», εἶπεν, «ἀπο‐ 
στεφανώσω ταχέως, ὅτι με μὴ πάντα μιμεῖται μηδὲ ἐν οἷς 
με μιμεῖται γίγνεταί μου μιμητὴς δίκαιος». Ἀποστε‐<tr><th>20<td>φανωθέντα δὲ αὐτὸν ὁ Κωκυτὸς εὐθέως ἥρπασεν.<tr><td><h2>7</h2><td>    Ἐπὶ τούτῳ πολλοὶ καὶ παντοδαποὶ συνέτρεχον, Βίνδικες, 
Γάλβαι, Ὄθωνες, Βιτέλλιοι. Καὶ ὁ Σειληνός· «Τούτων», 
εἶπε, «τῶν μονάρχων τὸν δῆμον πόθεν ἐξεύρατε, ὦ θεοί; 
τυφόμεθα γοῦν ὑπὸ τοῦ καπνοῦ· φείδεται γὰρ οὐδὲ τῶν<tr><th rowspan=2>5<td>ἀνακτόρων ταυτὶ τὰ θηρία». Καὶ ὁ Ζεὺς ἀπιδὼν πρὸς τὸν<tr><td>ἀδελφὸν αὑτοῦ Σάραπιν καὶ τὸν Οὐεσπασιανὸν δείξας· 
«Πέμπε», εἶπε, «τὸν σμικρίνην τοῦτον ἀπὸ τῆς Αἰγύπτου 
ταχέως, ἵνα τὴν φλόγα ταύτην κατασβέσῃ· τῶν παίδων 
δὲ τὸν πρεσβύτερον μὲν παίζειν κέλευε μετὰ τῆς Ἀφρο‐<td class=Y rowspan=6>38<tr><th>10<td>δίτης τῆς πανδήμου, τὸν νεώτερον δὲ τῷ Σικελικῷ θηρίῳ 
παραπλησίως κλοιῷ δῆσον».<tr><td><h2>8</h2><td>    Παρῆλθεν ἐπὶ τούτοις γέρων ὀφθῆναι καλὸς (λάμπει γὰρ 
ἔστιν ὅτε καὶ ἐν τῷ γήρᾳ τὸ κάλλος), ἐντυχεῖν πρᾳότατος, 
χρηματίσαι δικαιότατος. Ἡδέσθη τοῦτον ὁ Σειληνὸς καὶ 
ἀπεσιώπησεν. Εἶτα ὁ Ἑρμῆς· «Ὑπὲρ δὲ τούτου», εἶπεν,<tr><th>5<td>«οὐθὲν ἡμῖν λέγεις»; —«Ναὶ μὰ Δί’», ἔφη, «μέμφο‐ 
μαί γε ὑμῖν τῆς ἀνισότητος. Τῷ γὰρ φονικῷ θηρίῳ τρὶς 
πέντε νείμαντες ἐνιαυτούς, ἕνα μόλις ἐδώκατε τούτῳ 
βασιλεῦσαι». —«Ἀλλὰ μὴ μέμφου», εἶπεν ὁ Ζεύς· 
«εἰσάξω γὰρ ἐπὶ τούτῳ πολλοὺς καὶ ἀγαθούς». Εὐθέως<tr><th>10<td>οὖν ὁ Τραϊανὸς εἰσήρχετο φέρων ἐπὶ τῶν ὤμων τὰ τρό‐ 
παια, τό τε Γετικὸν καὶ 〈τὸ〉 Παρθικόν. Ἰδὼν δὲ αὐτὸν ὁ 
Σειληνὸς ἔφη, λανθάνειν τε ἅμα καὶ ἀκούεσθαι βουλό‐ 
μενος»· «Ὥρα νῦν τῷ δεσπότῃ Διὶ σκοπεῖν, ὅπως ὁ Γανυ‐ 
μήδης αὐτῷ φρουρήσεται.» Μετὰ τοῦτον ἐπεισέρχεται<tr><th rowspan=2>15<td>βαθεῖαν ἔχων τὴν ὑπήνην ἀνὴρ σοβαρὸς τά τε ἄλλα καὶ 
δὴ καὶ μουσικὴν ἐργαζόμενος, εἴς τε τὸν οὐρανὸν ἀφορῶν<tr><td>πολλάκις καὶ πολυπραγμονῶν τὰ ἀπόρρητα. Τοῦτον δὲ 
ἰδὼν ὁ Σειληνὸς ἔφη· «Τί δὲ ὑμῖν οὗτος ὁ σοφιστὴς 
δοκεῖ; μῶν Ἀντίνοον τῇδε περισκοπεῖ; φρασάτω τις αὐτῷ<td class=Y rowspan=7>39<tr><th>20<td>μὴ παρεῖναι τὸ μειράκιον ἐνθαδὶ καὶ παυσάτω τοῦ λήρου 
καὶ τῆς φλυαρίας αὐτόν.»<tr><td><h2>9</h2><td>    Ἐπὶ τούτοις ἀνὴρ εἰσέρχεται σώφρων, οὐ τὰ ἐς 
Ἀφροδίτην, ἀλλὰ τὰ ἐς τὴν πολιτείαν. Ἰδὼν αὐτὸν ὁ 
Σειληνὸς ἔφη· «Βαβαὶ τῆς σμικρολογίας, εἷς εἶναί μοι 
δοκεῖ τῶν διαπριόντων τὸ κύμινον ὁ πρεσβύτης οὗτος.»<tr><th>5<td>Ἐπεισελθούσης δὲ αὐτῷ τῆς τῶν ἀδελφῶν ξυνωρίδος, 
Βήρου καὶ Λουκίου, δεινῶς ὁ Σειληνὸς συνεστάλη. Παίζειν 
γὰρ οὐκ εἶχεν οὐδὲ ἐπισκώπτειν, μάλιστα τὸν Βῆρον, 
καίτοι καὶ τούτου τὰ περὶ τὸν υἱὸν καὶ τὴν γυναῖκα 
πολυπραγμονῶν ἁμαρτήματα, τὴν μὲν ὅτι πλέον ἢ προσῆ‐<tr><th>10<td>κεν ἐπένθησεν, ἄλλως τε οὐδὲ κοσμίαν οὖσαν, τῷ δὲ ὅτι 
τὴν ἀρχὴν συναπολλυμένην περιεῖδεν, ἔχων καὶ ταῦτα 
σπουδαῖον κηδεστήν, ὃς τῶν τε κοινῶν ἂν προέστη 
κρεῖττον καὶ δὴ καὶ τοῦ παιδὸς αὐτοῦ βέλτιον ἂν ἐπε‐ 
μελήθη ἢ αὐτὸς αὑτοῦ. Καίπερ οὖν ταῦτα πολυπραγμονῶν,<tr><th>15<td>ᾐδεῖτο τὸ μέγεθος αὐτοῦ τῆς ἀρετῆς· τόν γε μὴν υἱέα 
οὐδὲ τοῦ σκωφθῆναι νομίσας ἄξιον ἀφῆκεν· ἔπιπτε γὰρ 
καὶ αὐτὸς εἰς γῆν οὐ δυνάμενος ἵπτασθαι καὶ παρομαρτεῖν 
τοῖς ἥρωσιν.<tr><td rowspan=2><h2>10</h2><td class=QE>Ἐπεισέρχεται Περτίναξ ἐν τῷ συμποσίῳ τὴν σφαγὴν<tr><td>ὀδυρόμενος. Ἡ Δίκη δὲ αὐτὸν κατελεήσασα· «Ἀλλ’ οὐ 
χαιρήσουσιν», εἶπεν, «οἱ τούτων αἴτιοι· καὶ σὺ δέ, ὦ 
Περτίναξ, ἠδίκεις κοινωνῶν τῆς ἐπιβουλῆς, ὅσον ἐπὶ τοῖς<td class=Y rowspan=5>40<tr><th>5<td>σκέμμασιν, ἣν ὁ Μάρκου παῖς ἐπεβουλεύθη». Μετὰ τοῦ‐ 
τον ὁ Σεβῆρος, ἀνὴρ πικρίας γέμων, κολαστικός· «Ὑπὲρ 
τούτου δέ», εἶπεν ὁ Σειληνός, «οὐδὲν λέγω· φοβοῦμαι 
γὰρ αὐτοῦ τὸ λίαν ἀπηνὲς καὶ ἀπαραίτητον». Ὡς δὲ 
ἔμελλεν αὐτῷ καὶ τὰ παιδαρίδια συνιέναι, πόρρωθεν αὐτὰ<tr><th>10<td>διεκώλυσεν ὁ Μίνως. Ἐπιγνοὺς δὲ σαφῶς, τὸν μὲν 
νεώτερον ἀφῆκε, τὸν δὲ πρεσβύτερον τιμωρίαν ἔπεμψε 
τίσοντα. Μακρῖνος ἐνταῦθα φυγὰς μιαιφόνος· εἶτα τὸ ἐκ 
τῆς Ἐμέσης παιδάριον πόρρω που τῶν ἱερῶν ἀπηλαύνετο 
περιβόλων. Ὅ γε μὴν Σύρος Ἀλέξανδρος ἐν ἐσχάτοις που<tr><th>15<td>καθῆστο τὴν αὑτοῦ συμφορὰν ποτνιώμενος. Καὶ ὁ Σειλη‐ 
νὸς ἐπισκώπτων αὐτὸν ἐπεῖπεν· «Ὦ μῶρε καὶ μέγα 
νήπιε, τηλικοῦτος ὢν οὐκ αὐτὸς ἦρχες τῶν σεαυτοῦ, τὰ 
χρήματα δὲ ἐδίδους τῇ μητρὶ καὶ οὐκ ἐπείσθης ὅσῳ κρεῖττον 
ἀναλίσκειν ἦν αὐτὰ τοῖς φίλοις ἢ θησαυρίζειν. Ἀλλ’<tr><th>20<td>ἔγωγε», εἶπε τῇ Δίκῃ, «πάντας αὐτούς, ὅσοι μεταίτιοι 
γεγόνασι τούτων, κολασθησομένους παραδώσω». Καὶ 
οὕτως ἀνείθη τὸ μειράκιον.<tr><td><h2>11</h2><td>    Ἐπὶ τούτῳ παρῆλθεν εἴσω Γαλλιῆνος μετὰ τοῦ πατρός, 
ὁ μὲν τὰ δεσμὰ τῆς αἰχμαλωσίας ἔχων, ὁ δὲ στολῇ τε 
καὶ κινήσει χρώμενος μαλακωτέρᾳ ὥσπερ αἱ γυναῖκες. 
Καὶ ὁ Σειληνὸς πρὸς μὲν ἐκεῖνον·<td class=Y rowspan=4>41<tr><th>5<td><div class=QU></div>«Τίς οὗτος ὁ λευκολόφας, 
<div class=QU></div>Πρόπαρ ὃς ἡγεῖται στρατοῦ;» 
ἔφη, πρὸς δὲ τὸν Γαλλιῆνον· 
<div class=QU></div>«Ὃς καὶ χρυσὸν ἔχων πάντη τρυφᾷ ἠύτε κούρη». 
Τούτω δὲ ὁ Ζεὺς ὥσπερ † τῆς ἐκεῖσε θοίνης ἐξεβάτην.<tr><td><h2>12</h2><td>    Τούτοις ἐπεισέρχεται Κλαύδιος, εἰς ὃν ἀπιδόντες οἱ 
θεοὶ πάντες ἠγάσθησάν τε αὐτὸν τῆς μεγαλοψυχίας 
καὶ ἐπένευσαν αὐτοῦ τῷ γένει τὴν ἀρχήν, δίκαιον εἶναι 
νομίσαντες οὕτω φιλοπάτριδος ἀνδρὸς ἐπὶ πλεῖστον εἶναι<tr><th>5<td>τὸ γένος ἐν ἡγεμονίᾳ. Τούτοις ἐπεισέδραμεν Αὐρηλιανὸς 
ὥσπερ ἀποδιδράσκων τοὺς εἴργοντας αὐτὸν παρὰ τῷ 
Μίνωι· πολλαὶ γὰρ αὐτῷ συνίσταντο δίκαι τῶν ἀδίκων 
φόνων, καὶ ἔφευγε τὰς γραφὰς κακῶς ἀπολογούμενος. 
Ἥλιος δὲ οὑμὸς δεσπότης αὐτῷ πρός τε τὰ ἄλλα βοηθῶν,<tr><th>10<td>οὐχ ἥκιστα δὲ καὶ πρὸς τοῦτο αὐτῷ συνήρατο, φράσας 
ἐν τοῖς θεοῖς· «Ἀλλ’ ἀπέτισε τὴν δίκην, ἢ λέληθεν ἡ 
δοθεῖσα 〈ἐν〉 Δελφοῖς μαντεία· 
<div class=QU></div>Αἴκε πάθοι τά κ’ ἔρεξε, δίκη δ’ ἰθεῖα γένοιτο;»<td class=Y rowspan=4>42<tr><td><h2>13</h2><td>    Τούτῳ συνεισέρχεται Πρόβος, 〈ὃσ〉 ἑβδομήκοντα πόλεις 
ἀναστήσας ἐν οὐδὲ ὅλοις ἐνιαυτοῖς ἑπτὰ καὶ πολλὰ πάνυ 
σωφρόνως οἰκονομήσας, ἄδικα δὲ πεπονθὼς ὑπὸ τῶν ἀθέων, 
ἐτιμᾶτο τά τε ἄλλα καὶ τῷ τοὺς φονέας αὐτῷ τὴν<tr><th>5<td>δίκην ἐκτῖσαι. Σκώπτειν δὲ αὐτὸν ὅμως ὁ Σειληνὸς ἐπει‐ 
ρᾶτο, καίτοι πολλῶν αὐτῷ σιωπᾶν παρακελευομένων. 
«Ἀλλ’ ἐᾶτε», ἔφη, «νῦν γοῦν δι’ αὐτοῦ τοὺς ἑξῆς 
φρενωθῆναι. Οὐκ οἶσθα, ὦ Πρόβε, ὅτι τὰ πικρὰ φάρμακα 
μιγνύντες οἱ ἰατροὶ τῷ μελικράτῳ προσφέρουσι; σὺ δὲ<tr><th>10<td>αὐστηρὸς ἦσθα λίαν καὶ τραχὺς ἀεὶ εἴκων τε οὐδαμοῦ· 
πέπονθας οὖν ἄδικα μέν, εἰκότα δὲ ὅμως. Οὐ γάρ ἔστιν 
οὔτε ἵππων οὔτε βοῶν ἄρχειν οὔτε ἡμιόνων, ἥκιστα δὲ 
ἀνθρώπων, μή τι καὶ τῶν κεχαρισμένων αὐτοῖς ξυγχω‐ 
ροῦντα, ὥσπερ ἔσθ’ ὅτε τοῖς ἀσθενοῦσιν οἱ ἰατροὶ μικρὰ<tr><th>15<td>ἐνδιδόασιν, ἵν’ ἐν τοῖς μείζοσιν ἔχωσιν αὐτοὺς πειθο‐ 
μένους.» —«Τί τοῦτο», εἶπεν ὁ Διόνυσος, «ὦ 
παππία; φιλόσοφος ἡμῖν ἀνεφάνης;» —«Οὐ γάρ, ὦ 
παῖ», ἔφη, «καὶ σὺ φιλόσοφος ὑπ’ ἐμοῦ γέγονας; οὐκ 
οἶσθα ὅτι καὶ ὁ Σωκράτης, ἐοικὼς ἐμοί, τὰ πρωτεῖα<td class=Y rowspan=6>43<tr><th>20<td>κατὰ τὴν φιλοσοφίαν ἀπηνέγκατο τῶν καθ’ ἑαυτὸν 
ἀνθρώπων, εἰ τῷ ’δελφῷ πιστεύεις ὅτι ἐστὶν ἀψευδής; 
ἔα τοίνυν ἡμᾶς μὴ πάντα γελοῖα λέγειν, ἀλλὰ καὶ σπουδαῖα».<tr><td><h2>14</h2><td>    Ἔτι διαλεγομένων αὐτῶν πρὸς ἀλλήλους, ὅ τε Κᾶρος 
ἅμα τοῖς παισὶν εἰσφρῆσαι βουληθεὶς εἰς τὸ συμπόσιον 
ἀπελήλατο παρὰ τῆς Δίκης, καὶ ὁ Διοκλητιανός, ἄγων 
μεθ’ ἑαυτοῦ Μαξιμιανώ τε τὼ δύο καὶ τὸν ἐμὸν πάππον<tr><th>5<td>Κωνστάντιον, ἐν κόσμῳ προῆγεν. Εἴχοντο δὲ ἀλλήλων τὼ 
χεῖρε, καὶ ἐβάδιζον οὐκ ἐξ ἴσης, ἀλλ’ οἷα χορός τις ἦν 
περὶ αὐτόν, τῶν μὲν ὥσπερ δορυφορούντων καὶ προθέειν 
αὐτοῦ βουλομένων, τοῦ δὲ εἴργοντος· οὐδὲν γὰρ ἠξίου 
πλεονεκτεῖν. Ὡς δὲ ξυνίει κάμνοντος ἑαυτοῦ, δοὺς αὐτοῖς<tr><th>10<td>ἅπαντα, ὅσα ἔφερεν ἐπὶ τῶν ὤμων, αὐτὸς εὔλυτος ἐβά‐ 
διζεν, ἠγάσθησαν οἱ θεοὶ τῶν ἀνδρῶν τὴν ὁμόνοιαν, καὶ 
ἐπέτρεψαν αὐτοῖς πρὸ πολλῶν πάνυ καθῆσθαι. Δεινῶς δὲ 
ὄντα τὸν Μαξιμιανὸν ἀκόλαστον ὁ Σειληνὸς ἐπισκώπτειν 
μὲν οὐκ ἠξίου, τὸ δὲ τῶν βασιλέων οὐκ εἰσεδέχετο<tr><th rowspan=2>15<td>συσσίτιον. Οὐ γὰρ μόνον τὰ εἰς Ἀφροδίτην ἦν παντοίαν<tr><td>〈ἀσέλγειαν〉 ἀσελγής, ἀλλὰ καὶ φιλοπράγμων καὶ ἄπιστος 
καὶ οὐ τὰ πάντα τῷ τετραχόρδῳ συνῳδῶν. Ἐξήλασεν οὖν 
αὐτὸν ἡ Δίκη ταχέως. Εἶτα ἀπῆλθεν οὐκ οἶδα ὅποι γῆς· 
ἐπελαθόμην γὰρ αὐτὸ παρὰ τοῦ Ἑρμοῦ πολυπραγμονῆσαι.<td class=Y rowspan=6>44<tr><td><h2>15</h2><td>    Τούτῳ δὲ τῷ παναρμονίῳ τετραχόρδῳ παραφύεται 
δεινὸν καὶ τραχὺ καὶ ταραχῶδες σύστημα. Τοὺς μὲν 
οὖν δύο οὐδὲ τῶν προθύρων ἅψασθαι τῆς τῶν ἡρώων 
ἀγορᾶς ἡ Δίκη ξυνεχώρησε, Λικίνιον δὲ μέχρι τῶν προθύ‐<tr><th>5<td>ρων ἐλθόντα, πολλὰ καὶ ἄτοπα πλημμελοῦντα, ταχέως ὁ 
Μίνως ἐξήλασεν. Ὁ Κωνσταντῖνος δὲ παρῆλθεν εἴσω καὶ 
πολὺν ἐκαθέσθη χρόνον, εἶτα μετ’ αὐτὸν τὰ παιδία. 
Μαγνεντίῳ γὰρ οὐκ ἦν εἴσοδος, ὅτι μηθὲν ὑγιὲς ἐπε‐ 
πράχει, καίτοι πολλὰ ἐδόκει πεπρᾶχθαι τῷ ἀνδρὶ καλά· οἱ<tr><th>10<td>θεοὶ δὲ ὁρῶντες ὅτι μὴ ταῦτα ἐκ καλῆς αὐτῷ πεποίηται 
διαθέσεως, εἴων αὐτὸν οἰμώζειν ἀποτρέχοντα.<tr><td><h2>16</h2><td>    Οὔσης δὴ τοιαύτης τῆς ἀμφὶ τὸ δεῖπνον παρασκευῆς, 
ἐπόθουν μὲν οὐθὲν οἱ θεοί (πάντα γὰρ ἔχουσιν), αὐτῶν 
δὲ τῶν ἡρώων ἐδόκει τῷ Ἑρμῇ διαπειρᾶσθαι καὶ τῷ Διὶ 
τοῦτο οὐκ ἀπὸ γνώμης ἦν. Ἐδεῖτο δὲ καὶ ὁ Κυρῖνος ἤδη<tr><th>5<td>τινὰ μετάγειν ἐκεῖθεν παρ’ ἑαυτόν. Ἡρακλῆς δέ· «Οὐκ 
ἀνέξομαι, εἶπεν, ὦ Κυρῖνε· διὰ τί γὰρ οὐχὶ καὶ τὸν ἐμὸν 
Ἀλέξανδρον ἐπὶ τὸ δεῖπνον παρεκάλεις; σὺ τοίνυν», 
εἶπεν, «ὦ Ζεῦ, δέομαι, εἴ τινα τούτων ἔγνωκας ἄγειν 
πρὸς ἡμᾶς, ἥκειν τὸν Ἀλέξανδρον κέλευε. Τί γὰρ οὐχὶ<tr><th>10<td>κοινῇ τῶν ἀνδρῶν ἀποπειρώμενοι τῷ βελτίονι τιθέμεθα;» 
Δίκαια λέγειν ὁ τῆς Ἀλκμήνης ἐδόκει τῷ Διί. Καὶ ἐπεισ‐ 
ελθόντος αὐτοῦ τοῖς ἥρωσιν, οὔτε ὁ Καῖσαρ οὔτε ἄλλος 
τις ὑπανίστατο· καταλαβὼν δὲ σχολάζουσαν καθέδραν, ἣν 
ὁ τοῦ Σεβήρου παῖς ἐπεποίητο ἑαυτῷ (ἐκεῖνος γὰρ ἀπελή‐<td class=Y rowspan=6>45<tr><th>15<td>λατο διὰ τὴν ἀδελφοκτονίαν), ἐνεκάθισε. Καὶ ὁ Σειληνὸς 
ἐπισκώπτων τὸν Κυρῖνον· «Ὅρα», εἶπε, «μή ποτε οὗτοι 
ἑνὸς ὦσιν οὐκ ἀντάξιοι τουτουὶ τοῦ Γραικοῦ». —«Μὰ 
Δία», εἶπεν ὁ Κυρῖνος, «οἶμαι πολλοὺς εἶναι μὴ χείρο‐ 
νας. Οὕτω δὲ αὐτὸν οἱ ἐμοὶ τεθαυμάκασιν ἔγγονοι, ὥστε<tr><th>20<td>μόνον αὐτὸν ἐκ πάντων, ὅσοι ξένοι γεγόνασιν ἡγεμόνες, 
ὀνομάζουσι καὶ νομίζουσι μέγαν. Οὐ μὴν ἔτι καὶ τῶν παρ’ 
ἑαυτοῖς γεγονότων οἴονται μείζονα τοῦτον, ἴσως μὲν ὑπὸ 
φιλαυτίας 〈τι〉 παθόντες, ἴσως δὲ καὶ οὕτως ἔχον· εἰσό‐ 
μεθα δὲ αὐτίκα μάλα τῶν ἀνδρῶν ἀποπειρώμενοι». Ταῦτα<tr><th>25<td>μάλιστα λέγων ὁ Κυρῖνος ἠρυθρία, καὶ δῆλος ἦν ἀγωνιῶν 
ὑπὲρ τῶν ἀπογόνων τῶν ἑαυτοῦ, μή που τὰ δευτερεῖα 
λαβόντες οἴχωνται.<tr><td><h2>17</h2><td>    Μετὰ τοῦτο ὁ Ζεὺς ἤρετο τοὺς θεούς, πότερον χρὴ 
πάντας ἐπὶ τὸν ἀγῶνα καλεῖν ἤ, καθάπερ ἐν τοῖς γυμνι‐ 
κοῖς ἀγῶσι γίνεται, ὁ τοῦ πολλὰς ἀνελομένου νίκας 
κρατήσας, ἑνὸς περιγενόμενος, οὐδὲν ἔλαττον δοκεῖ<tr><th rowspan=2>5<td>κἀκείνων γεγονέναι κρείσσων, οἳ προσεπάλαισαν μὲν 
οὐδαμῶς αὐτῷ, τοῦ κρατηθέντος δὲ ἥττους ἐγένοντο. 
Καὶ ἐδόκει πᾶσιν ἡ τοιαύτη σφόδρα ἐμμελῶς ἔχειν ἐξέτα‐<tr><td>σις. Ἐκήρυττεν οὖν ὁ Ἑρμῆς παρεῖναι Καίσαρα καὶ τὸν 
Ὀκταβιανὸν ἐπὶ τούτῳ, Τραϊανὸν δὲ ἐκ τρίτων, ὡς πολε‐<td class=Y rowspan=7>46<tr><th>10<td>μικωτέρους. Εἶτα γενομένης σιωπῆς ὁ βασιλεὺς Κρόνος 
βλέψας εἰς τὸν Δία θαυμάζειν ἔφη, πολεμικοὺς μὲν 
αὐτοκράτορας ὁρῶν ἐπὶ τὸν ἀγῶνα τουτονὶ καλουμένους, 
οὐθένα μέντοι φιλόσοφον· «Ἐμοὶ δέ», εἶπεν, «οὐχ 
ἧττόν εἰσιν οἱ τοιοῦτοι φίλοι. Καλεῖτε οὖν εἴσω καὶ τὸν<tr><th>15<td>Μάρκον». Ἐπεὶ δὲ καὶ ὁ Μάρκος κληθεὶς παρῆλθε, σεμνὸς 
ἄγαν, ὑπὸ τῶν πόνων ἔχων τά τε ὄμματα καὶ τὸ πρόσωπον 
ὑπό τι συνεσταλμένον, κάλλος δὲ ἄμαχον ἐν αὐτῷ τούτῳ 
δεικνύων, ἐν ᾧ παρεῖχεν ἑαυτὸν ἄκομψον καὶ ἀκαλλώπιστον· 
ἥ τε γὰρ ὑπήνη βαθεῖα παντάπασιν ἦν αὐτῷ καὶ τὰ ἱμάτια<tr><th>20<td>λιτὰ καὶ σώφρονα, καὶ ὑπὸ τῆς ἐνδείας τῶν τροφῶν ἦν 
αὐτῷ τὸ σῶμα διαυγέστατον καὶ διαφανέστατον ὥσπερ 
αὐτὸ οἶμαι τὸ καθαρώτατον καὶ εἰλικρινέστατον φῶς.<tr><td><h2>18</h2><td>    Ἐπεὶ καὶ οὗτος ἦν εἴσω τῶν ἱερῶν περιβόλων, ὁ Διόνυ‐ 
σος εἶπεν· «Ὦ βασιλεῦ Κρόνε καὶ Ζεῦ πάτερ, ἆρα 
ἄξιον ἐν θεοῖς ἀτελὲς εἶναί τι;» τῶν δὲ «οὔ» φαμένων· 
«Εἰσάγωμεν οὖν τινα καὶ ἀπολαύσεως ἐραστὴν ἐνθαδί».<tr><th>5<td>Καὶ ὁ Ζεύς· «Ἀλλ’ οὐ θεμιτὸν εἴσω φοιτᾶν», εἶπεν, 
«ἀνδρὶ μὴ τὰ ἡμέτερα ζηλοῦντι». —«Γιγνέσθω τοίνυν, 
ἐπὶ τῶν προθύρων», εἶπεν ὁ Διόνυσος, «αὐτοῖς ἡ 
κρίσις. Ἀλλ’, εἰ τοῦτο δοκεῖ ταύτῃ, καλῶμεν ἄνδρα οὐκ 
ἀπόλεμον μέν, ἡδονῇ δὲ καὶ ἀπολαύσει χειροηθέστερον.<tr><th rowspan=2>10<td>Ἡκέτω οὖν ἄχρι τῶν προθύρων ὁ Κωνσταντῖνος». Ἐπεὶ 
δὲ ἐδέδοκτο καὶ τοῦτο, τίνα χρὴ τρόπον αὐτοὺς ἁμιλ‐ 
λᾶσθαι γνώμη προὐτέθη. Καὶ ὁ μὲν Ἑρμῆς ἠξίου λέγειν 
ἕκαστον ἐν μέρει περὶ τῶν ἑαυτοῦ, τίθεσθαι δὲ τοὺς<tr><td>θεοὺς τὴν ψῆφον. Οὐ μὴν ἐδόκει ταῦτα τῷ Ἀπόλλωνι<td class=Y rowspan=6>47<tr><th>15<td>καλῶς ἔχειν· ἀληθείας γὰρ εἶναι, καὶ οὐ πιθανότητος 
οὐδὲ αἱμυλίας ἐν θεοῖς ἔλεγχον καὶ ἐξέτασιν. Βουλό‐ 
μενος δὲ ὁ Ζεὺς ἀμφοτέροις χαρίζεσθαι καὶ ἅμα προάγειν 
ἐπὶ πλέον αὐτοῖς τὴν συνουσίαν· «Οὐθέν», εἶπε, 
«κωλύει λέγειν γε αὐτοῖς ἐπιτρέψαι, μικρὰ τοῦ ὕδατος<tr><th>20<td>ἐπιμετρήσαντας, εἶτα ὕστερον ἀνερωτᾶν καὶ ἀποπειρᾶσθαι 
τῆς ἑκάστου διανοίας». Καὶ ὁ Σειληνὸς ἐπισκώπτων· «Ἀλλ’ 
ὅπως μή, νομίσαντες αὐτὸ νέκταρ εἶναι, Τραϊανός τε καὶ 
Ἀλέξανδρος ἅπαν ἐκροφήσωσι τὸ ὕδωρ, εἶτα ἀφέλωνται 
τοὺς ἄλλους». Καὶ ὁ Ποσειδῶν· «Οὐ τοὐμοῦ ὕδατος»,<tr><th>25<td>εἶπεν, «ἀλλὰ τοῦ ὑμετέρου πόματος ἐρασταὶ τῶ ἄνδρε 
ἐγενέσθην. Ὑπὲρ τῶν σεαυτοῦ τοιγαροῦν ἀμπέλων μᾶλλον 
ἢ τῶν ἐμῶν πηγῶν ἄξιόν ἐστί σοι δεδιέναι». Καὶ ὁ 
Σειληνὸς δηχθεὶς ἐσιώπα καὶ τοῖς ἀγωνιζομένοις ἐκ τούτου 
τὸν νοῦν προσεῖχεν.<tr><td><h2>19</h2><td class=QE>Ἑρμῆς δὲ ἐκήρυττεν· 
    «Ἄρχει μὲν ἀγὼν 
    τῶν καλλίστων 
    ἄθλων ταμίας,<tr><th rowspan=2>5<td class=QU>καιρὸς δὲ καλεῖ 
μηκέτι μέλλειν. 
Ἀλλὰ κλύοντες<tr><td class=QU>τὰν ἁμετέραν 
κήρυκα βοὰν<td class=Y rowspan=6>48<tr><th>10<td class=QU>οἱ [τὸ] πρὶν βασιλῆς, 
ἔθνεα πολλὰ 
δουλωσάμενοι 
καὶ πολέμοισι 
δάιον ἔγχος<tr><th>15<td class=QU>θήξαντες, ὁμοῦ 
γνώμης τε μέγαν 
πινυτόφρονα νοῦν, 
ἴτ’, ἐς ἀντίπαλον 
ἵστασθε κρίσιν,<tr><th>20<td class=QU>οἷς τε φρόνησιν 
τέλος ὀλβίστης 
θέσθαι βιοτῆς, 
οἷς τ’ ἀντιβίους 
κακὰ πόλλ’ ἔρξαι<tr><th>25<td class=QU>καὶ χρηστὰ φίλους 
τέκμαρ βιότου 
νενόμιστο καλοῦ, 
〈οἷσ〉 θ’ ἡδίστην 
ἀπόλαυσιν ἔχειν<tr><th rowspan=2>30<td class=QU>τέρματα μόχθων 
δαῖτάς τε γάμους 〈τ’〉, 
ὄμμασι τερπνά, 
μαλακάς τε φέρειν<tr><td class=QU>ἐσθῆτας ὁμοῦ<td class=Y rowspan=7>49<tr><th>35<td class=QU>λιθοκολλήτοις 
περὶ χεῖρας ἄκρας 
ψελίοισι φάνη 
μακαριστότατον. 
Νίκης δὲ τέλος<tr><th>40<td class=QU>Ζηνὶ μελήσει.<tr><td><h2>20</h2><td>    Τοιαῦτα τοῦ Ἑρμοῦ κηρύττοντος ἐκληροῦντο· καί πως 
συνέδραμε τῇ τοῦ Καίσαρος ὁ κλῆρος φιλοπρωτίᾳ. Τοῦτο 
ἐκεῖνον μὲν ἐποίησε γαῦρον καὶ σοβαρώτερον· ἐδέησε δὲ διὰ 
τοῦτο μικροῦ καὶ φεύγειν τὴν κρίσιν ὁ Ἀλέξανδρος, ἀλλὰ<tr><th>5<td>παραθαρρύνων αὐτὸν ὁ μέγας Ἡρακλῆς ἐπέσχε. Δεύτερος 
δὲ ἐπ’ ἐκείνῳ λέγειν ἔλαχεν ὁ Ἀλέξανδρος· ἐπὶ δὲ τῶν ἑξῆς 
οἱ κλῆροι τοῖς ἑκάστου χρόνοις συμπροῆλθον. Ἤρξατο οὖν 
ὁ Καῖσαρ ὡδί· «Ἐμοὶ μέν, ὦ Ζεῦ καὶ θεοί, γενέσθαι ἐν 
τηλικαύτῃ συνέβη πόλει μετὰ τοσούτους ἄνδρας, ὥστε τὴν<tr><th>10<td>μὲν ὅσων οὐ πώποτε ἄλλη πόλις ἐβασίλευσε βασιλεύειν, 
ταῖς δὲ ἀγαπητὸν τὸ καὶ τὰ δεύτερα κομίσασθαι. Τίς γὰρ 
πόλις ἀπὸ τρισχιλίων ἀνδρῶν ἀρξαμένη ἐν οὐδὲ ὅλοις ἔτεσιν 
ἑξακοσίοις ἐπὶ γῆς ἦλθε πέρατα τοῖς ὅπλοις; ποῖα δὲ ἔθνη 
τοσούτους ἄνδρας ἀγαθούς τε καὶ πολεμικοὺς παρέσχετο<tr><th rowspan=2>15<td>καὶ νομοθετικούς; θεοὺς δὲ ἐτίμησαν οὕτω τίνες; ἐν δὴ 
τοσαύτῃ καὶ τηλικαύτῃ πόλει γενόμενος, οὐ τοὺς κατ’ ἐμαυ‐ 
τὸν μόνον, ἀλλὰ καὶ τοὺς πώποτε παρῆλθον τοῖς ἔργοις. Καὶ<tr><td>τῶν ἐμῶν μὲν πολιτῶν εὖ οἶδα ὡς οὐθεὶς ἀντιποιήσεταί μοι 
τῶν πρωτείων· εἰ δὲ Ἀλέξανδρος οὑτοσὶ τολμᾷ, τίνα τῶν<td class=Y rowspan=6>50<tr><th>20<td>ἔργων τῶν ἑαυτοῦ τοῖς ἐμοῖς ἀξιοῖ παραβαλεῖν; ἴσως τὰ 
Περσικά, ὥσπερ οὐχ ἑωρακὼς ἐγηγερμένα μοι τοσαῦτα κατὰ 
Πομπηίου τρόπαια; καί τοι τίς δεινότερος στρατηγὸς γέγονε, 
Δαρεῖος ἢ Πομπήιος; ποτέρῳ δὲ ἀνδρειότερον ἠκολούθει 
στρατόπεδον; τὰ μὲν οὖν μαχιμώτατα τῶν Δαρείῳ πρότερον<tr><th>25<td>ὑπακουόντων ἐθνῶν ἐν τῇ Καρῶν μοίρᾳ Πομπήιος εἶχεν 
ἑπόμενα, τοὺς δὲ ἐκ τῆς Εὐρώπης, οἳ τὴν Ἀσίαν πολλάκις 
πόλεμον ἐπάγουσαν ἐτρέψαντο, καὶ τούτων αὐτῶν τοὺς 
ἀνδρειοτάτους, Ἰταλούς, Ἰλλυριούς, Κελτούς.<tr><td><h2>21</h2><td>    Ἀλλ’ ἐπειδὴ τῶν Κελτῶν ὑπεμνήσθην, ἆρα τοῖς Γετικοῖς 
ἔργοις Ἀλεξάνδρου τὴν τῆς Κελτικῆς ἀντιτάττομεν καθαί‐ 
ρεσιν; οὗτος ἅπαξ ἐπεραιώθη τὸν Ἴστρον, ἐγὼ δεύτερον 
τὸν Ῥῆνον· Γερμανικὸν αὖ τοῦτο ἐμὸν ἔργον. Τούτῳ δὲ<tr><th>5<td>ἀντέστη μὲν οὐδὲ εἷς, ἐγὼ δὲ πρὸς Ἀριόβιξτον ἠγωνισάμην. 
Πρῶτος ἐτόλμησα Ῥωμαίων ἐπιβῆναι τῆς ἐκτὸς θαλάσσης. 
Καὶ τοῦτο ἦν ἴσως τὸ ἔργον 〈οὐ〉 θαυμαστόν· καίτοι τὴν 
τόλμαν καὶ ταύτην ἄξιον θαυμάσαι. Ἀλλὰ τὸ μεῖζόν μου, τὸ 
ἀποβῆναι τῆς νεὼς πρῶτον. Καὶ τοὺς Ἑλβετίους σιωπῶ καὶ<tr><th rowspan=2>10<td>τὸ τῶν Ἰβήρων ἔθνος. Οὐδενὸς ἔτι τῶν Γαλατικῶν ἐπεμνήσ‐<tr><td>θην, πλέον ἢ τριακοσίας ὑπαγαγόμενος πόλεις, ἀνδρῶν 
δὲ οὐκ ἐλάσσους ἢ διακοσίας μυριάδας. Ὄντων δὲ τούτων 
μοι τοιούτων ἔργων, ἐκεῖνο μεῖζον ἦν καὶ τολμηρότερον. 
Ἐχρῆν γάρ με καὶ πρὸς αὐτοὺς διαγωνίζεσθαι τοὺς πολίτας<td class=Y rowspan=6>51<tr><th>15<td>καὶ κρατεῖν τῶν ἀμάχων καὶ ἀνικήτων Ῥωμαίων. Εἴτε οὖν 
πλήθει τις κρίνει παρατάξεων, τρὶς τοσαυτάκις παρε‐ 
ταξάμην, ὁσάκις ὑπὲρ Ἀλεξάνδρου κομπάζουσιν οἱ τὰ 
περὶ αὐτοῦ σεμνοποιοῦντες, εἴτε πλήθει πόλεων αἰχμαλώ‐ 
των, οὐ τῆς Ἀσίας μόνον, ἀλλὰ καὶ τῆς Εὐρώπης τὰ<tr><th>20<td>πλεῖστα κατεστρεψάμην. Ἀλέξανδρος Αἴγυπτον περιῆλθε 
θεωρῶν, ἐγὼ δὲ συμπόσια συγκροτῶν κατεπολέμησα. Τὴν 
δὲ μετὰ τὸ κρατῆσαι πρᾳότητα βούλεσθε ἐξετάσαι τὴν 
παρ’ ἑκατέρῳ; ἐγὼ καὶ τοῖς πολεμίοις συνέγνων· ἔπαθον 
γοῦν ὑπ’ αὐτῶν ὅσα ἐμέλησε τῇ Δίκῃ· ὁ δὲ πρὸς τοῖς<tr><th>25<td>πολεμίοις οὐδὲ τῶν φίλων ἀπέσχετο.<tr><td><h2>22</h2><td>    Ἔτι οὖν μοι περὶ τῶν πρωτείων ἀμφισβητεῖν οἷός τε 
ἔσῃ; καὶ οὐκ αὐτόθεν καὶ σὺ παραχωρήσεις μετὰ τῶν 
ἄλλων, ἀλλὰ ἀναγκάσεις με λέγειν, ὅπως 〈σὺ〉 μὲν ἐχρή‐ 
σω πικρῶς Θηβαίοις, ἐγὼ τοῖς Ἑλβετίοις φιλανθρώπως;<tr><th rowspan=2>5<td>σὺ μὲν γὰρ ἐκείνων κατέκαυσας τὰς πόλεις, ἐγὼ δὲ τὰς 
ὑπὸ τῶν οἰκείων πολιτῶν κεκαυμένας πόλεις ἀνέστησα.<tr><td>Καίτοι τί τοσοῦτον ἦν μυρίων Γραικῶν κρατῆσαι καὶ 
πεντεκαίδεκα μυριάδας ἐπιφερομένας ὑποστῆναι; πολλὰ 
εἰπεῖν ἔχων ἔτι περὶ ἐμαυτοῦ καὶ τοῦδε, τῷ μὴ σχολὴν<td class=Y rowspan=6>52<tr><th>10<td>ἄγειν ἥκιστα τὸ λέγειν ἐξεμελέτησα. Διόπερ χρὴ συγγνώ‐ 
μην ὑμᾶς ἔχειν, ἐκ δὲ τῶν εἰρημένων καὶ περὶ τῶν μὴ 
ῥηθέντων τὴν ἴσην καὶ δικαίαν ἐξέτασιν ποιουμένους 
ἀποδιδόναι μοι τὸ πρωτεῖον.»<tr><td><h2>23</h2><td>    Τοιαῦτα εἰπόντος τοῦ Καίσαρος καὶ λέγειν ἔτι βουλο‐ 
μένου, μόγις καὶ πρότερον ὁ Ἀλέξανδρος καρτερῶν οὐκέτι 
κατέσχεν, ἀλλὰ μετά τινος ταραχῆς καὶ ἀγωνίας· «Ἐγὼ 
δέ», εἶπεν, «ὦ Ζεῦ καὶ θεοί, μέχρι τίνος ἀνέξομαι σιωπῇ<tr><th>5<td>τῆς θρασύτητος τῆς τούτου; πέρας γὰρ οὐθέν ἐστιν, ὡς 
ὁρᾶτε, οὔτε τῶν εἰς αὑτὸν ἐπαίνων οὔτε τῶν εἰς ἐμὲ 
βλασφημιῶν. Ἐχρῆν δὲ ἴσως μάλιστα μὲν ἀμφοῖν φείδεσ‐ 
θαι (καὶ γὰρ εἶναί πως ἀμφότερα δοκεῖ παραπλησίως 
ἐπαχθῆ), πλέον δὲ τοῦ τἀμὰ διασύρειν, ἄλλως τε καὶ<tr><th>10<td>μιμητὴν αὐτῶν γενόμενον. Ὁ δὲ εἰς τοῦτο ἦλθεν ἀναισ‐ 
χυντίας, ὥστε τολμῆσαι τὰ ἀρχέτυπα κωμῳδεῖν τῶν ἑαυτοῦ 
ἔργων. Ἐχρῆν δέ, ὦ Καῖσαρ, ὑπομνησθῆναί σε τῶν δα‐ 
κρύων ἐκείνων, ἃ τότε ἀφῆκας, ἀκροώμενος τῶν ὑπομνη‐ 
μάτων ὅσα πεποίηται περὶ τῶν ἐμῶν πράξεων.<tr><td><h2>24</h2><td>    Ἀλλ’ ὁ Πομπήιος ἐπῆρέ σε μετὰ τοῦτο, κολακευθεὶς 
μὲν παρὰ τῶν πολιτῶν τῶν ἑαυτοῦ, γενόμενος δὲ οὐθεὶς 
οὐδαμοῦ. Τὸ μὲν γὰρ ἀπὸ Λιβύης θριαμβεῦσαι, οὐ μέγα 
ἔργον, ὀνομαστότατον ἐποίησεν ἡ τῶν τότε ὑπάτων μαλα‐<tr><th>5<td>κία. Τὸν δουλικὸν δὲ ἐκεῖνον πόλεμον, οὐδὲ πρὸς ἄνδρας 
γενόμενον, ἀλλὰ πρὸς τοὺς χειρίστους τῶν οἰκετῶν, ἄλλοι 
μὲν κατειργάσαντο, Κράσσοι καὶ Λούκιοι, τοὔνομα δὲ καὶ 
τὴν ἐπιγραφὴν ἔσχε Πομπήιος. Ἀρμενίαν δὲ καὶ τὰ 
πρόσοικα ταύτης κατεπολέμησε Λούκουλλος ἐθριάμβευσε<td class=Y rowspan=5>53<tr><th>10<td>δὲ ἀπὸ τούτων Πομπήιος. Εἶτ’ ἐκολάκευσαν αὐτὸν οἱ πο‐ 
λῖται καὶ Μέγαν ὠνόμασαν, ὄντα τίνος τῶν πρὸ ἑαυτοῦ 
μείζονα; τί γὰρ ἐκείνῳ τοσοῦτον ἐπράχθη, ἡλίκον Μαρίῳ 
ἢ Σκηπίωσι τοῖς δύο ἢ τῷ παρὰ τὸν Κυρῖνον τουτονὶ Φου‐ 
ρίῳ, ὃς μικροῦ συμπεσοῦσαν τὴν τούτου πόλιν ἀνέστησεν;<tr><th>15<td>οὗτοι γὰρ οὐκ ἀλλοτρίοις ἔργοις, ὥσπερ ἐν πολιτικαῖς οἰκο‐ 
δομίαις καὶ δαπανήμασιν ὑπ’ ἄλλων καταβληθείσαις καὶ 
ἐπιτελεσθείσαις ἕτερος ἄρχων ἐπεγράφη μικρὰ κονιάσας 
τὸν τοῖχον, οὕτω ταῖς ἀλλοτρίαις ἐπεγράφησαν πράξεσιν, 
ἀρχιτέκτονες δὲ αὐτοὶ καὶ δημιουργοὶ γενόμενοι τῶν<tr><th>20<td>καλλίστων ἠξιώθησαν ὀνομάτων. Οὐδὲν οὖν θαυμαστόν, εἰ 
κεκράτηκας Πομπηίου δακτύλῳ κνωμένου καὶ τἆλλα ἀλώπε‐ 
κος μᾶλλον ἢ λέοντος. Ἐπειδὴ γὰρ αὐτὸν ἡ τύχη προὔδωκεν, 
ἣ τὸν ἔμπροσθεν αὐτῷ χρόνον παρειστήκει, ταχέως ἐκρά‐ 
τησας μόνου. Καὶ ὅτι δεινότητι μὲν οὐδεμιᾷ κρείττων ἐγένου,<tr><th rowspan=2>25<td>φανερόν· καὶ γὰρ ἐν ἐνδείᾳ γέγονας τῶν ἐπιτηδείων (ἔστι 
δὲ οὐ μικρόν, ὡς οἶσθα, τοῦτο ἁμάρτημα στρατηγοῦ) καὶ<tr><td>μάχῃ συμβαλὼν ἡττήθης. Εἰ δὲ Πομπήιος ὑπ’ ἀφροσύνης 
τε καὶ ἀνοίας ἢ τοῦ μὴ δύνασθαι τῶν πολιτῶν ἄρχειν 
οὔτε, ἡνίκα ἔδει τρίβειν τὸν πόλεμον, ὑπερετίθετο τὴν<td class=Y rowspan=5>54<tr><th>30<td>μάχην οὔτε νικῶν ἐπεξῄει, ὑπὸ τοῖς οἰκείοις ἁμαρτήμασι 
καὶ οὐχ ὑπὸ τοῖς σοῖς ἐσφάλη στρατηγήμασι. Πέρσαι δὲ 
πανταχοῦ καλῶς καὶ φρονίμως παρεσκευασμένοι πρὸς τὴν 
ἡμετέραν ἀλκὴν ἐνέδοσαν.<tr><td><h2>25</h2><td>    Ἐπεὶ δὲ οὐ τοῦ πράττειν ἁπλῶς, ἀλλὰ καὶ τοῦ τὰ δίκαια 
πράττειν ἄνδρα ἄριστον καὶ βασιλέα προσῆκε μεταποιεῖσθαι, 
ἐγὼ μὲν ὑπὲρ τῶν Ἑλλήνων τοὺς Πέρσας ἀπῄτησα δίκην, 
καὶ τοὺς Ἑλληνικοὺς πολέμους ἐπανειλόμην, οὐχὶ τὴν<tr><th>5<td>Ἑλλάδα λυπεῖν βουλόμενος, ἀλλὰ τοὺς κωλύοντάς με 
διαβαίνειν καὶ δίκας ἀπαιτεῖν τὸν Πέρσην ἐπικόπτων. Σὺ 
δὲ τοὺς Γερμανοὺς καὶ Γαλάτας κατεπολέμησας, ἐπὶ τὴν 
πατρίδα τὴν σεαυτοῦ παρασκευαζόμενος, οὗ τί γένοιτ’ ἂν 
χεῖρον ἢ μιαρώτερον; Ἐπεὶ δὲ ὥσπερ διασύρων τῶν μυρίων<tr><th>10<td>ἐμνημόνευσας Γραικῶν, ὅτι μὲν καὶ ὑμεῖς ἐντεῦθεν γεγόνατε 
καὶ τὰ πλεῖστα τῆς Ἰταλίας ᾤκησαν οἱ Γραικοί, καίπερ εἰδὼς 
ὅμως οὐ παραδέχομαι. Τούτων δὲ αὐτῶν ὀλίγον ἔθνος, Αἰτω‐ 
λοὺς λέγω τοὺς παροικοῦντας ὑμῖν, οὐ φίλους μὲν ἔχειν καὶ 
συμμάχους ἐποιήσασθε περὶ πολλοῦ, πολεμωθέντας δὲ ὑμῖν<tr><th>15<td>ὕστερον δι’ ἁσδήποτε αἰτίας οὐκ ἀκινδύνως ὑπακούειν ὑμῖν 
ἠναγκάσατε; οἱ δὲ πρὸς τὸ γῆρας, ὡς ἂν εἴποι τις, τῆς Ἑλλά‐ 
δος, καὶ οὐδὲ πάσης, ἀλλὰ ἔθνους μικροῦ, ἡνίκα ἤκμαζε 
τὸ Ἑλληνικόν, οὐδ’ ὅτι ἔστι γιγνωσκομένου, μικροῦ δέω 
φάναι, μόγις ἀρκέσαντες, τίνες ἂν ἐγένεσθε, εἰ πρὸς<td class=Y rowspan=5>55<tr><th>20<td>ἀκμάζοντας καὶ ὁμονοοῦντας τοὺς Ἕλληνας πολεμεῖν 
ὑμᾶς ἐδέησεν; ἐπεὶ καὶ Πύρρου διαβάντος ἐφ’ ὑμᾶς ἴστε 
ὅπως ἐπτήξατε. Εἰ δὲ τὸ Περσῶν κρατῆσαι μικρὸν νομί‐ 
ζεις καὶ τὸ τηλικοῦτον ἔργον διασύρεις, ὀλίγης πάνυ τῆς 
ὑπὲρ τὸν Τίγρητα ποταμὸν ὑπὸ Παρθυαίων βασιλευομένης<tr><th>25<td>χώρας, ἔτη πλέον ἢ τριακόσια πολεμοῦντες, λέγε μοι, 
δι’ ἣν αἰτίαν οὐκ ἐκρατήσατε; βούλει σοι φράσω; τὰ 
Περσῶν ὑμᾶς εἶρξε βέλη. Φρασάτω δέ σοι περὶ αὐτῶν 
Ἀντώνιος ὁ παιδοτριβηθεὶς ἐπὶ στρατηγίᾳ παρὰ σοῦ. Ἐγὼ 
δὲ ἐν οὐδὲ ὅλοις ἐνιαυτοῖς δέκα πρὸς τούτοις καὶ Ἰνδῶν<tr><th>30<td>γέγονα κύριος. Εἶτ’ ἐμοὶ τολμᾷς ἀμφισβητεῖν, ὃς ἐκ παιδα‐ 
ρίου στρατηγῶν ἔργα ἔπραξα τηλικαῦτα, ὥστε τὴν μνή‐ 
μην, καίπερ οὐκ ἀξίως ὑπὸ τῶν συγγραφέων ὑμνηθέντων, 
ὅμως δὲ συμπαραμένειν τῷ βίῳ, καθάπερ τῶν τοῦ Καλλι‐ 
νίκου, τοὐμοῦ βασιλέως, οὗ θεράπων ἐγὼ καὶ ζηλωτὴς<tr><th rowspan=2>35<td>ἐγενόμην, Ἀχιλλεῖ μὲν ἁμιλλώμενος τῷ προγόνῳ, Ἡρα‐ 
κλέα δὲ θαυμάζων καὶ ἑπόμενος, ἅτε δὴ κατ’ ἴχνος θεοῦ<tr><td>ἄνθρωπος.<td class=Y rowspan=7>56<tr><td><h2>26</h2><td>    Ὅσα μὲν οὖν ἐχρῆν, ὦ θεοί, πρὸς τοῦτον ἀπολογήσασ‐ 
θαι (καίτοι κρεῖττον ἦν ὑπεριδεῖν αὐτοῦ) εἴρηται. Εἰ δέ 
τι πικρὸν ὑφ’ ἡμῶν ἐπράχθη, οὔτι παντάπασιν εἰς 
ἀναιτίους ἀνθρώπους, ἀλλὰ ἢ πολλάκις καὶ ἐπὶ πολλοῖς<tr><th>5<td>προσκρούσαντας ἢ τῷ καιρῷ μὴ καλῶς μηδὲ πρεπόντως 
χρησαμένους, ἠκολούθησε γοῦν ἐπὶ μὲν τοῖς διὰ τὸν και‐ 
ρὸν ἐξαμαρτηθεῖσιν ἡ μεταμέλεια, σώφρων πάνυ καὶ τῶν 
ἐξημαρτηκότων σώτειρα δαίμων, τοὺς δὲ ὥσπερ φιλοτι‐ 
μουμένους ἐπὶ τῷ πολλάκις ἀπεχθάνεσθαι καὶ προσκρούειν<tr><th>10<td>οὐθὲν ᾤμην ἄδικον ποιεῖν κολάζων.»<tr><td><h2>27</h2><td>    Ἐπεὶ δὲ εἴρητο καὶ τούτῳ στρατιωτικώτερον ὁ λόγος, 
ἐπὶ τὸν Ὀκταβιανὸν τὴν ὑδρίαν ἔφερεν ὁ τοῦ Ποσειδῶνος 
θεράπων, ἐπιμετρῶν αὐτῷ τοῦ ὕδατος ἔλασσον διὰ τὸν 
καιρόν, ἄλλως τε καὶ μνησικακῶν αὐτῷ τῆς εἰς τὸν θεὸν<tr><th>5<td>ὑπερηφανίας. Καὶ ὅς, ἐπειδὴ συνῆκεν ὑπὸ ἀγχινοίας 
ἀφεὶς τὸ λέγειν τι περὶ τῶν ἀλλοτρίων· «Ἐγὼ δέ,» 
εἶπεν, «ὦ Ζεῦ καὶ θεοί, τοῦ διασύρειν μὲν τὰ τῶν ἄλλων 
ἔργα καὶ μικρὰ ποιεῖν ἀφέξομαι, περὶ δὲ τῶν ἐμαυτοῦ 
τὸν πάντα ποιήσομαι λόγον. Νέος προέστην τῆς ἐμαυτοῦ<tr><th rowspan=2>10<td>πόλεως ὥσπερ οὗτος ὁ γενναῖος Ἀλέξανδρος, κατώρθωσα 
δὲ Γερμανικοὺς πολέμους ὥσπερ ὁ ἐμὸς πατὴρ οὑτοσὶ 
Καῖσαρ. Συμπλακεὶς δὲ τοῖς ἐμφυλίοις ἀγῶσιν, Αἴγυπτον<tr><td>μὲν περὶ τὸ Ἀκτικὸν κατεναυμάχησα, Βροῦτον δὲ καὶ 
Κάσσιον περὶ τοὺς Φιλίππους κατεπολέμησα, καὶ τὸν<td class=Y rowspan=6>57<tr><th>15<td>Πομπηίου παῖδα Σέξτον πάρεργον ἐθέμην τῆς ἐμαυτοῦ 
στρατηγίας. Οὕτω δὲ παρέσχον ἐμαυτὸν τῇ φιλοσοφίᾳ 
χειροήθη, ὥστε καὶ τῆς Ἀθηνοδώρου παρρησίας ἠνεσχό‐ 
μην, οὐκ ἀγανακτῶν, ἀλλ’ εὐφραινόμενος ἐπ’ αὐτῇ, καὶ 
τὸν ἄνδρα καθάπερ παιδαγωγὸν ἢ πατέρα μᾶλλον αἰδού‐<tr><th>20<td>μενος. Ἄρειον δὲ καὶ φίλον καὶ συμβιωτὴν ἐπιγράφομαι, 
καὶ ὅλως οὐδέν ἐστιν ὑφ’ ἡμῶν εἰς τὴν φιλοσοφίαν ἁμαρτη‐ 
θέν. Ὑπὸ δὲ τῶν ἐμφυλίων στάσεων τὴν Ῥώμην ὁρῶν εἰς 
ἔσχατον ἐλαύνουσαν πολλάκις κίνδυνον, οὕτω διεθέμην 
τὰ περὶ αὐτήν, ὥστε εἶναι δι’ ὑμᾶς, ὦ θεοί, τὸ λοιπὸν<tr><th>25<td>ἀδαμαντίνην. Οὐ γὰρ ταῖς ἀμέτροις ἐπιθυμίαις εἴκων 
ἐπικτᾶσθαι πάντως αὐτῇ διενοήθην, ὅρια δὲ διττά, ὥσπερ 
ὑπὸ τῆς φύσεως ἀποδεδομένα, Ἴστρον καὶ Εὐφράτην 
ποταμοὺς ἐθέμην. Εἶτα ὑποτάξας τὸ Σκυθῶν καὶ Θρᾳ‐ 
κῶν ἔθνος, ἐπιμετρούντων ὑμῶν τῆς βασιλείας μοι τὸν χρό‐<tr><th>30<td>νον, οὐ πόλεμον ἄλλον ἐξ ἄλλου περιεσκόπουν, ἀλλὰ εἰς 
νομοθεσίαν καὶ τῶν ἐκ τοῦ πολέμου συμφορῶν ἐπανόρθωσιν 
τὴν σχολὴν διετιθέμην, οὐθενὸς νομίζων τῶν πρὸ ἐμαυ‐ 
τοῦ χεῖρον βεβουλεῦσθαι, μᾶλλον δέ, εἰ χρὴ θαρρήσαντα 
φάναι, κρεῖσσον τῶν πώποτε τηλικαύτας ἡγεμονίας ἐπιτρο‐<tr><th rowspan=2>35<td>πευσάντων. Οἱ μὲν γὰρ ταῖς στρατηγίαις ἐναπέθανον, ἐξὸν<tr><td>λοιπὸν καὶ μὴ στρατεύεσθαι, πολέμους ἐκ πολέμων ἑαυ‐ 
τοῖς, ὥσπερ οἱ φιλοπράγμονες δίκας μελετῶσι, κατασκευά‐ 
ζοντες· οἱ δὲ καὶ πολεμούμενοι τῇ τρυφῇ προσεῖχον, 
οὐ μόνον τῆς μετὰ ταῦτα εὐκλείας τὴν αἰσχρὰν τρυφὴν<td class=Y rowspan=6>58<tr><th>40<td>προτιμῶντες, ἀλλὰ καὶ τῆς σωτηρίας αὐτῆς. Ἐγὼ μὲν οὖν 
ταῦτα διανοούμενος οὐκ ἀξιῶ τῆς χείρονος ἐμαυτὸν 
μερίδος· ὅ τι δ’ ἂν ὑμῖν, ὦ θεοί, φαίνηται, τοῦτο εἰκός 
ἐστιν ἐμὲ δήπουθεν στέργειν.»<tr><td><h2>28</h2><td>    Δίδοται μετὰ τοῦτον τῷ Τραϊανῷ τοῦ λέγειν ἐξουσία. 
Ὁ δέ, καίπερ δυνάμενος λέγειν, ὑπὸ ῥᾳθυμίας (ἐπιτρέπειν 
γὰρ εἰώθει τὰ πολλὰ τῷ Σούρᾳ γράφειν ὑπὲρ αὑτοῦ) φθεγ‐ 
γόμενος μᾶλλον ἢ λέγων, ἐπεδείκνυεν τό τε Γετικὸν καὶ<tr><th>5<td>τὸ Παρθικὸν τρόπαιον. Ἠιτιᾶτο δὲ τὸ γῆρας ὡς οὐκ ἐπι‐ 
τρέψαν αὐτῷ τοῖς Παρθικοῖς πράγμασιν ἐπεξελθεῖν. Καὶ 
ὁ Σειληνός· «Ἀλλ’, ὦ μάταιε,» ἔφη, «εἴκοσι βεβασίλευ‐ 
κας ἔτη, Ἀλέξανδρος δὲ οὑτοσὶ δώδεκα. Τί οὖν ἀφεὶς 
αἰτιᾶσθαι τὴν σαυτοῦ τρυφὴν τὴν τοῦ χρόνου μέμφῃ στε‐<tr><th>10<td>νότητα;» παροξυνθεὶς οὖν ὑπὸ τοῦ σκώμματος, οὐδὲ 
γὰρ ἦν ἔξω τοῦ δύνασθαι ῥητορεύειν, ὑπὸ δὲ τῆς φιλοποσίας 
ἀμβλύτερος ἑαυτοῦ πολλάκις ἦν· «Ἐγὼ δέ,» εἶπεν, «ὦ 
Ζεῦ καὶ θεοί, τὴν ἀρχὴν παραλαβὼν ναρκῶσαν ὥσπερ 
καὶ διαλελυμένην ὑπό τε τῆς οἴκοι πολὺν χρόνον ἐπικρα‐<tr><th rowspan=2>15<td>τησάσης τυραννίδος καὶ τῆς τῶν Γετῶν ὕβρεως, μόνος 
ὑπὲρ τὸν Ἴστρον ἐτόλμησα προσλαβεῖν ἔθνη, καὶ τὸ Γετῶν<tr><td>ἔθνος ἐξεῖλον, οἳ τῶν πώποτε μαχιμώτατοι γεγόνασιν, οὐχ 
ὑπὸ ἀνδρείας μόνον τοῦ σώματος, ἀλλὰ καὶ ὧν ἔπεισεν 
αὐτοὺς ὁ τιμώμενος παρ’ αὐτοῖς Ζάμολξις. Οὐ γὰρ<td class=Y rowspan=6>59<tr><th>20<td>ἀποθνήσκειν, ἀλλὰ μετοικίζεσθαι νομίζοντες ἑτοιμότερον 
αὐτὸ ποιοῦσιν ἢ τὰς ἀποδημίας ὑπομένουσιν. Ἐπράχθη δέ 
μοι τὸ ἔργον τοῦτο ἐν ἐνιαυτοῖς ἴσως που πέντε. Πάντων 
δὲ ὅτι τῶν πρὸ ἐμοῦ γεγονότων αὐτοκρατόρων ὤφθην τοῖς 
ὑπηκόοις πρᾳότατος καὶ οὔτε Καῖσαρ οὑτοσὶ περὶ τούτων<tr><th>25<td>ἀμφισβητήσειεν ἄν μοι οὔτ’ ἄλλος οὐδὲ εἷς, εὔδηλόν ἐστί 
που. Πρὸς Παρθυαίους δέ, πρὶν μὲν ἀδικεῖσθαι παρ’ αὐτῶν, 
οὐκ ᾤμην δεῖν χρῆσθαι τοῖς ὅπλοις· ἀδικοῦσι δὲ ἐπεξῆλθον 
οὐδὲν ὑπὸ τῆς ἡλικίας κωλυθείς, καίτοι διδόντων μοι τῶν 
νόμων τὸ μὴ στρατεύεσθαι. Τούτων δὴ τοιούτων ὄντων, ἆρ’<tr><th>30<td>οὐχὶ καὶ τιμᾶσθαι πρὸ τῶν ἄλλων εἰμὶ δίκαιος, πρᾷος μὲν 
πρὸς τοὺς ὑπηκόους, φοβερὸς δὲ πρὸς τοὺς πολεμίους δια‐ 
φερόντως γενόμενος, αἰδεσθεὶς δὲ καὶ τὴν ὑμετέραν 
ἔγγονον φιλοσοφίαν;» Τοιαῦτα ὁ Τραϊανὸς εἰπὼν ἐδόκει τῇ 
πρᾳότητι πάντων κρατεῖν, καὶ δῆλοί πως ἦσαν οἱ θεοὶ<tr><th>35<td>μάλιστα ἡσθέντες ἐπὶ τούτῳ.<tr><td><h2>29</h2><td>    Τοῦ Μάρκου δὲ ἀρχομένου λέγειν, ὁ Σειληνὸς ἠρέμα 
πρὸς τὸν Διόνυσον· «Ἀκούσωμεν,» ἔφη, «τοῦ Στωικοῦ 
τουτουί, τί ποτε ἄρα τῶν παραδόξων ἐκείνων ἐρεῖ καὶ 
τεραστίων δογμάτων». Ὁ δὲ ἀποβλέψας πρὸς τὸν Δία<tr><th>5<td>καὶ τοὺς θεούς· «Ἀλλ’ ἔμοιγε,» εἶπεν, «ὦ Ζεῦ καὶ θεοί, 
λόγων οὐθὲν δεῖ καὶ ἀγῶνος. Εἰ μὲν γὰρ ἠγνοεῖτε τἀμά, 
προσῆκον ἦν ἐμοὶ διδάσκειν ὑμᾶς· ἐπεὶ δὲ ἴστε καὶ λέλη‐ 
θεν ὑμᾶς τῶν ἁπάντων οὐθέν, αὐτοί με τιμᾶτε τῆς 
ἀξίας». Ἔδοξε δὴ οὖν ὁ Μάρκος τά τε ἄλλα θαυμάσιός<td class=Y rowspan=5>60<tr><th>10<td>τις εἶναι καὶ σοφὸς διαφερόντως, ἅτε οἶμαι διαγινώσκων 
<div class=QU></div>Λέγειν τε ὅπου χρὴ καὶ σιγᾶν ὅπου καλόν.<tr><td><h2>30</h2><td>    Τῷ Κωνσταντίνῳ μετὰ τοῦτον λέγειν ἐπέτρεπον. Ὁ δὲ 
πρότερον μὲν ἐθάρρει τὴν ἀγωνίαν, ὡς δὲ ἀπέβλεπεν εἰς 
τὰ τῶν ἄλλων ἔργα, μικρὰ παντάπασιν εἶδε τὰ ἑαυτοῦ. 
Δύο γὰρ τυράννους, εἴ γε χρὴ τἀληθῆ φάναι, καθῃρήκει,<tr><th>5<td>τὸν μὲν ἀπόλεμόν τε καὶ μαλακόν, τὸν δὲ ἄθλιόν τε καὶ διὰ 
τὸ γῆρας, ἀμφοτέρω δὲ θεοῖς τε καὶ ἀνθρώποις ἐχθίστω. 
Τά γε μὴν ἐς τοὺς βαρβάρους ἦν γελοῖα αὐτῷ (φόρους γὰρ 
ὥσπερ ἐτετελέκει) καὶ πρὸς τὴν Τρυφὴν ἀφεώρα. Πόρρω 
δὲ εἱστήκει τῶν θεῶν αὕτη περὶ τὰ πρόθυρα τῆς Σελήνης·<tr><th rowspan=2>10<td>ἐρωτικῶς τε οὖν εἶχεν αὐτῆς, καὶ ὅλος πρὸς ἐκείνην 
βλέπων οὐθὲν ἔμελεν αὐτῷ περὶ τῆς δίκης. Ἐπεὶ δὲ ἐχρῆν 
καὶ αὐτὸν εἰπεῖν τι· «Ταύτῃ τούτων κρείττων,» ἔφη,<tr><td>«εἰμί, τοῦ Μακεδόνος μέν, ὅτι πρὸς Ῥωμαίους καὶ τὰ 
Γερμανικὰ καὶ Σκυθικὰ γένη καὶ οὐχὶ πρὸς τοὺς Ἀσια‐<td class=Y rowspan=6>61<tr><th>15<td>νοὺς βαρβάρους ἠγωνισάμην, Καίσαρος δὲ καὶ Ὀκταβια‐ 
νοῦ τῷ μή, καθάπερ οὗτοι, πρὸς καλοὺς κἀγαθοὺς πολί‐ 
τας στασιάσαι, τοῖς μιαρωτάτοις δὲ καὶ πονηροτάτοις 
τῶν τυράννων ἐπεξελθεῖν. Τραϊανοῦ δὲ τοῖς μὲν κατὰ 
τυράννων ἀνδραγαθήμασιν εἰκότως ἂν προτιμηθείην, τῷ δὲ<tr><th>20<td>ἣν οὗτος προσεκτήσατο χώραν ἀναλαβεῖν ἴσος ἂν οὐκ 
ἀπεικότως νομιζοίμην, εἰ μὴ καὶ μεῖζόν ἐστι τὸ ἀνα‐ 
κτήσασθαι τοῦ κτήσασθαι. Μάρκος δὲ οὑτοσὶ σιωπῶν 
ὑπὲρ αὑτοῦ πᾶσιν ἡμῖν τῶν πρωτείων ἐξίσταται». Καὶ 
ὁ Σειληνός· «Ἀλλ’ ἦ τοὺς Ἀδώνιδος κήπους ὡς ἔργα<tr><th>25<td>ἡμῖν, ὦ Κωνσταντῖνε, σεαυτοῦ προφέρεις;» —«τί δέ,» 
εἶπεν «εἰσὶν οὓς λέγεις Ἀδώνιδος κήπους;» —»〈Οὓσ〉 
αἱ γυναῖκες,» ἔφη, «τῷ τῆς Ἀφροδίτης ἀνδρὶ φυτεύουσιν 
ὀστρακίοις ἐπαμησάμεναι γῆν λαχανίαν· χλοήσαντα δὲ 
ταῦτα πρὸς ὀλίγον αὐτίκα ἀπομαραίνεται». Καὶ ὁ<tr><th>30<td>Κωνσταντῖνος ἠρυθρίασεν, ἄντικρυς ἐπιγνοὺς τοιοῦτον τὸ 
ἑαυτοῦ ἔργον.<tr><td rowspan=2><h2>31</h2><td>    Ἡσυχίας δὲ γενομένης, οἱ μὲν ἐῴκεσαν περιμένειν ὅτῳ 
θήσονται τὴν ὑπὲρ τῶν πρωτείων οἱ θεοὶ ψῆφον· οἱ 
δ’ ᾤοντο δεῖν τὰς προαιρέσεις εἰς τοὐμφανὲς τῶν ἀνδρῶν<tr><td>προάγειν καὶ οὐκ ἐκ τῶν πεπραγμένων αὐτοῖς, ὧν ἡ Τύχη<td class=Y rowspan=6>62<tr><th>5<td>μετεποιεῖτο τὸ πλεῖστον καὶ πάντων αὐτῶν καταβοῶσα 
παρειστήκει πλὴν Ὀκταβιανοῦ μόνου· τοῦτον δὲ εὐγνώ‐ 
μονα πρὸς ἑαυτὴν εἶναι ἔλεγεν. Ἔδοξεν οὖν τοῖς θεοῖς 
ἐπιτρέψαι καὶ τοῦτο τῷ Ἑρμῇ, καὶ ἔδοσαν αὐτῷ πρῶτον 
Ἀλεξάνδρου πυθέσθαι τί νομίσειε κάλλιστον καὶ πρὸς τί<tr><th>10<td>βλέπων ἐργάσαιτο καὶ πάθοι πάντα ὅσαπερ δεδράκοι τε 
καὶ πεπόνθοι. Ὁ δὲ ἔφη· «Τὸ πάντα νικᾶν». —«Εἶτα,» 
εἶπεν ὁ Ἑρμῆς, «οἴει σοι τοῦτο πεποιῆσθαι;» —«Καὶ 
μάλα,» ἔφη ὁ Ἀλέξανδρος. Ὁ δὲ Σειληνὸς τωθαστικῶς 
μάλα γελάσας· «Ἀλλὰ ἐκράτουν γέ σου πολλάκις αἱ ἡμέ‐<tr><th>15<td>τεραι θυγατέρες,» αἰνιττόμενος τὰς ἀμπέλους, τὸν 
Ἀλέξανδρον οἷα δή τινα μέθυσον καὶ φίλοινον σκώπτων. 
Καὶ ὁ Ἀλέξανδρος ἅτε δὴ γέμων Περιπατητικῶν παρακουσ‐ 
μάτων· «Οὐ τὰ ἄψυχα,» ἔφη, «νικᾶν (οὐδὲ γὰρ ἀγὼν 
ἡμῖν ἐστι πρὸς ταῦτα), ἀλλὰ πᾶν μὲν ἀνθρώπων, πᾶν δὲ<tr><th>20<td>θηρίων γένος». Καὶ ὁ Σειληνὸς ὥσπερ οἱ θαυμάζοντες 
εἰρωνικῶς μάλα· «Ἰού, ἰού,» ἔφη, «τῶν διαλεκτικῶν κιγκλί‐ 
δων. Αὐτὸς δὲ ἡμῖν ἐν ποτέρῳ σαυτὸν θήσεις γένει, τῶν 
ἀψύχων ἢ τῶν ἐμψύχων τε καὶ ζώντων;» καὶ ὃς ὥσπερ 
ἀγανακτήσας· «Εὐφήμει,» ἔφη· «ὑπὸ γὰρ μεγαλοψυχίας,<tr><th rowspan=2>25<td>ὅτι δὴ καὶ θεὸς γενοίμην, μᾶλλον δὲ εἴην, ἐπεπείσμην». 
—«Αὐτὸς οὖν,» εἶπεν, «ἡττήθης σεαυτοῦ πολλάκις, 
ὀργῆς ἢ λύπης ἤ τινος τοιούτου τὸν νοῦν καὶ τὰς φρένας 
ἥττω καὶ χείρω ποιήσας». —«Ἀλλ’ αὐτὸν ἑαυτοῦ,» εἶπεν<tr><td>ὁ Ἀλέξανδρος, «κρατεῖν καὶ ἡττᾶσθαι ὁμωνύμως 〈λέγεται〉·<td class=Y rowspan=6>63<tr><th>30<td>ἐμοὶ δὲ ἦν ὑπὲρ τῶν πρὸς ἄλλους ὁ λόγος.» —«Βαβαὶ 
τῆς διαλεκτικῆς,» εἶπεν, «ὅπως ἡμῶν τὰ σοφίσματα 
διελέγχεις. Ἀλλ’ ἡνίκα,» εἶπεν, «ἐν Ἰνδοῖς ἐτρώθης καὶ 
ὁ Πευκέστης ἔκειτο παρὰ σέ, σὺ δὲ ἐξήγου ψυχορραγῶν 
τῆς πόλεως, ἆρα ἥττων ἦσθα τοῦ τρώσαντος, ἢ καὶ ἐκεῖνον<tr><th>35<td>ἐνίκας;» —«Οὐκ ἐκεῖνον,» ἔφη, «μόνον, ἀλλὰ καὶ αὐτὴν 
ἐξεπόρθησα τὴν πόλιν». —«Οὐ σύ γε,» εἶπεν, «ὦ μακά‐ 
ριε· σὺ μὲν γὰρ ἔκεισο κατὰ τὸν Ὁμηρικὸν Ἕκτορα 
ὀλιγοδρανέων καὶ ψυχορραγῶν· οἱ δὲ ἠγωνίζοντο καὶ ἐνί‐ 
κων». —«Ἡγουμένων ἡμῶν,» εἶπεν ὁ Ἀλέξανδρος. Καὶ<tr><th>40<td>ὁ Σειληνός· «Πῶς; οἵ γε ἐφέρεσθε μικροῦ νεκροί;» εἶτα 
ᾖδε τῶν ἐξ Εὐριπίδου· 
<div class=QU></div>«Οἴμοι, καθ’ Ἑλλάδα ὡς κακῶς νομίζεται, 
<div class=QU></div>Ὅταν τρόπαιον πολεμίων στήσῃ στρατός». 
Καὶ ὁ Διόνυσος· «Παῦσαι,» εἶπεν, «ὦ παππίδιον, τοιαῦτα<tr><th>45<td>λέγων, μή σε οὗτος ὁποῖα τὸν Κλεῖτον ἔδρασεν ἐργάση‐ 
ται.» Καὶ ὁ Ἀλέξανδρος ἐρυθριάσας τε ἅμα καὶ ὥσπερ 
συγχυθεὶς ὑπὸ τῶν δακρύων τὰ ὄμματα ἐσιώπα. Καὶ ὅδε 
μὲν ὧδε ἔληξεν ὁ λόγος.<tr><td rowspan=2><h2>32</h2><td>    Ὁ δὲ Ἑρμῆς ἤρετο πάλιν τὸν Καίσαρα· «Σοὶ δέ,» 
εἶπεν, «ὦ Καῖσαρ, τίς ἐγένετο σκοπὸς τοῦ βίου;» —«Τὸ<tr><td>πρωτεύειν,» ἔφη, «τῆς ἐμαυτοῦ καὶ μηθενὸς εἶναι μηδὲ 
νομίζεσθαι δεύτερον». —«Τοῦτο,» εἶπεν ὁ Ἑρμῆς,<td class=Y rowspan=6>64<tr><th>5<td>«ἀσαφές ἐστι· πότερον γάρ, εἰπέ, κατὰ σοφίαν ἢ τὴν ἐν 
τοῖς λόγοις δεινότητα ἢ πολεμικὴν ἐμπειρίαν ἢ πολιτι‐ 
κὴν δύναμιν;» —«Ἦν μὲν οὖν,» ἔφη ὁ Καῖσαρ, «ἡδύ 
μοι τῶν πάντων ἐν πᾶσιν εἶναι πρώτῳ· τούτου δὲ οὐ 
δυνάμενος ἐπιτυχεῖν, τὸ δύνασθαι μέγιστον παρὰ τοῖς<tr><th>10<td>ἐμαυτοῦ πολίταις ἐζήλωσα». —«Σὺ δέ,» εἶπεν, «ἐδυνή‐ 
θης τι μέγα;» πρὸς αὐτὸν ὁ Σειληνός. Καὶ ὅς· «Πάνυ 
γε,» ἔφη· «κύριος γοῦν αὐτῶν ἐγενόμην». —«Ἀλλὰ τοῦτο 
μέν,» εἶπεν, «ἐδυνήθης· ἀγαπηθῆναι δὲ ὑπ’ αὐτῶν οὐχ 
οἷός τε ἐγένου, καὶ ταῦτα πολλὴν μὲν ὑποκρινάμενος<tr><th>15<td>ὥσπερ ἐν δράματι καὶ σκηνῇ φιλανθρωπίαν, αἰσχρῶς δὲ 
αὐτοὺς πάντας κολακεύων». —«Εἶτα οὐκ ἀγαπηθῆναι 
δοκῶ, εἶπεν, ὑπὸ τοῦ δήμου τοῦ διώξαντος Βροῦτον καὶ 
Κάσσιον;» —«Οὐκ ἐπειδή σε ἀπέκτειναν,» ἔφη, «διὰ 
τοῦτο μὲν γὰρ αὐτοὺς ὁ δῆμος ἐψηφίσατο εἶναι ὑπάτους·<tr><th>20<td>ἀλλὰ διὰ τὸ ἀργύριον, ἐπειδὴ τῶν διαθηκῶν ἀκροασάμενοι, 
μισθὸν ἑώρων τῆς ἀγανακτήσεως αὐτοῖς οὔτι τὸν τυχόντα 
προσεγγεγραμμένον».<tr><td rowspan=2><h2>33</h2><td>    Λήξαντος δὲ καὶ τοῦδε τοῦ λόγου, τὸν Ὀκταβιανὸν 
αὖθις ὁ Ἑρμῆς ἐκίνει· «Σὺ δέ,» εἶπεν, «οὐκ ἐρεῖς 
ἡμῖν τί κάλλιστον ἐνόμιζες εἶναι;» καὶ ὅς· «Βασιλεῦσαι,»<tr><td>ἔφη, «καλῶς». —«Τί δέ ἐστι τὸ καλῶς, ὦ Σεβαστέ,<td class=Y rowspan=6>65<tr><th>5<td>φράσον, ἐπεὶ τοῦτό γε ἔστι καὶ τοῖς πονηροτάτοις λέγειν. 
ᾬετο γοῦν καὶ ὁ Διονύσιος καλῶς βασιλεύειν καὶ ὁ τού‐ 
του μιαρώτερος Ἀγαθοκλῆς». —«Ἀλλὰ ἴστε,» εἶπεν, 
«ὦ θεοί, ὡς προπέμπων τὸν θυγατριδοῦν ηὐξάμην ὑμῖν 
τόλμαν μὲν αὐτῷ δοῦναι τὴν Καίσαρος, δεινότητα δὲ τὴν<tr><th>10<td>Πομπηίου, τύχην δὲ τὴν ἐμήν». —«Πολλά,» εἶπεν ὁ 
Σειληνός, «καὶ θεῶν ὄντως σωτήρων ἔργα δεόμενα συνε‐ 
φόρησεν οὗτος ὁ κοροπλάθος». —«Εἶτα· διὰ τί τοῦτο,» 
ἔφη, «τὸ ὄνομά μοι γελοῖον οὕτως ἔθου;» —«Ἢ γὰρ 
οὐκ ἔπλαττες ἡμῖν,» εἶπεν, «ὥσπερ ἐκεῖνοι τὰς νύμφας,<tr><th>15<td>ὦ Σεβαστέ, θεούς, ὧν ἕνα καὶ πρῶτον τουτονὶ Καίσαρα;» 
καὶ ὁ μὲν Ὀκταβιανὸς ὥσπερ δυσωπούμενος ἀπεσιώπησεν.<tr><td><h2>34</h2><td>    Ὁ δὲ Ἑρμῆς πρὸς τὸν Τραϊανὸν βλέψας· «Σὺ δέ,» 
εἶπε, «τί διανοούμενος ἔπραττες ὅσαπερ ἔπραξας;» 
—«Τῶν αὐτῶν Ἀλεξάνδρῳ σωφρονέστερον,» εἶπεν, 
«ὠρέχθην.» Καὶ ὁ Σειληνός· «Ἡττήθης οὖν,» εἶπε,<tr><th>5<td>σὺ τῶν ἀγεννεστέρων. Ὁ μὲν γὰρ θυμοῦ τὸ πλεῖστον 
ἥττων ἦν, σὺ δὲ αἰσχρᾶς ἡδονῆς καὶ ἐπονειδίστου». — 
«Βάλλ’ εἰς μακαρίαν,» εἶπεν ὁ Διόνυσος, «ἐπεὶ σκώπτεις 
σὺ πάντας αὐτοὺς καὶ ποιεῖς οὐθὲν ὑπὲρ ἑαυτῶν λέγειν. 
Ἀλλὰ ἐπ’ ἐκείνων εἶχέ σοι χώραν τὰ σκώμματα· πρόσεχε<tr><th>10<td>δὲ νῦν, ὅπως ἀντιλήψῃ τοῦ Μάρκου. Δοκεῖ γὰρ εἶναί μοί 
πως ἀνὴρ κατὰ τὸν Σιμωνίδην «τετράγωνος ἄνευ ψόγου 
τετυγμένος.» Καὶ ὁ Ἑρμῆς βλέψας εἰς τὸν Μάρκον· 
«Σοὶ δέ,» εἶπεν, «ὦ Βῆρε, τί κάλλιστον ἐδόκει τοῦ 
βίου τέλος εἶναι;» καὶ ὃς ἠρέμα καὶ σωφρόνως· «Τὸ<td class=Y rowspan=5>66<tr><th>15<td>μιμεῖσθαι,» ἔφη, «τοὺς θεούς.» Ἔδοξε μὲν οὖν εὐθέως 
ἡ ἀπόκρισις οὐκ ἀγεννής, ἀλλὰ καὶ τοῦ παντὸς ἀξία. 
Ἀλλὰ καὶ ὁ Ἑρμῆς οὐκ ἐβούλετο πολυπραγμονεῖν, πεπει‐ 
σμένος ὅτι πάντα ὁ Μάρκος ἀκολούθως ἐρεῖ. Τοῖς μὲν 
οὖν ἄλλοις θεοῖς ἐδόκει ταύτῃ· μόνος δὲ ὁ Σειληνός·<tr><th>20<td>«Ἀλλ’ οὐ μὰ τὸν Διόνυσον ἀνέξομαι τούτου τοῦ 
σοφιστοῦ». —«Τί δήποτε γὰρ ἤσθιες,» εἶπε, «καὶ 
ἔπινες οὐχ ὥσπερ ἡμεῖς ἀμβροσίας τε καὶ νέκταρος, ἄρτου 
δὲ καὶ οἴνου;» —«Ἀλλ’ ἔγωγε,» εἶπεν, «οὐχ ᾗπερ οὖν 
ᾤμην τοὺς θεοὺς μιμεῖσθαι, ταύτῃ προσεφερόμην σιτία<tr><th>25<td>καὶ ποτά· τὸ σῶμα δὲ ἔτρεφον, ἴσως μὲν ψευδῶς, πειθό‐ 
μενος δὲ ὅτι καὶ τὰ ὑμέτερα σώματα δεῖται τῆς ἐκ τῶν 
ἀναθυμιάσεων τροφῆς. Πλὴν οὐ κατὰ ταῦτά γε ὑμᾶς 
εἶναι μιμητέους, ἀλλὰ κατὰ τὴν διάνοιαν ὑπέλαβον». 
Ὀλίγον ὁ Σειληνὸς ὥσπερ ὑπὸ πύκτου δεξιοῦ πληγείς·<tr><th rowspan=2>30<td>«Εἴρηται μέν σοι τοῦτο,» εἶπε, «τυχὸν οὐκ ἀτόπως, 
ἐμοὶ δέ,» ἔφη, «τοῦτο φράσον, τί ποτε ἐνόμιζες εἶναι 
τὴν τῶν θεῶν μίμησιν;» καὶ ὅς· «Δεῖσθαι μὲν ὡς ἐλαχί‐<tr><td>στων, εὖ ποιεῖν δὲ ὡς ὅ τι μάλιστα πλείστους.» 
—«Μῶν οὖν,» εἶπεν, «οὐθενὸς ἐδέου;» καὶ ὁ Μάρκος·<td class=Y rowspan=7>67<tr><th>35<td>«Ἐγὼ μὲν οὐθενός, ἴσως δὲ τὸ σωμάτιόν μου μικρῶν.<tr><td><h2>35</h2><td>    Δόξαντος οὖν καὶ τοῦτο ὀρθῶς εἰρηκέναι τοῦ Μάρκου, 
τὸ τέλος ἀπορούμενος ὁ Σειληνὸς ἐπιφύεται τοῖς περὶ τὸν 
παῖδα καὶ τὴν γαμετὴν αὐτῷ δοκοῦσιν οὐκ ὀρθῶς οὐδὲ 
κατὰ λόγον πεποιῆσθαι, τὴν μὲν ὅτι ταῖς ἡρωίναις<tr><th>5<td>ἐνέγραψε, τῷ δὲ ὅτι τὴν ἡγεμονίαν ἐπέτρεψεν. «Ἐμιμη‐ 
σάμην,» εἶπε, «καὶ κατὰ τοῦτο τοὺς θεούς· Ὁμήρῳ μὲν 
γὰρ ἐπειθόμην λέγοντι περὶ τῆς γαμετῆς ὅτι ἄρα ὅστις 
<div class=Qk></div>ἀγαθὸς καὶ ἐχέφρων 
<div class=QU></div>τὴν αὑτοῦ φιλέει καὶ κήδεται·<tr><th>10<td>    περὶ δὲ τοῦ παιδὸς αὐτοῦ τοῦ Διὸς ἀπόφασιν ἔχω. 
Αἰτιώμενος γὰρ τὸν Ἄρεα· «Πάλαι ἄν,» εἶπεν, «ἐβέ‐ 
βλησο τῷ κεραυνῷ, εἰ μὴ διὰ «τὸ παῖδά σε εἶναι ἠγάπων,» 
ἄλλως τε καὶ οὐδὲ ᾤμην ἐγὼ τὸν παῖδα πονηρὸν οὕτως 
ἔσεσθαι. Εἰ δὲ ἡ νεότης ἐφ’ ἑκάτερα μεγάλας ποιουμένη<tr><th>15<td>τὰς ῥοπὰς ἐπὶ τὸ χεῖρον ἠνέχθη, οὐχὶ πονηρῷ τὴν 
ἡγεμονίαν ἐπέτρεψα, συνηνέχθη δὲ τὸν λαβόντα πονηρὸν 
γενέσθαι. Τά τε οὖν περὶ τὴν γυναῖκα πεποίηταί μοι κατὰ 
ζῆλον Ἀχιλλέως τοῦ θείου, καὶ τὰ περὶ τὸν παῖδα κατὰ 
μίμησιν τοῦ μεγίστου Διός, ἄλλως τε καὶ οὐθὲν καινοτο‐<tr><th rowspan=2>20<td>μήσαντι. Παισί τε γὰρ νόμιμον ἐπιτρέπειν τὰς διαδοχάς, 
καὶ τοῦτο ἅπαντες εὔχονται, τήν τε γαμετὴν οὐκ ἐγὼ<tr><td>πρῶτος, ἀλλὰ μετὰ πολλοὺς ἄλλους ἐτίμησα. Ἴσως δὲ τὸ 
μὲν ἄρξασθαι τῶν τοιούτων ἐστὶν οὐκ εὔλογον, τὸ δὲ ἐπὶ 
πολλῶν γενόμενον τοὺς οἰκειοτάτους ἀποστερεῖν ἐγγὺς<td class=Y rowspan=6>68<tr><th>25<td>ἀδικίας. Ἀλλ’ ἔλαθον ἐμαυτὸν ἐγὼ μακρότερα ἀπολογού‐ 
μενος πρὸς εἰδότας ὑμᾶς, ὦ Ζεῦ καὶ θεοί· διόπερ μοι 
τῆς προπετείας ταυτησὶ συγγνώμονες γένοισθε.»<tr><td><h2>36</h2><td>    Παυσαμένου δὲ καὶ τοῦδε τοῦ λόγου, τὸν Κωνσταντῖνον 
ὁ Ἑρμῆς ἤρετο· «Σὺ δὲ τί καλὸν ἐνόμισας;» —«Πολλά,» 
εἶπε, «κτησάμενον, πολλὰ χαρίσασθαι ταῖς τε ἐπιθυμίαις 
ταῖς ἑαυτοῦ καὶ ταῖς τῶν φίλων ὑπουργοῦντα.» Ἀνα‐<tr><th>5<td>καγχάσας οὖν ὁ Σειληνὸς μέγα· «Ἀλλ’ ἦ τραπεζίτης 
εἶναι,» ἔφη, «θέλων ἐλελήθεις σεαυτόν, ὀψοποιοῦ καὶ 
κομμωτρίας βίον ἔχων; ᾐνίττετο δ’ αὐτὰ πάλαι μὲν 
<div class=QU></div>ἥ τε κόμη τό τε εἶδος, 
    ἀτὰρ νῦν καὶ ἡ γνώμη σοῦ κατηγορεῖ.» Τούτου μὲν οὖν<tr><th>10<td>ὁ Σειληνὸς πικρότερόν πως καθήψατο.<tr><td rowspan=2><h2>37</h2><td>    Σιωπῆς δὲ γενομένης, ἔφερον οἱ θεοὶ λάθρᾳ τὰς ψήφους. 
Εἶτα ἐγένοντο πολλαὶ τῷ Μάρκῳ. Κοινολογησάμενος δὲ ὁ 
Ζεὺς ἰδίᾳ πρὸς τὸν πατέρα, προσέταξε κηρῦξαι τῷ<tr><td>Ἑρμῇ· ὁ δὲ ἐκήρυττεν· «Ἄνδρες οἱ παρελθόντες ἐπὶ<td class=Y rowspan=6>69<tr><th>5<td>τουτονὶ τὸν ἀγῶνα, νόμοι παρ’ ἡμῖν εἰσι καὶ κρίσεις τοιαῦ‐ 
ται γίνονται, ὥστε καὶ τὸν νικῶντα χαίρειν καὶ τὸν ἡττώ‐ 
μενον μὴ μέμφεσθαι. Πορεύεσθε οὖν,» εἶπεν, «ὅποι φίλον 
ἑκάστῳ, ὑπὸ θεοῖς ἡγεμόσι βιωσόμενοι τὸ ἐντεῦθεν· ἑλέσθω 
δ’ ἕκαστος ἑαυτῷ τὸν προστάτην τε καὶ ἡγεμόνα. Μετὰ<tr><th>10<td>τὸ κήρυγμα τοῦτο ὁ μὲν Ἀλέξανδρος ἔθει πρὸς τὸν 
Ἡρακλέα, Ὀκταβιανὸς δὲ πρὸς τὸν Ἀπόλλωνα, ἀμφοῖν 
δὲ ἀπρὶξ εἴχετο τοῦ Διὸς καὶ Κρόνου Μάρκος. Πλανώμε‐ 
νον δὲ πολλὰ καὶ περιτρέχοντα τὸν Καίσαρα κατελεήσας ὁ 
μέγας Ἄρης ἥ τε Ἀφροδίτη παρ’ ἑαυτοὺς ἐκαλεσάτην·<tr><th>15<td>Τραϊανὸς δὲ παρὰ τὸν Ἀλέξανδρον ἔθει ὡς ἐκείνῳ συγκα‐ 
θεδούμενος.<tr><td><h2>38</h2><td>    Ὁ δὲ Κωνσταντῖνος, οὐχ εὑρίσκων ἐν θεοῖς τοῦ βίου τὸ 
ἀρχέτυπον, ἐγγύθεν τὴν Τρυφὴν κατιδὼν ἔδραμε πρὸς 
αὐτήν· ἡ δὲ ὑπολαβοῦσα μαλακῶς καὶ περιβαλοῦσα τοῖς 
πήχεσι πέπλοις τε αὐτὸν ποικίλοις ἀσκήσασα καὶ καλλω‐<tr><th rowspan=2>5<td>πίσασα, πρὸς τὴν Ἀσωτίαν ἀπήγαγεν, ἵνα καὶ τὸν Ἰησοῦν<tr><td>εὑρὼν ἀναστρεφόμενον καὶ προαγορεύοντα πᾶσιν· «Ὅστις 
φθορεύς, ὅστις μιαιφόνος, ὅστις ἐναγὴς καὶ βδελυρός, 
ἴτω θαρρῶν· ἀποφανῶ γὰρ αὐτὸν τουτῳὶ τῷ ὕδατι λούσας 
αὐτίκα καθαρόν, κἂν πάλιν ἔνοχος τοῖς αὐτοῖς γένηται,<td class=Y rowspan=4>70<tr><th>10<td>δώσω τὸ στῆθος πλήξαντι καὶ τὴν κεφαλὴν πατάξαντι 
καθαρῷ γενέσθαι», σφόδρα ἄσμενος ἐνέτυχεν αὐτῷ, συνε‐ 
ξαγαγὼν τῆς τῶν θεῶν ἀγορᾶς τοὺς παῖδας. Ἐπέτριβον 
δὲ αὐτόν τε κἀκείνους οὐχ ἧττον τῆς ἀθεότητος οἱ 
παλαμναῖοι δαίμονες, αἱμάτων συγγενῶν τιννύμενοι δίκας,<tr><th>15<td>ἕως ὁ Ζεὺς διὰ τὸν Κλαύδιον καὶ Κωνστάντιον ἔδωκεν 
ἀναπνεῦσαι. «Σοὶ δέ,» πρὸς ἡμᾶς λέγων ὁ Ἑρμῆς, 
«δέδωκα τὸν πατέρα Μίθραν ἐπιγνῶναι· σὺ δὲ αὐτοῦ τῶν 
ἐντολῶν ἔχου, πεῖσμα καὶ ὅρμον ἀσφαλῆ ζῶντί τε σεαυτῷ 
παρασκευάζων, καὶ ἡνίκα ἂν ἐνθένδε ἀπιέναι δέῃ, μετὰ<tr><th rowspan=2>20<td>τῆς Ἀγαθῆς ἐλπίδος ἡγεμόνα θεὸν εὐμενῆ καθιστὰς<tr><td>σεαυτῷ.»<td class=Y>71</table>
<script>
var IL = ["Line", "Section"];
document.body.onload=f();
</script>
</body>
</html>
