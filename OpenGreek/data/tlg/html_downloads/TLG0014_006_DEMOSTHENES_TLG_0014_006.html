<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>DEMOSTHENES :: Philippica 2 :: TLG 0014 006</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0014.htm">0014</a> 006&nbsp;:: <strong><a class=CaCo href="0014.htm">DEMOSTHENES</a></strong>&nbsp;:: <strong>Philippica 2</strong></p>
<p class="AuthorInfo"><a class=CaCo href="0014.htm">DEMOSTHENES</a> <a class="CanonEpi">Orat.</a><br />(<a class="CanonGeo">Atheniensis</a>: <a class="CanonDat">4 B.C.</a>)</p>
<p class="CanonVid"><a class="CaV">Scholia: Cf. <em>SCHOLIA IN DEMOSTHENEM</em> (5017)
<br />
Scholia: Cf. <em>LEXICON PATMENSE</em> (4302)</a></p>
<p class="WorkInfo"><strong>Philippica 2</strong></p><p class="EditionInfo"><a class=CaE>Source: Butcher, S.H. (ed.), <em>Demosthenis orationes</em>, vol. 1. Oxford: Clarendon Press, 1903 (repr. 1966): [65–74].</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Phil2</h6>. <h2>1</h2><td>    Ὅταν, ὦ ἄνδρες Ἀθηναῖοι, λόγοι γίγνωνται περὶ ὧν 
Φίλιππος πράττει καὶ βιάζεται παρὰ τὴν εἰρήνην, ἀεὶ τοὺς 
ὑπὲρ ἡμῶν λόγους καὶ δικαίους καὶ φιλανθρώπους ὁρῶ φαι‐ 
νομένους, καὶ λέγειν μὲν ἅπαντας ἀεὶ τὰ δέοντα δοκοῦντας<td class=K rowspan=6><tr><th>5<td>τοὺς κατηγοροῦντας Φιλίππου, γιγνόμενον δ’ οὐδὲν ὡς ἔπος 
εἰπεῖν τῶν δεόντων, οὐδ’ ὧν εἵνεκα ταῦτ’ ἀκούειν ἄξιον·<tr><td><h6>Phil2</h6>. <h2>2</h2><td>ἀλλ’ εἰς τοῦτ’ ἤδη προηγμένα τυγχάνει πάντα τὰ πράγματα 
τῇ πόλει, ὥσθ’ ὅσῳ τις ἂν μᾶλλον καὶ φανερώτερον ἐξε‐ 
λέγχῃ Φίλιππον καὶ τὴν πρὸς ὑμᾶς εἰρήνην παραβαίνοντα 
καὶ πᾶσι τοῖς Ἕλλησιν ἐπιβουλεύοντα, τοσούτῳ τὸ τί χρὴ<tr><td><h6>Phil2</h6>. <h2>3</h2><td>ποιεῖν συμβουλεῦσαι χαλεπώτερον. αἴτιον δὲ τούτων, ὅτι 
πάντες, ὦ ἄνδρες Ἀθηναῖοι, τοὺς πλεονεκτεῖν ζητοῦντας 
ἔργῳ κωλύειν καὶ πράξεσιν, οὐχὶ λόγοις δέον, πρῶτον μὲν 
ἡμεῖς οἱ παριόντες τούτων μὲν ἀφέσταμεν καὶ γράφειν καὶ<tr><th>5<td>συμβουλεύειν, τὴν πρὸς ὑμᾶς ἀπέχθειαν ὀκνοῦντες, οἷα ποιεῖ 
δ’, ὡς δεινά, καὶ τοιαῦτα διεξερχόμεθα· ἔπειθ’ ὑμεῖς οἱ 
καθήμενοι, ὡς μὲν ἂν εἴποιτε δικαίους λόγους καὶ λέγοντος 
ἄλλου συνείητε, ἄμεινον Φιλίππου παρεσκεύασθε, ὡς δὲ 
κωλύσαιτ’ ἂν ἐκεῖνον πράττειν ταῦτ’ ἐφ’ ὧν ἐστι νῦν, παν‐<tr><td rowspan=2><h6>Phil2</h6>. <h2>4</h2><td>τελῶς ἀργῶς ἔχετε. συμβαίνει δὴ πρᾶγμ’ ἀναγκαῖον, οἶμαι, 
καὶ ἴσως εἰκός· ἐν οἷς ἑκάτεροι διατρίβετε καὶ περὶ ἃ σπου‐ 
δάζετε, ταῦτ’ ἄμεινον ἑκατέροις ἔχει, ἐκείνῳ μὲν αἱ πράξεις,<tr><td>ὑμῖν δ’ οἱ λόγοι. εἰ μὲν οὖν καὶ νῦν λέγειν δικαιότερ’ ὑμῖν<td class=Y rowspan=9>65<tr><th>5<td>ἐξαρκεῖ, ῥᾴδιον, καὶ πόνος οὐδεὶς πρόσεστι τῷ πράγματι·<tr><td><h6>Phil2</h6>. <h2>5</h2><td>εἰ δ’ ὅπως τὰ παρόντ’ ἐπανορθωθήσεται δεῖ σκοπεῖν καὶ 
μὴ προελθόντ’ ἔτι πορρωτέρω λήσει πάνθ’ ἡμᾶς, μηδ’ 
ἐπιστήσεται μέγεθος δυνάμεως πρὸς ἣν οὐδ’ ἀντᾶραι δυνη‐ 
σόμεθα, οὐχ ὁ αὐτὸς τρόπος ὅσπερ πρότερον τοῦ βου‐<tr><th>5<td>λεύεσθαι, ἀλλὰ καὶ τοῖς λέγουσιν ἅπασι καὶ τοῖς ἀκούουσιν 
ὑμῖν τὰ βέλτιστα καὶ τὰ σώσοντα τῶν ῥᾴστων καὶ τῶν 
ἡδίστων προαιρετέον.<tr><td><h6>Phil2</h6>. <h2>6</h2><td>    Πρῶτον μέν, εἴ τις, ὦ ἄνδρες Ἀθηναῖοι, θαρρεῖ, ὁρῶν 
ἡλίκος ἤδη καὶ ὅσων κύριός ἐστι Φίλιππος, καὶ μηδέν’ οἴεται 
κίνδυνον φέρειν τοῦτο τῇ πόλει μηδ’ ἐφ’ ὑμᾶς πάντα παρα‐ 
σκευάζεσθαι, θαυμάζω, καὶ δεηθῆναι πάντων ὁμοίως ὑμῶν<tr><th>5<td>βούλομαι τοὺς λογισμοὺς ἀκοῦσαί μου διὰ βραχέων, δι’ 
οὓς τἀναντί’ ἐμοὶ παρέστηκε προσδοκᾶν καὶ δι’ ὧν ἐχθρὸν 
ἡγοῦμαι Φίλιππον· ἵν’, ἐὰν μὲν ἐγὼ δοκῶ βέλτιον προ‐ 
ορᾶν, ἐμοὶ πεισθῆτε, ἂν δ’ οἱ θαρροῦντες καὶ πεπιστευκότες<tr><td><h6>Phil2</h6>. <h2>7</h2><td>αὐτῷ, τούτοις προσθῆσθε. ἐγὼ τοίνυν, ὦ ἄνδρες Ἀθηναῖοι, 
λογίζομαι· τίνων ὁ Φίλιππος κύριος πρῶτον μετὰ τὴν εἰρή‐ 
νην κατέστη; Πυλῶν καὶ τῶν ἐν Φωκεῦσι πραγμάτων. τί 
οὖν; πῶς τούτοις ἐχρήσατο; ἃ Θηβαίοις συμφέρει καὶ οὐχ<tr><th>5<td>ἃ τῇ πόλει, πράττειν προείλετο. τί δήποτε; ὅτι πρὸς 
πλεονεξίαν, οἶμαι, καὶ τὸ πάνθ’ ὑφ’ αὑτῷ ποιήσασθαι τοὺς 
λογισμοὺς ἐξετάζων, καὶ οὐχὶ πρὸς εἰρήνην οὐδ’ ἡσυχίαν<tr><td rowspan=2><h6>Phil2</h6>. <h2>8</h2><td>οὐδὲ δίκαιον οὐδέν, εἶδε τοῦτ’ ὀρθῶς, ὅτι τῇ μὲν ἡμετέρᾳ 
πόλει καὶ τοῖς ἤθεσι τοῖς ἡμετέροις οὐδὲν ἂν ἐνδείξαιτο 
τοσοῦτον οὐδὲ ποιήσειεν, ὑφ’ οὗ πεισθέντες ὑμεῖς τῆς ἰδίας<tr><td>ἕνεκ’ ὠφελείας τῶν ἄλλων τινὰς Ἑλλήνων ἐκείνῳ προοῖσθε,<td class=Y rowspan=10>66<tr><th>5<td>ἀλλὰ καὶ τοῦ δικαίου λόγον ποιούμενοι, καὶ τὴν προσοῦσαν 
ἀδοξίαν τῷ πράγματι φεύγοντες, καὶ πάνθ’ ἃ προσήκει 
προορώμενοι, ὁμοίως ἐναντιώσεσθε, ἄν τι τοιοῦτ’ ἐπιχειρῇ<tr><td><h6>Phil2</h6>. <h2>9</h2><td>πράττειν, ὥσπερ ἂν εἰ πολεμοῦντες τύχοιτε. τοὺς δὲ Θη‐ 
βαίους ἡγεῖτο, ὅπερ συνέβη, ἀντὶ τῶν ἑαυτοῖς γιγνομένων 
τὰ λοιπὰ ἐάσειν ὅπως βούλεται πράττειν ἑαυτόν, καὶ οὐχ 
ὅπως ἀντιπράξειν καὶ διακωλύσειν, ἀλλὰ καὶ συστρατεύσειν,<tr><th>5<td>ἂν αὐτοὺς κελεύῃ. καὶ νῦν τοὺς Μεσσηνίους καὶ τοὺς 
Ἀργείους ταὔθ’ ὑπειληφὼς εὖ ποιεῖ. ὃ καὶ μέγιστόν ἐστι<tr><td><h6>Phil2</h6>. <h2>10</h2><td>καθ’ ὑμῶν ἐγκώμιον, ὦ ἄνδρες Ἀθηναῖοι· κέκρισθε γὰρ ἐκ 
τούτων τῶν ἔργων μόνοι τῶν πάντων μηδενὸς ἂν κέρδους 
τὰ κοινὰ δίκαια τῶν Ἑλλήνων προέσθαι, μηδ’ ἀνταλλάξα‐ 
σθαι μηδεμιᾶς χάριτος μηδ’ ὠφελείας τὴν εἰς τοὺς Ἕλληνας<tr><th>5<td>εὔνοιαν. καὶ ταῦτ’ εἰκότως καὶ περὶ ὑμῶν οὕτως ὑπείληφε 
καὶ κατ’ Ἀργείων καὶ Θηβαίων ὡς ἑτέρως, οὐ μόνον εἰς 
τὰ παρόνθ’ ὁρῶν, ἀλλὰ καὶ τὰ πρὸ τούτων λογιζόμενος.<tr><td><h6>Phil2</h6>. <h2>11</h2><td>εὑρίσκει γάρ, οἶμαι, καὶ ἀκούει τοὺς μὲν ὑμετέρους προγό‐ 
νους, ἐξὸν αὐτοῖς τῶν λοιπῶν ἄρχειν Ἑλλήνων ὥστ’ αὐτοὺς 
ὑπακούειν βασιλεῖ, οὐ μόνον οὐκ ἀνασχομένους τὸν λόγον 
τοῦτον, ἡνίκ’ ἦλθεν Ἀλέξανδρος ὁ τούτων πρόγονος περὶ<tr><th>5<td>τούτων κῆρυξ, ἀλλὰ καὶ τὴν χώραν ἐκλιπεῖν προελομένους 
καὶ παθεῖν ὁτιοῦν ὑπομείναντας, καὶ μετὰ ταῦτα πράξαντας 
ταῦθ’ ἃ πάντες ἀεὶ γλίχονται λέγειν, ἀξίως δ’ οὐδεὶς εἰπεῖν 
δεδύνηται, διόπερ κἀγὼ παραλείψω, δικαίως (ἔστι γὰρ μείζω 
τἀκείνων ἔργα ἢ ὡς τῷ λόγῳ τις ἂν εἴποι), τοὺς δὲ Θηβαίων<tr><th>10<td>καὶ Ἀργείων προγόνους τοὺς μὲν συστρατεύσαντας τῷ βαρ‐<tr><td><h6>Phil2</h6>. <h2>12</h2><td>βάρῳ, τοὺς δ’ οὐκ ἐναντιωθέντας. οἶδεν οὖν ἀμφοτέρους ἰδίᾳ 
τὸ λυσιτελοῦν ἀγαπήσοντας, οὐχ ὅ τι συνοίσει κοινῇ τοῖς 
Ἕλλησι σκεψομένους. ἡγεῖτ’ οὖν, εἰ μὲν ὑμᾶς ἕλοιτο, φί‐ 
λους ἐπὶ τοῖς δικαίοις αἱρήσεσθαι, εἰ δ’ ἐκείνοις προσθεῖτο,<tr><th>5<td>συνεργοὺς ἕξειν τῆς αὑτοῦ πλεονεξίας. διὰ ταῦτ’ ἐκείνους 
ἀνθ’ ὑμῶν καὶ τότε καὶ νῦν αἱρεῖται. οὐ γὰρ δὴ τριήρεις 
γ’ ὁρᾷ πλείους αὐτοῖς ἢ ὑμῖν οὔσας· οὐδ’ ἐν τῇ μεσογείᾳ 
τιν’ ἀρχὴν εὕρηκε, τῆς δ’ ἐπὶ τῇ θαλάττῃ καὶ τῶν ἐμπορίων 
ἀφέστηκεν· οὐδ’ ἀμνημονεῖ τοὺς λόγους οὐδὲ τὰς ὑποσχέσεις,<td class=Y rowspan=9>67<tr><th>10<td>ἐφ’ αἷς τῆς εἰρήνης ἔτυχεν.<tr><td><h6>Phil2</h6>. <h2>13</h2><td>    Ἀλλὰ νὴ Δί’, εἴποι τις ἂν ὡς πάντα ταῦτ’ εἰδώς, οὐ 
πλεονεξίας ἕνεκ’ οὐδ’ ὧν ἐγὼ κατηγορῶ τότε ταῦτ’ ἔπραξεν, 
ἀλλὰ τῷ δικαιότερα τοὺς Θηβαίους ἢ ὑμᾶς ἀξιοῦν. ἀλλὰ 
τοῦτον καὶ μόνον πάντων τῶν λόγων οὐκ ἔνεστιν αὐτῷ νῦν<tr><th>5<td>εἰπεῖν· ὁ γὰρ Μεσσήνην Λακεδαιμονίους ἀφιέναι κελεύων, 
πῶς ἂν Ὀρχομενὸν καὶ Κορώνειαν τότε Θηβαίοις παραδοὺς 
τῷ δίκαια νομίζειν ταῦτ’ εἶναι πεποιηκέναι σκήψαιτο;<tr><td><h6>Phil2</h6>. <h2>14</h2><td>    Ἀλλ’ ἐβιάσθη νὴ Δία (ταῦτα γάρ ἐσθ’ ὑπόλοιπον) καὶ 
παρὰ γνώμην, τῶν Θετταλῶν ἱππέων καὶ τῶν Θηβαίων 
ὁπλιτῶν ἐν μέσῳ ληφθείς, συνεχώρησε ταῦτα. καλῶς. 
οὐκοῦν φασὶ μὲν μέλλειν πρὸς τοὺς Θηβαίους αὐτὸν ὑπόπτως<tr><th>5<td>ἔχειν, καὶ λογοποιοῦσιν περιιόντες τινὲς ὡς Ἐλάτειαν τειχιεῖ.<tr><td><h6>Phil2</h6>. <h2>15</h2><td>ὁ δὲ ταῦτα μὲν μέλλει καὶ μελλήσει γ’, ὡς ἐγὼ κρίνω, τοῖς 
Μεσσηνίοις δὲ καὶ τοῖς Ἀργείοις ἐπὶ τοὺς Λακεδαιμονίους 
συλλαμβάνειν οὐ μέλλει, ἀλλὰ καὶ ξένους εἰσπέμπει καὶ 
χρήματ’ ἀποστέλλει καὶ δύναμιν μεγάλην ἔχων αὐτός ἐστι<tr><th>5<td>προσδόκιμος. τοὺς μὲν ὄντας ἐχθροὺς Θηβαίων Λακεδαι‐ 
μονίους ἀναιρεῖ, οὓς δ’ ἀπώλεσεν αὐτὸς πρότερον Φωκέας<tr><td><h6>Phil2</h6>. <h2>16</h2><td>νῦν σῴζει; καὶ τίς ἂν ταῦτα πιστεύσειεν; ἐγὼ μὲν γὰρ 
οὐκ ἂν ἡγοῦμαι Φίλιππον, οὔτ’ εἰ τὰ πρῶτα βιασθεὶς ἄκων 
ἔπραξεν, οὔτ’ ἂν εἰ νῦν ἀπεγίγνωσκε Θηβαίους, τοῖς ἐκεί‐ 
νων ἐχθροῖς συνεχῶς ἐναντιοῦσθαι, ἀλλ’ ἀφ’ ὧν νῦν ποιεῖ,<tr><th>5<td>κἀκεῖν’ ἐκ προαιρέσεως δῆλός ἐστι ποιήσας, ἐκ πάντων δ’, 
ἄν τις ὀρθῶς θεωρῇ, πάνθ’ ἃ πραγματεύεται κατὰ τῆς πόλεως<td class=Y rowspan=8>68<tr><td><h6>Phil2</h6>. <h2>17</h2><td>συντάττων. καὶ τοῦτ’ ἐξ ἀνάγκης τρόπον τιν’ αὐτῷ νῦν γε 
δὴ συμβαίνει. λογίζεσθε γάρ. ἄρχειν βούλεται, τούτου 
δ’ ἀνταγωνιστὰς μόνους ὑπείληφεν ὑμᾶς. ἀδικεῖ πολὺν 
ἤδη χρόνον, καὶ τοῦτ’ αὐτὸς ἄριστα σύνοιδεν αὑτῷ· οἷς γὰρ<tr><th>5<td>οὖσιν ὑμετέροις ἔχει, τούτοις πάντα τἄλλ’ ἀσφαλῶς κέκτηται· 
εἰ γὰρ Ἀμφίπολιν καὶ Ποτείδαιαν προεῖτο, οὐδ’ ἂν οἴκοι<tr><td><h6>Phil2</h6>. <h2>18</h2><td>μένειν βεβαίως ἡγεῖται. ἀμφότερ’ οὖν οἶδε, καὶ αὑτὸν ὑμῖν 
ἐπιβουλεύοντα καὶ ὑμᾶς αἰσθανομένους· εὖ φρονεῖν δ’ ὑμᾶς 
ὑπολαμβάνων, δικαίως αὑτὸν μισεῖν νομίζει, καὶ παρώξυνται, 
πείσεσθαί τι προσδοκῶν, ἂν καιρὸν λάβητε, ἂν μὴ φθάσῃ<tr><td><h6>Phil2</h6>. <h2>19</h2><td>ποιήσας πρότερος. διὰ ταῦτ’ ἐγρήγορεν, ἐφέστηκεν, ἐπὶ τῇ 
πόλει θεραπεύει τινάς, Θηβαίους καὶ Πελοποννησίων τοὺς 
ταὐτὰ βουλομένους τούτοις, οὓς διὰ μὲν πλεονεξίαν τὰ 
παρόντ’ ἀγαπήσειν οἴεται, διὰ δὲ σκαιότητα τρόπων τῶν<tr><th>5<td>μετὰ ταῦτ’ οὐδὲν προόψεσθαι. καίτοι σωφρονοῦσί γε καὶ 
μετρίως ἐναργῆ παραδείγματ’ ἔστιν ἰδεῖν, ἃ καὶ πρὸς Μεσ‐ 
σηνίους καὶ πρὸς Ἀργείους ἔμοιγ’ εἰπεῖν συνέβη, βέλτιον 
δ’ ἴσως καὶ πρὸς ὑμᾶς ἐστιν εἰρῆσθαι.<tr><td><h6>Phil2</h6>. <h2>20</h2><td>    ‘Πῶς γὰρ οἴεσθ’,‘ ἔφην, ‘ὦ ἄνδρες Μεσσήνιοι, δυσχερῶς 
ἀκούειν Ὀλυνθίους, εἴ τίς τι λέγοι κατὰ Φιλίππου κατ’ ἐκεί‐ 
νους τοὺς χρόνους, ὅτ’ Ἀνθεμοῦντα μὲν αὐτοῖς ἀφίει, ἧς 
πάντες οἱ πρότερον Μακεδονίας βασιλεῖς ἀντεποιοῦντο,<tr><th>5<td>Ποτείδαιαν δ’ ἐδίδου τοὺς Ἀθηναίων ἀποίκους ἐκβάλλων, 
καὶ τὴν μὲν ἔχθραν τὴν πρὸς ἡμᾶς αὐτὸς ἀνῄρητο, τὴν χώ‐ 
ραν δ’ ἐκείνοις ἐδεδώκει καρποῦσθαι; ἆρα προσδοκᾶν αὐτοὺς 
τοιαῦτα πείσεσθαι, ἢ λέγοντος ἄν τινος πιστεῦσαι οἴεσθε;<tr><td><h6>Phil2</h6>. <h2>21</h2><td>ἀλλ’ ὅμως,‘ ἔφην ἐγώ, ‘μικρὸν χρόνον τὴν ἀλλοτρίαν καρ‐ 
πωσάμενοι πολὺν τῆς αὑτῶν ὑπ’ ἐκείνου στέρονται, αἰσχρῶς 
ἐκπεσόντες, οὐ κρατηθέντες μόνον, ἀλλὰ καὶ προδοθέντες 
ὑπ’ ἀλλήλων καὶ πραθέντες· οὐ γὰρ ἀσφαλεῖς ταῖς πολι‐<td class=Y rowspan=10>69<tr><td><h6>Phil2</h6>. <h2>22</h2><td>τείαις αἱ πρὸς τοὺς τυράννους αὗται λίαν ὁμιλίαι. τί δ’ οἱ 
Θετταλοί; ἆρ’ οἴεσθ’,‘ ἔφην, ‘ὅτ’ αὐτοῖς τοὺς τυράννους 
ἐξέβαλλε καὶ πάλιν Νίκαιαν καὶ Μαγνησίαν ἐδίδου, προσ‐ 
δοκᾶν τὴν καθεστῶσαν νῦν δεκαδαρχίαν ἔσεσθαι παρ’ αὐτοῖς;<tr><th>5<td>ἢ τὸν τὴν πυλαίαν ἀποδόντα, τοῦτον τὰς ἰδίας αὐτῶν προσ‐ 
όδους παραιρήσεσθαι; οὐκ ἔστι ταῦτα. ἀλλὰ μὴν γέγονεν<tr><td><h6>Phil2</h6>. <h2>23</h2><td>ταῦτα καὶ πᾶσιν ἔστιν εἰδέναι· ὑμεῖς δ’,‘ ἔφην ἐγώ, ‘διδόντα 
μὲν καὶ ὑπισχνούμενον θεωρεῖτε Φίλιππον, ἐξηπατηκότα δ’ 
ἤδη καὶ παρακεκρουμένον ἀπεύχεσθε, εἰ σωφρονεῖτε δή, ἰδεῖν. 
ἔστι τοίνυν νὴ Δί’,‘ ἔφην ἐγώ, ‘παντοδαπὰ εὑρημένα ταῖς<tr><th>5<td>πόλεσιν πρὸς φυλακὴν καὶ σωτηρίαν, οἷον χαρακώματα καὶ<tr><td><h6>Phil2</h6>. <h2>24</h2><td>τείχη καὶ τάφροι καὶ τἄλλ’ ὅσα τοιαῦτα. καὶ ταῦτα μέν 
ἐστιν ἅπαντα χειροποίητα καὶ δαπάνης προσδεῖται· ἓν δέ 
τι κοινὸν ἡ φύσις τῶν εὖ φρονούντων ἐν αὑτῇ κέκτηται 
φυλακτήριον, ὃ πᾶσι μέν ἐστ’ ἀγαθὸν καὶ σωτήριον, μάλιστα<tr><th>5<td>δὲ τοῖς πλήθεσι πρὸς τοὺς τυράννους. τί οὖν ἐστι τοῦτο; 
ἀπιστία. ταύτην φυλάττετε, ταύτης ἀντέχεσθε· ἂν ταύτην 
σῴζητε, οὐδὲν μὴ δεινὸν πάθητε. τί ζητεῖτ’;‘ ἔφην.<tr><td><h6>Phil2</h6>. <h2>25</h2><td>‘ἐλευθερίαν; εἶτ’ οὐχ ὁρᾶτε Φίλιππον ἀλλοτριωτάτας ταύτῃ 
καὶ τὰς προσηγορίας ἔχοντα; βασιλεὺς γὰρ καὶ τύραννος 
ἅπας ἐχθρὸς ἐλευθερίᾳ καὶ νόμοις ἐναντίος. οὐ φυλάξεσθ’ 
ὅπως,‘ ἔφην, ‘μὴ πολέμου ζητοῦντες ἀπαλλαγῆναι δεσπότην<tr><th>5<td>εὕρητε;‘<tr><td rowspan=2><h6>Phil2</h6>. <h2>26</h2><td>    Ταῦτ’ ἀκούσαντες ἐκεῖνοι, καὶ θορυβοῦντες ὡς ὀρθῶς 
λέγεται, καὶ πολλοὺς ἑτέρους λόγους παρὰ τῶν πρέσβεων<tr><td>καὶ παρόντος ἐμοῦ καὶ πάλιν ὕστερον, ὡς ἔοικεν, οὐδὲν μᾶλ‐ 
λον ἀποσχήσονται τῆς Φιλίππου φιλίας οὐδ’ ὧν ἐπαγγέλ‐<td class=Y rowspan=9>70<tr><td><h6>Phil2</h6>. <h2>27</h2><td>λεται. καὶ οὐ τοῦτ’ ἔστ’ ἄτοπον, εἰ Μεσσήνιοι καὶ Πελο‐ 
ποννησίων τινὲς παρ’ ἃ τῷ λογισμῷ βέλτισθ’ ὁρῶσί τι 
πράξουσιν, ἀλλ’ ὑμεῖς οἱ καὶ συνιέντες αὐτοὶ καὶ τῶν λε‐ 
γόντων ἀκούοντες ἡμῶν, ὡς ἐπιβουλεύεσθε, ὡς περιστοιχί‐<tr><th>5<td>ζεσθε, ἐκ τοῦ μηδὲν ἤδη ποιῆσαι λήσεθ’, ὡς ἐμοὶ δοκεῖ, 
πάνθ’ ὑπομείναντες· οὕτως ἡ παραυτίχ’ ἡδονὴ καὶ ῥᾳστώνη 
μεῖζον ἰσχύει τοῦ ποθ’ ὕστερον συνοίσειν μέλλοντος.<tr><td><h6>Phil2</h6>. <h2>28</h2><td>    Περὶ μὲν δὴ τῶν ἡμῖν πρακτέων καθ’ ὑμᾶς αὐτοὺς ὕστερον 
βουλεύσεσθε, ἂν σωφρονῆτε· ἃ δὲ νῦν ἀποκρινάμενοι τὰ 
δέοντ’ ἂν εἴητ’ ἐψηφισμένοι, ταῦτ’ ἤδη λέξω. 
<div class=JC></div><a class=T>〈</a><a class="T F_1T">ΑΠΟΚΡΙΣΙΣ.</a><a class=T>〉</a><tr><th>5<td>    Ἦν μὲν οὖν δίκαιον, ὦ ἄνδρες Ἀθηναῖοι, τοὺς ἐνεγκόντας 
τὰς ὑποσχέσεις, ἐφ’ αἷς ἐπείσθητε ποιήσασθαι τὴν εἰρήνην,<tr><td><h6>Phil2</h6>. <h2>29</h2><td>καλεῖν· οὔτε γὰρ αὐτὸς ἄν ποθ’ ὑπέμεινα πρεσβεύειν, οὔτ’ 
ἂν ὑμεῖς οἶδ’ ὅτι ἐπαύσασθε πολεμοῦντες, εἰ τοιαῦτα πράξειν 
τυχόντ’ εἰρήνης Φίλιππον ᾤεσθε· ἀλλ’ ἦν πολὺ τούτων 
ἀφεστηκότα τὰ τότε λεγόμενα. καὶ πάλιν γ’ ἑτέρους καλεῖν.<tr><th>5<td>τίνας; τοὺς ὅτ’ ἐγὼ γεγονυίας ἤδη τῆς εἰρήνης ἀπὸ τῆς 
ὑστέρας ἥκων πρεσβείας τῆς ἐπὶ τοὺς ὅρκους, αἰσθόμενος 
φενακιζομένην τὴν πόλιν, προὔλεγον καὶ διεμαρτυρόμην καὶ<tr><td><h6>Phil2</h6>. <h2>30</h2><td>οὐκ εἴων προέσθαι Πύλας οὐδὲ Φωκέας, λέγοντας ὡς ἐγὼ 
μὲν ὕδωρ πίνων εἰκότως δύστροπος καὶ δύσκολός εἰμί τις 
ἄνθρωπος, Φίλιππος δ’, ἅπερ εὔξαισθ’ ἂν ὑμεῖς, ἂν παρέλθῃ, 
πράξει, καὶ Θεσπιὰς μὲν καὶ Πλαταιὰς τειχιεῖ, Θηβαίους δὲ<tr><th rowspan=2>5<td>παύσει τῆς ὕβρεως, Χερρόνησον δὲ τοῖς αὑτοῦ τέλεσιν διο‐ 
ρύξει, Εὔβοιαν δὲ καὶ τὸν Ὠρωπὸν ἀντ’ Ἀμφιπόλεως ὑμῖν<tr><td>ἀποδώσει· ταῦτα γὰρ ἅπαντ’ ἐπὶ τοῦ βήματος ἐνταῦθα 
μνημονεύετ’ οἶδ’ ὅτι ῥηθέντα, καίπερ ὄντες οὐ δεινοὶ τοὺς<td class=Y rowspan=10>71<tr><td><h6>Phil2</h6>. <h2>31</h2><td>ἀδικοῦντας μεμνῆσθαι. καὶ τὸ πάντων αἴσχιστον, καὶ τοῖς 
ἐκγόνοις πρὸς τὰς ἐλπίδας τὴν αὐτὴν εἰρήνην εἶναι ταύτην 
ἐψηφίσασθε· οὕτω τελέως ὑπήχθητε. τί δὴ ταῦτα νῦν 
λέγω καὶ καλεῖν φημὶ δεῖν τούτους; ἐγὼ νὴ τοὺς θεοὺς<tr><th>5<td>τἀληθῆ μετὰ παρρησίας ἐρῶ πρὸς ὑμᾶς καὶ οὐκ ἀποκρύ‐<tr><td><h6>Phil2</h6>. <h2>32</h2><td>ψομαι· οὐχ ἵν’ εἰς λοιδορίαν ἐμπεσὼν ἐμαυτῷ μὲν ἐξ ἴσου 
λόγον παρ’ ὑμῖν ποιήσω, τοῖς δ’ ἐμοὶ προσκρούσασιν ἐξ 
ἀρχῆς καὶ νῦν παράσχω πρόφασιν τοῦ πάλιν τι λαβεῖν 
παρὰ Φιλίππου, οὐδ’ ἵν’ ὡς ἄλλως ἀδολεσχῶ· ἀλλ’ οἴομαί<tr><th>5<td>ποθ’ ὑμᾶς λυπήσειν ἃ Φίλιππος πράττει μᾶλλον ἢ τὰ νυνί·<tr><td><h6>Phil2</h6>. <h2>33</h2><td>τὸ γὰρ πρᾶγμ’ ὁρῶ προβαῖνον, καὶ οὐχὶ βουλοίμην ἂν 
εἰκάζειν ὀρθῶς, φοβοῦμαι δὲ μὴ λίαν ἐγγὺς ᾖ τοῦτ’ ἤδη. 
ὅταν οὖν μηκέθ’ ὑμῖν ἀμελεῖν ἐξουσία γίγνηται τῶν συμ‐ 
βαινόντων, μηδ’ ἀκούηθ’ ὅτι ταῦτ’ ἐφ’ ὑμᾶς ἐστιν ἐμοῦ μηδὲ<tr><th>5<td>τοῦ δεῖνος, ἀλλ’ αὐτοὶ πάντες ὁρᾶτε καὶ εὖ εἰδῆτε, ὀργίλους<tr><td><h6>Phil2</h6>. <h2>34</h2><td>καὶ τραχεῖς ὑμᾶς ἔσεσθαι νομίζω. φοβοῦμαι δὴ μή, τῶν 
πρέσβεων σεσιωπηκότων ἐφ’ οἷς αὑτοῖς συνίσασι δεδωρο‐ 
δοκηκότες, τοῖς ἐπανορθοῦν τι πειρωμένοις τῶν διὰ τούτους 
ἀπολωλότων τῇ παρ’ ὑμῶν ὀργῇ περιπεσεῖν συμβῇ· ὁρῶ<tr><th>5<td>γὰρ ὡς τὰ πόλλ’ ἐνίους οὐκ εἰς τοὺς αἰτίους, ἀλλ’ εἰς τοὺς<tr><td><h6>Phil2</h6>. <h2>35</h2><td>ὑπὸ χεῖρα μάλιστα τὴν ὀργὴν ἀφιέντας. ἕως οὖν ἔτι 
μέλλει καὶ συνίσταται τὰ πράγματα καὶ κατακούομεν ἀλλή‐ 
λων, ἕκαστον ὑμῶν καίπερ ἀκριβῶς εἰδόθ’ ὅμως ἐπαναμνῆσαι 
βούλομαι, τίς ὁ Φωκέας πείσας καὶ Πύλας προέσθαι, ὧν<tr><th>5<td>καταστὰς ἐκεῖνος κύριος τῆς ἐπὶ τὴν Ἀττικὴν ὁδοῦ καὶ τῆς 
εἰς Πελοπόννησον κύριος γέγονεν, καὶ πεποίηχ’ ὑμῖν μὴ 
περὶ τῶν δικαίων μηδ’ ὑπὲρ τῶν ἔξω πραγμάτων εἶναι τὴν 
βουλήν, ἀλλ’ ὑπὲρ τῶν ἐν τῇ χώρᾳ καὶ τοῦ πρὸς τὴν Ἀτ‐ 
τικὴν πολέμου, ὃς λυπήσει μὲν ἕκαστον, ἐπειδὰν παρῇ,<td class=Y rowspan=4>72<tr><td><h6>Phil2</h6>. <h2>36</h2><td>γέγονεν δ’ ἐν ἐκείνῃ τῇ ἡμέρᾳ. εἰ γὰρ μὴ παρεκρούσθητε 
τόθ’ ὑμεῖς, οὐδὲν ἂν ἦν τῇ πόλει πρᾶγμα· οὔτε γὰρ ναυσὶ 
δήπου κρατήσας εἰς τὴν Ἀττικὴν ἦλθεν ἄν ποτε στόλῳ 
Φίλιππος, οὔτε πεζῇ βαδίζων ὑπὲρ τὰς Πύλας καὶ Φωκέας,<tr><th>5<td>ἀλλ’ ἢ τὰ δίκαι’ ἂν ἐποίει καὶ τὴν εἰρήνην ἄγων ἡσυχίαν 
εἶχεν, ἢ παραχρῆμ’ ἂν ἦν ἐν ὁμοίῳ πολέμῳ δι’ ὃν τότε τῆς<tr><td><h6>Phil2</h6>. <h2>37</h2><td>εἰρήνης ἐπεθύμησεν. ταῦτ’ οὖν, ὡς μὲν ὑπομνῆσαι, νῦν 
ἱκανῶς εἴρηται, ὡς δ’ ἂν ἐξετασθείη μάλιστ’ ἀκριβῶς, μὴ 
γένοιτ’, ὦ πάντες θεοί· οὐδένα γὰρ βουλοίμην ἔγωγ’ ἄν, 
οὐδ’ εἰ δίκαιός ἐστ’ ἀπολωλέναι, μετὰ τοῦ πάντων κινδύνου<tr><th>5<td>καὶ τῆς ζημίας δίκην ὑποσχεῖν.<td class=Y>73</table>
<script>
var IL = ["Line", "Section"];
document.body.onload=f();
</script>
</body>
</html>
