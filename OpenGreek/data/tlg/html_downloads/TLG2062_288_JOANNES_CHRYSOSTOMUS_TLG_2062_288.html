<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: Caritatem secundum deum rem esse deo dignam [Sp.] :: TLG 2062 288</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 288&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>Caritatem secundum deum rem esse deo dignam</strong> [Sp.]</p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>Caritatem secundum deum rem esse deo dignam</strong> [Sp.]</p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>61</h3>.<h2>681</h2> <h1>(6t)</h1><td><a class="T Em">Ὅτι θεοπρεπὲς ἔργον ἡ κατὰ Θεὸν ἀγάπη ἐστί.</a><td class=K rowspan=11><tr><th>7<td>    Ἀγάπην τὴν οὐρανοκλίμακα λόγος οὐδεὶς κατ’ ἀξίαν 
ὑμνῆσαι δύναται. Ἀγάπη τοῦ Πατρὸς σύνθρονός ἐστιν, 
ἀγάπη τὰ ἐπίγεια συνάπτει πρὸς τὰ οὐράνια· περὶ ἧς<tr><th>10<td>γλῶττα οὐκ ἐπαρκέσει, οὔτε νοῦς ἐξευρήσει ἐπαξίως 
δοξάσαι· τὸ δὲ ἔργον αὐτὸ δεικνύει ἡγεμόνα οὖσαν τῆς 
ἀρίστης πολιτείας τὴν ἀγάπην. Τῇ γὰρ δημιουργίᾳ τοῦ 
Θεοῦ αὕτη τελείαν περιβάλλει εὐπρέπειαν· αὕτη τῶν 
πολλῶν εἰς ἑνότητα παιδαγωγὸς, ἡ πρὸς ὁμοιότητα τοῦ<tr><th>15<td>ἑνὸς καὶ τοῦ ἁγίου κάλλους τὰ πλήθη τῶν ἀνθρώπων 
ἐξεικονίζουσα ἀγγέλους καὶ ἀνθρώπους. Μία γὰρ οὖσα 
μορφὴ πᾶσαν λογικὴν φύσιν μορφοῖ εἰς τὴν τοῦ Θεοῦ 
ὁμοιότητα· οὐ τοῖς ἀπαλλοτριουμένοις ἀπ’ αὐτοῦ, ἀλλὰ 
τοῖς ὑπ’ αὐτοῦ γενησομένοις καὶ συγκεκραμένοις ἐπανα‐<tr><th>20<td>παύεται. Πλείους μὲν ὄντες εἰς μίαν οἱ πάντες νενευ‐ 
κότες συμφωνίαν, κάλλιστόν τι καὶ τερπνὸν ἐφ’ ἑαυτοῖς 
ἁρμονίαν ἐκφαίνουσιν. Οὕτω τὰ διὰ τοῦ ἁγίου Πνεύμα‐ 
τος πολλὰ καὶ διάφορα ἐνεργήματα, πρὸς μίαν καὶ ἀγα‐ 
θὴν ὁμοφροσύνην συναγόμενα, θεοειδέστατον καὶ θεο‐<tr><th>25<td>πρεπέστατον κάλλος ἐκφαίνει, τιμιώτατον Θεῷ καὶ τῆς 
ἁγίας εὐφροσύνης ἄξιον τῆς παρὰ τῷ Δημιουργῷ. Διὰ 
τὴν ἀγάπην τὴν πρὸς ἀνθρώπους καταβέβηκεν ὁ Θεὸς 
ἐπὶ τῆς γῆς, καὶ μετὰ τῶν ἀνθρώπων συνανεστράφη, 
οὐκ ἐν ἀποκρύφῳ καὶ ἀφωρισμένῳ, καθάπερ πρότερον,<tr><th>30<td>ἁγιάσματι προσκυνούμενος, ἀλλ’ ὁμόσκηνος ἀνθρώποις 
εἰς ὁμοιότητα καὶ συνδιατριβὴν ἡμετέραν κατελθὼν, ἵνα 
εἰς τὴν ἑνὸς Πνεύματος οἰκειότητα πάντας προσαγόμε‐ 
νος, ὥσπερ ἓν σῶμα καὶ ἓν πνεῦμα κατασκευάσῃ. 
Ὑπηρέτις οὖσα τοῦ Κυρίου καὶ τοῦ Πνεύματος ὑπουρ‐<tr><th>35<td>γὸς ἡ θεία ἀγάπη, τὰ διεστῶτα συνάγει, τὰ ἀπηλλοτριω‐ 
μένα οἰκειοῖ. Ὢ Χριστοῦ θαυμάσιον ἔργον, ἡ ἀγάπη! 
ὢ κόσμου σωτηρίας μυστήριον! Δι’ ἀγάπην ἀποστέλλει 
ὁ Πατὴρ καὶ Θεὸς εἰς τὸν κόσμον τὸν Υἱὸν αὐτοῦ τὸν 
μονογενῆ· <span class=Em>Ὁ Χριστὸς</span> γὰρ, φησὶν, <span class=Em>ἠγάπησε τὴν Ἐκ‐</span><tr><th>40<td><span class=Em>κλησίαν, καὶ ἑαυτὸν παρέδωκεν ὑπὲρ αὐτῆς·</span> ἀγά‐ 
πη τοὺς ὑπὲρ τοῦ πλησίον πόνους ἡδέως φέρει, δι’ ἀγά‐ 
πην δοῦλοι ἀλλήλων εἶναι κελευόμεθα· <span class=Em>Διὰ</span> γὰρ <span class=Em>τῆς 
ἀγάπης δουλεύετε ἀλλήλοις·</span> ἀγάπη τὰς ἰδίας ἑνὸς 
ἑκάστου κτήσεις κοινὰς ἁπάντων ἐργάζεται· ἀγάπη<tr><th>45<td>δεικνύει σοι τὸν πλησίον, ὡς ἑαυτὸν, καὶ φέρει ἁμαρτή‐ 
ματα, ὡς καὶ τὰ ἑαυτοῦ. Ὀλίγα μὲν ὀργισθήσῃ, πλεῖστα 
δὲ μακροθυμήσεις. Δι’ ἀγάπην αὐξάνεται ἡ ποί‐ 
μνη τοῦ Χριστοῦ· ἀγάπη φονικοὺς πραΰνει θυμοὺς, 
ὅπλα πολεμίων ἀμβλύνει, καὶ λήθην πολεμίων ἐντίθησιν<tr><td rowspan=2><h3>61</h3>.<h2>681</h2> <h1>(50)</h1><td>ἁπάντων, καὶ τὴν εἰρηνικὴν πολιτείαν Χριστοῦ τῷ κό‐ 
σμῳ εἰσάγει. <span class=Em>Οὐ λήψεται</span> γὰρ <span class=Em>ἔθνος ἐπὶ ἔθνος μά‐ 
χαιραν, καὶ οὐ μὴ μάθωσιν ἔτι πολεμεῖν.</span> Διὰ τοῦτο,<tr><td><span class=Em>Ἀνατελεῖ,</span> φησὶν, <span class=Em>ἐν ταῖς ἡμέραις αὐτοῦ δικαιοσύνη</span><td class=K rowspan=11>Column end<tr><td><h3>61</h3>.<h2>682</h2> <h1>(8)</h1><td><span class=Em>καὶ πλῆθος εἰρήνης, ἕως οὗ ἀνταναιρεθῇ ἡ σελήνη· 
</span>Λαμπρὸς δὲ καὶ ὁ τύπος τῆς εἰρηνικῆς πολιτείας. Ὢ<tr><th>10<td>τῆς μακαρίας εἰρήνης ἀρχηγὸς ἀγάπη! ἡ τὸν ἐχθρὸν 
καὶ πολέμιον ἐν ἀνθρώποις ἀπελαύνουσα δαίμονα, δι’ ἧς 
στένει μὲν ὁ διάβολος ἐπ’ ἀνθρώποις εἰρηνικοῖς, συν‐ 
ήδονται δὲ ἄγγελοι τῆς ἑαυτῶν εἰρήνης εἰκόνα ἐν ἀν‐ 
θρώποις ὁρῶντες, φαιδροὶ πρὸς ἀλλήλους ἡμεῖς ἐσμεν,<tr><th>15<td>καὶ πάσης εὐθυμίας μεῖζον ἀδελφὸς ὀφθεὶς ἀδελφῷ. 
Παρακαλεῖσθαι γοῦν ἐπὶ ταῖς θλίψεσι φησὶν ὁ Παῦλος 
ἐπὶ τῇ παρουσίᾳ Τίτου· ὅτε δὲ οὐ πάρεστιν, οὐκ ἔχει 
ἄνεσιν τῷ πνεύματι. Ἀγάπη Θεοῦ, καὶ ἀδελφῶν ἀγάπη, 
δύο ἀχώριστα. Καὶ ταύτην, φησὶν ὁ Ἰωάννης, ἐντολὴν<tr><th>20<td>ἔχομεν παρὰ τοῦ Θεοῦ, ἵνα ὁ ἀγαπῶν τὸν Θεὸν, ἀγαπᾷ 
καὶ τὸν ἀδελφὸν αὐτοῦ. Τοῦτο γὰρ εἶπε καὶ τῷ Πέτρῳ· 
<span class=Em>Εἰ ἀγαπᾷς με, βόσκε τὰ πρόβατά μου.</span> Τουτέστι, 
Δεῖξον τὴν πρὸς τὸν ποιμένα ἀγάπην, τῶν προβάτων 
διὰ σπουδῆς προνοούμενος. Ποῖον οὕτω τεῖχος ἀῤῥαγὲς,<tr><th>25<td>ἁρμονίαις λίθων εὐμεγεθῶν ὠχυρωμένον, καὶ πολεμίων 
ἀποτρέπον ἐφόδους, οἷον ἁγίων σύστημα ἡρμοσμένον 
τοῖς τῆς ἀγάπης δεσμοῖς, καὶ τὰς τοῦ διαβόλου πεί‐ 
ρας (sic); τίς δὲ φυτῶν εὐπρέπεια τοιαύτη κατὰ στίχον 
πεφυτευμένων, ἢ στρατιᾶς εὐάρμοστος σύνταξις ἐν κό‐<tr><th>30<td>σμῳ καὶ τάξει εὐπρεπεῖ προϊοῦσα; Ταῦτα γὰρ παρέχει 
τέρψιν· τερπνότερον δὲ καὶ ἡδύτερον πάντων, τῶν ἐν 
ἀγάπῃ συνηρμοσμένων ἀλλήλοις ἡ κατὰ τὴν φυσικὴν 
ἁρμονίαν εὐπρέπεια; αὕτη γὰρ ἐν ὀφθαλμοῖς Κυρίου 
σεμνὴ καὶ ἔντιμος φαίνεται. Ἄκουε τοῦ Δαυῒδ, μᾶλλον<tr><th>35<td>δὲ τῆς χάριτος τοῦ ἁγίου Πνεύματος· <span class=Em>Ἰδοὺ τί,</span> φησι, 
<span class=Em>τί καλὸν, ἢ τί τερπνόν;</span> οὐδὲν ἕτερον, οὐδὲν ἄλλο τῶν 
ἐπὶ τῆς γῆς, <span class=Em>ἀλλ’ ἢ τὸ κατοικεῖν ἀδελφοὺς ἐπὶ τὸ 
αὐτό·</span> ὡς μύρον ἐκκενωθὲν ἐπὶ κεφαλήν. Ἄγγελοι τοὺς 
ἡμετέρους χοροὺς περιχορεύουσι, καὶ εὐφραίνονται<tr><th>40<td>ἐφ’ ἡμῖν, ὅτι τὴν αὐτῶν διαγωγὴν μιμούμεθα. Εἰ γὰρ 
ἐφ’ ἑνὶ ἁμαρτωλῷ μετανοοῦντι χαρὰ ἐν οὐρανῷ γίνεται, 
κατὰ τὸν τοῦ Κυρίου λόγον, πολλῷ μᾶλλον ἐπὶ τοσούτῳ 
πλήθει σωζομένων. Ἡ γὰρ τοῦ μέλλοντος αἰῶνος εὐ‐ 
φροσύνη ἀπεντεῦθεν φαίνεται, τῷ μὲν διαβόλῳ πένθος,<tr><th>45<td>δαιμόνων λικμητήριον, ὅτε χοροὺς συνεστήκαμεν ἀλλή‐ 
λοις, ἐν μιᾷ ψυχῇ καὶ μιᾷ γνώμῃ πρὸς ὑμνῳδίαν Θεοῦ 
τὴν παναρμόνιον τῶν Χερουβεὶμ καὶ μεγαλόδοξον μι‐ 
μούμεθα μελῳδίαν. Ὥσπερ γὰρ ἐκεῖνα ἐκ διαδοχῆς ἓν 
τοῦ ἑνὸς παραλαμβάνοντα, τὸν τρισάγιον ᾄδουσιν ὕμνον·<tr><td rowspan=2><h3>61</h3>.<h2>682</h2> <h1>(50)</h1><td>οὕτω καὶ ἡμεῖς εἰς τὸν ἐκείνων τύπον δύο χοροὺς συ‐ 
στησάμενοι, καὶ ἀντιφωνοῦντες ἀλλήλοις, τὴν πνευματι‐ 
κὴν ᾄδομεν μελῳδίαν. Θαῦμα τοῖς ἔξωθεν, ἐπιθυμητὸν 
τοῖς ὁρῶσι, καὶ πόθος τοῖς ἀκούουσιν ἐγγίνεται, καὶ<tr><td>θεία ἐνεργὴς αἴσθησις ἐν ἡμῖν εὑρίσκεται, δι’ ἧς αἰσθα‐<td class=Y rowspan=7>681<tr><td><h3>61</h3>.<h2>683</h2><td>νόμεθα ἐκριζουμένων ἐξ ἡμῶν πάντων τῶν κακοτροπίας 
καὶ διαιρέσεως αἰτιῶν. Πάντες δι’ ἡμᾶς δοξάσουσι τὸν 
Θεὸν, πολιτείαν ἐπὶ γῆς ὁρῶντες οὐράνιον. Διὰ τοῦτο 
πάντας ἡμᾶς ἓν φρονεῖν καὶ τὸ αὐτὸ λέγειν ὁ Παῦλος<tr><th>5<td>ἐδίδασκε· διὰ τοῦτο Χριστὸς ἀποστέλλων συνδύο πέμ‐ 
πει τοὺς ἀποστόλους· μέχρι καὶ γυναικῶν εἰσηγεῖται 
τὴν ὁμοφροσύνην, ἵνα μηδὲ τὸν τῶν παρθένων σύλλογον 
ἄμοιρον ταύτης τῆς ἀγγελικῆς μιμήσεως καταστήσῃ. 
Διὰ τοῦτο λέγει. <span class=Em>Εὐοδίαν παρακαλῶ καὶ Συντύχην</span><tr><th>10<td><span class=Em>τὸ αὐτὸ φρονεῖν ἐν Κυρίῳ.</span> Ἀλλήλους ὑπερέχοντας 
ἡγεῖσθαι κελεύει, πρὸς τὸ μὴ διαλύεσθαι τῇ φιλοτιμίᾳ, 
μᾶλλον δὲ τῇ κενοδοξίᾳ, ἀλλὰ τὴν τιμὴν παραχωροῦντες 
τῷ πλησίον ἑνοῦσθαι, καὶ συγκρίνεσθαι. Σεμνὰ μὲν οὖν 
τὰ καθ’ ἡμᾶς, καὶ ὡς ἀληθῶς ἐπικόσμια τὰ τῆς ἱερᾶς<tr><th>15<td>καὶ θείας ἀγάπης. Ἴδωμεν δὲ καὶ τὰς ἐν τῷ νόμῳ δι‐ 
δασκαλίας. Καὶ γὰρ αὗται συμφερόντως διδάσκουσιν. 
Οὐχ ὑπερόψει, φησὶ, τὸν ἐνδεῆ, μεταδώσεις δὲ θλιβομέ‐ 
νῳ· ἀπολαύσει τῶν παρὰ σοὶ καρπῶν ὁ πένης, καὶ τοῦ 
θερισμοῦ τὰ λείψανα καὶ τοῦ τρυγητοῦ πρὸς τροφὴν<tr><th>20<td>ἕξει ὁ πένης· ἑβδόμῳ δὲ ἔτει καὶ ὁ δοῦλος εἰς ἐλευθε‐ 
ρίαν ἀφεθήσεται, πεντηκοστῷ δὲ ἔτει ἅπαν χρέως λυ‐ 
θήσεται· καὶ οἱ πεπρακότες τὰς κτήσεις ἐπαναλή‐ 
ψονται, μὴ ἀποδώσαντες τὸ τίμημα. Τόκον οὐκ ἀπαιτή‐ 
σεις, οὐκ ἐνεχυράσεις μύλον οὐδὲ ἐπιμύλιον, οὐδὲ τοῦ<tr><th rowspan=2>25<td>πένητος ἐνεχυράσεις ἱμάτιον, οὐδὲ μὴ ἐπεισελεύσῃ 
βιαίως λαβεῖν ἐνέχυρον. Οὐκ ἐγκαταλείψεις ὑποζύγιον 
τοῦ πλησίον σου, οὐδ’ ἂν ἐχθρὸς τυγχάνῃ· ἐπανάξεις δὲ<tr><td>αὐτῷ καὶ ζῶον πλανώμενον, ὑπηρέτης ὡς φίλῳ γενόμε‐<td class=K rowspan=7>Column end<tr><td><h3>61</h3>.<h2>684</h2><td>νος, καὶ διαλύων τὴν ἔχθραν ἐμπεσούσης προφάσεως. 
Ταῦτα δὲ πάντα τὰ παραγγέλματα δι’ οὐδὲν ἕτερον, ἀλλὰ 
διὰ τὴν ἱερὰν καὶ πολυπόθητον τῷ Θεῷ ἀγάπην καὶ 
γὰρ εἰς τοῦτο καὶ εὐαγγελικὰ παραγγέλματα κατατρέ‐<tr><th>5<td>χει. Μετὰ γὰρ τὸ πολλὰ εἰπεῖν πληρωτικὰ τοῦ νόμου, 
ἐπήγαγε· <span class=Em>Καλῶς ποιεῖτε τοῖς μισοῦσιν ὑμᾶς, καὶ 
προσεύχεσθε ὑπὲρ τῶν ἐπηρεαζόντων ὑμᾶς.</span> Ἐν 
ἅπασι τὴν ἔχθραν καταλύων, καὶ τὴν ἀγάπην φυ‐ 
τεύων. Χρέως ἔστω παρ’ ὑμῖν τὸ ἀγαπᾷν ἀλλήλους<tr><th>10<td>μηδέποτε πληρούμενον· φησὶ γὰρ ὁ Παῦλος, <span class=Em>Μη‐ 
δενὶ μηδὲν ὀφείλετε, εἰ μὴ τὸ ἀλλήλους ἀγαπᾷν. 
</span>Ὥσπερ γὰρ τὰς τροφὰς καθ’ ἑκάστην ἐπιζητοῦμεν 
τὴν ἡμέραν, καὶ οὐχὶ ἡ προλαβοῦσα χορτασία ἀπο‐ 
στήσει ἡμᾶς τοῦ μὴ καθ’ ἑκάστην ἐπιζητεῖν τρο‐<tr><th>15<td>φὰς, ἀλλὰ τοῦτο ἀπὸ τῆς φύσεως ἀπαιτούμενοι ὡς 
χρέως ὀφείλομεν· οὕτω καὶ ἐπὶ τῆς ἀγάπης τὸν αὐτὸν 
τύπον φυλάξωμεν. <span class=Em>Οὐ πλησθήσεται,</span> φησὶν, <span class=Em>ὀφθαλμὸς 
τοῦ ὁρᾷν, καὶ οὖς τοῦ ἀκούειν.</span> Γλυκὺ τοῖς ὀφθαλ‐ 
μοῖς τὸ φῶς, καὶ οὐδεὶς ἔκαμεν ὁρῶν τῷ ὀφθαλμῷ, καὶ<tr><th>20<td>οὐδεὶς ἔκαμεν ἀκούων τοῖς ὠσίν· οὕτω καὶ τὸ τῆς ἀγά‐ 
πης ἐράσμιον ἔργον ἀόκνως ἐπιτελεῖν ὀφείλομεν, καὶ 
οὐδέποτε κορέννυσθαι. Ὕδωρ γὰρ πολὺ οὐ δυνήσεται 
σβέσαι τὴν ἀγάπην· <span class=Em>Μένει</span> γὰρ, φησὶ, <span class=Em>τὰ τρία ταῦτα, 
πίστις, ἐλπὶς, ἀγάπη.</span> Ὥσπερ γὰρ ἦν ἀπ’ ἀρχῆς,<tr><th rowspan=2>25<td>οὕτω καὶ εἰς αἰῶνα φυλαχθήσεται· ᾗ ἐξακολουθοῦντας 
ἡμᾶς γένοιτο τῶν αἰωνίων ἀγαθῶν ἐπιτυχεῖν ἐν Χρι‐ 
στῷ Ἰησοῦ τῷ Κυρίῳ ἡμῶν, ᾧ ἡ δόξα καὶ τὸ κράτος εἰς<tr><td>τοὺς αἰῶνας τῶν αἰώνων. Ἀμήν.<td class=Y>683</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
