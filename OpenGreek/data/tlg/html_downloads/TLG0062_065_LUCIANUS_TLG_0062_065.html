<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>LUCIANUS :: Navigium :: TLG 0062 065</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0062.htm">0062</a> 065&nbsp;:: <strong><a class=CaCo href="0062.htm">LUCIANUS</a></strong>&nbsp;:: <strong>Navigium</strong></p>
<p class="AuthorInfo"><a class=CaCo href="0062.htm">LUCIANUS</a> <a class="CanonEpi">Soph.</a><br />(<a class="CanonGeo">Samosatenus</a>: <a class="CanonDat">A.D. 2</a>)</p>
<p class="CanonVid"><a class="CaV">Scholia: Cf. <em>SCHOLIA IN LUCIANUM</em> (5029)</a></p>
<p class="WorkInfo"><strong>Navigium</strong></p><p class="EditionInfo"><a class=CaE>Source: Kilburn, K. (ed.), <em>Lucian, </em>vol. 6. Cambridge, Mass.: Harvard University Press, 1959 (repr. 1968): 430–486.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Nav</h6>. <h2>t</h2><td><a class=T>ΠΛΟΙΟΝ Η ΕΥΧΑΙ</a><td class=K rowspan=9><tr><td><h6>Nav</h6>. <h2>1</h2><td><a class=SN>ΛΥΚΙΝΟΣ</a><tr><th>1<td>    Οὐκ ἐγὼ ἔλεγον ὅτι θᾶττον τοὺς γῦπας ἕωλος 
νεκρὸς ἐν φανερῷ κείμενος ἢ θέαμά τι τῶν 
παραδόξων Τιμόλαον διαλάθοι, κἂν εἰς Κόρινθον 
δέοι ἀπνευστὶ θέοντα ἀπιέναι διὰ τοῦτο; οὕτω<tr><th>5<td>φιλοθεάμων σύ γε καὶ ἄοκνος τὰ τοιαῦτα.<tr><th>5<td><a class=SN>ΤΙΜΟΛΑΟΣ 
</a>    Τί γὰρ ἔδει ποιεῖν, ὦ Λυκῖνε, σχολὴν ἄγοντα 
πυθόμενον οὕτως ὑπερμεγέθη ναῦν καὶ πέρα τοῦ 
μέτρου ἐς τὸν Πειραιᾶ καταπεπλευκέναι μίαν τῶν 
ἀπ’ Αἰγύπτου ἐς Ἰταλίαν σιταγωγῶν; οἶμαι δὲ<tr><th>10<td>καὶ σφώ, σέ τε καὶ Σάμιππον τουτονί, μὴ κατ’ 
ἄλλο τι ἐξ ἄστεος ἥκειν ἢ ὀψομένους τὸ πλοῖον.<tr><th>11<td><a class=SN>ΛΥΚΙΝΟΣ 
</a>    Νὴ Δία, καὶ Ἀδείμαντος ὁ Μυρρινούσιος εἵπετο 
μεθ’ ἡμῶν, ἀλλ’ οὐκ οἶδ’ ὅπου νῦν ἐκεῖνός ἐστιν 
ἀποπλανηθεὶς ἐν τῷ πλήθει τῶν θεατῶν. ἄχρι<tr><th>15<td>μὲν γὰρ τῆς νεὼς ἅμα ἤλθομεν καὶ ἀνιόντες ἐς 
αὐτὴν, σὺ μέν, οἶμαι, Σάμιππε, προῄεις, μετὰ σὲ 
δὲ ὁ Ἀδείμαντος ἦν, εἶτ’ ἐγὼ μετ’ ἐκεῖνον ἐχόμενος 
αὐτοῦ ἀμφοτέραις, καί με διὰ τῆς ἀποβάθρας ὅλης 
παρέπεμψε χειραγωγῶν ὑποδεδεμένον ἀνυπόδητος<tr><th rowspan=2>20<td>αὐτὸς ὤν, τὸ ἀπὸ τούτου δὲ οὐκέτι αὐτὸν εἶδον<tr><td>οὔτε ἔνδον οὔτε ἐπεὶ κατεληλύθαμεν.<td class=Y rowspan=11>430<tr><th>21<td><a class=SN>ΣΑΜΙΠΠΟΣ</a><tr><td><h6>Nav</h6>. <h2>2</h2><td>    Οἶσθα οὖν, ὦ Λυκῖνε, ὅπου ἡμᾶς ἀπέλιπεν; 
ὁπότε, οἶμαι, τὸ ὡραῖον ἐκεῖνο μειράκιον ἐκ τῆς 
θαλάμης προῆλθε τὸ τὴν καθαρὰν ὀθόνην ἐνδεδυ‐ 
κός, ἀναδεδεμένον ἐς τοὐπίσω τὴν κόμην ἐπ’<tr><th>5<td>ἀμφότερα τοῦ μετώπου ἀπηγμένην. εἰ τοίνυν ἐγὼ 
Ἀδείμαντον οἶδα, οἶμαι, γλαφυρὸν οὕτω θέαμα 
ἐκεῖνος ἰδὼν μακρὰ χαίρειν φράσας τῷ Αἰγυπτίῳ 
ναυπηγῷ περιηγουμένῳ τὸ πλοῖον παρέστηκε 
δακρύων, ὥσπερ εἴωθε. ταχύδακρυς γὰρ ὁ ἀνὴρ<tr><th>10<td>ἐς τὰ ἐρωτικά.<tr><th>10<td><a class=SN>ΛΥΚΙΝΟΣ 
</a>    Καὶ μὴν οὐ πάνυ καλός, ὦ Σάμιππε, ὁ μει‐ 
ρακίσκος ἔδοξέ μοι, ὡς ἂν καὶ Ἀδείμαντον 
ἐκπλῆξαι, ᾧ τοσοῦτοι Ἀθήνησι καλοὶ ἕπονται, 
πάντες ἐλεύθεροι, στωμύλοι τὸ φθέγμα, παλαίστρας<tr><th>15<td>ἀποπνέοντες, οἷς καὶ παραδακρῦσαι οὐκ ἀγεννές. 
οὗτος δὲ πρὸς τῷ μελάγχρους εἶναι καὶ πρόχειλός 
ἐστι καὶ λεπτὸς ἄγαν τοῖν σκελοῖν, καὶ ἐφθέγγετο 
ἐπισεσυρμένον τι καὶ συνεχὲς καὶ ἐπίτροχον, 
Ἑλληνιστὶ μέν, ἐς τὸ πάτριον δὲ τῷ ψόφῳ καὶ τῷ<tr><th>20<td>τῆς φωνῆς τόνῳ, ἡ κόμη δὲ καὶ ἐς τοὐπίσω ὁ 
πλόκαμος συνεσπειραμένος οὐκ ἐλεύθερόν φησιν 
αὐτὸν εἶναι.<tr><th>22<td><a class=SN>ΤΙΜΟΛΑΟΣ</a><tr><td><h6>Nav</h6>. <h2>3</h2><td>    Τοῦτο μὲν εὐγενείας, ὦ Λυκῖνε, σημεῖόν ἐστιν 
Αἰγυπτίοις ἡ κόμη. ἅπαντες γὰρ αὐτὴν οἱ ἐλεύθε‐ 
ροι παῖδες ἀναπλέκονται ἔστε πρὸς τὸ ἐφηβικόν, 
ἔμπαλιν ἢ οἱ πρόγονοι ἡμῶν, οἷς ἐδόκει καλὸν<tr><th rowspan=2>5<td>εἶναι κομᾶν τοὺς γέροντας ἀναδουμένους κρωβύλον<tr><td>ὑπὸ τέττιγι χρυσῷ ἀνειλημμένον.<td class=Y rowspan=12>432<tr><th>6<td><a class=SN>ΣΑΜΙΠΠΟΣ 
</a>    Εὖ γε, ὦ Τιμόλαε, ὅτι ἡμᾶς ἀναμιμνήσκεις τῶν 
Θουκυδίδου συγγραμμάτων, ἃ ἐν τῷ προοιμίῳ 
περὶ τῆς ἀρχαίας ἡμῶν τρυφῆς εἶπεν ἐν τοῖς<tr><th>10<td>Ἴωσιν, ὁπότε οἱ τότε συναπῳκίσαν.<tr><th>10<td><a class=SN>ΛΥΚΙΝΟΣ</a><tr><td><h6>Nav</h6>. <h2>4</h2><td>    Ἀτάρ, ὦ Σάμιππε, νῦν ἀνεμνήσθην, ὁπόθεν 
ἡμῶν ἀπελείφθη Ἀδείμαντος, ὅτε παρὰ τὸν ἱστὸν 
ἐπὶ πολὺ ἔστημεν ἀναβλέποντες, ἀριθμοῦντες τῶν 
βυρσῶν τὰς ἐπιβολὰς καὶ θαυμάζοντες ἀνιόντα τὸν<tr><th>5<td>ναύτην διὰ τῶν κάλων, εἶτα ἐπὶ τῆς κεραίας ἄνω 
ἀσφαλῶς διαθέοντα τῶν κεροιάκων ἐπειλημμένον.<tr><th>6<td><a class=SN>ΣΑΜΙΠΠΟΣ 
</a>    Εὖ λέγεις. τί δ’ οὖν χρὴ ποιεῖν ἡμᾶς; ἐν‐ 
ταῦθα καραδοκεῖν αὐτόν, ἢ ἐθέλεις ἐγὼ αὖθις 
ἐπάνειμι ἐς τὸ πλοῖον;<tr><th>9<td><a class=SN>ΤΙΜΟΛΑΟΣ</a><tr><th>10<td>    Μηδαμῶς, ἀλλὰ προΐωμεν. εἰκὸς γὰρ ἤδη πα‐ 
ρεληλυθέναι ἐκεῖνον ἀποσοβοῦντα ἐς τὸ ἄστυ, ἐπεὶ 
μηκέθ’ ἡμᾶς εὑρεῖν ἐδύνατο. εἰ δὲ μή, ἀλλ’ οἶδε 
τὴν ὁδὸν Ἀδείμαντος, καὶ δέος οὐδὲν μὴ ἀπολειφ‐ 
θεὶς ἡμῶν ἀποβουκοληθῇ.<tr><th>14<td><a class=SN>ΛΥΚΙΝΟΣ</a><tr><th>15<td>    Ὁρᾶτε, μὴ σκαιὸν ᾖ φίλον ἀπολιπόντας αὐτοὺς 
ἀπιέναι. βαδίζωμεν δ’ ὅμως, εἰ καὶ Σαμίππῳ 
τοῦτο δοκεῖ.<tr><th>17<td><a class=SN>ΣΑΜΙΠΠΟΣ 
</a>    Καὶ μάλα δοκεῖ, ἤν πως ἀνεῳγυῖαν ἔτι τὴν<tr><td><h6>Nav</h6>. <h2>5</h2><td>παλαίστραν καταλάβωμεν. ἀλλὰ μεταξὺ λόγων, 
ἡλίκη ναῦς, εἴκοσι καὶ ἑκατὸν πήχεων ἔλεγε ὁ 
ναυπηγός τὸ μῆκος, εὖρος δὲ ὑπὲρ τὸ τέταρτον 
μάλιστα τούτου, καὶ ἀπὸ τοῦ καταστρώματος ἐς<td class=Y rowspan=10>434<tr><th>5<td>τὸν πυθμένα, ᾗ βαθύτατον κατὰ τὸν ἄντλον, ἐννέα 
πρὸς τοῖς εἴκοσι. τὰ δ’ ἄλλα ἡλίκος μὲν ὁ ἱστός, 
ὅσην δὲ ἀνέχει τὴν κεραίαν, οἵῳ δὲ προτόνῳ 
συνέχεται, ὡς δὲ ἡ πρύμνα μὲν ἐπανέστηκεν ἠρέμα 
καμπύλη χρυσοῦν χηνίσκον ἐπικειμένη, καταντικρὺ<tr><th>10<td>δὲ ἀνάλογον ἡ πρῷρα ὑπερβέβηκεν ἐς τὸ πρόσω 
ἀπομηκυνομένη, τὴν ἐπώνυμον τῆς νεὼς θεὸν 
ἔχουσα τὴν Ἶσιν ἑκατέρωθεν. ὁ μὲν γὰρ ἄλλος 
κόσμος, αἱ γραφαὶ καὶ τοῦ ἱστίου τὸ παράσειον 
πυραυγές, καὶ πρὸ τούτων αἱ ἄγκυραι καὶ στροφεῖα<tr><th>15<td>καὶ περιαγωγεῖς καὶ αἱ κατὰ τὴν πρύμναν<tr><td><h6>Nav</h6>. <h2>6</h2><td>οἰκήσεις θαυμάσια πάντα μοι ἔδοξεν. καὶ τὸ τῶν 
ναυτῶν πλῆθος στρατοπέδῳ ἄν τις εἰκάσειεν. 
ἐλέγετο δὲ καὶ τοσοῦτον ἄγειν σῖτον, ὡς ἱκανὸν 
εἶναι πᾶσι τοῖς ἐν τῇ Ἀττικῇ ἐνιαύσιον πρὸς<tr><th>5<td>τροφήν. κἀκεῖνα πάντα μικρός τις ἀνθρωπίσκος 
γέρων ἤδη ἔσωζεν ὑπὸ λεπτῇ κάμακι τὰ τηλικαῦτα 
πηδάλια περιστρέφων· ἐδείχθη γάρ μοι ἀναφαλαν‐ 
τίας τις, οὖλος, Ἥρων, οἶμαι, τοὔνομα.<tr><th>8<td><a class=SN>ΤΙΜΟΛΑΟΣ 
</a>    Θαυμάσιος τὴν τέχνην, ὡς ἔφασκον οἱ ἐμ‐<tr><th>10<td>πλέοντες, καὶ τὰ θαλάττια σοφὸς ὑπὲρ τὸν Πρωτέα.<tr><td><h6>Nav</h6>. <h2>7</h2><td>ἠκούσατε δὲ ὅπως δεῦρο κατήγαγε τὸ πλοῖον, οἷα 
ἔπαθον πλέοντες ἢ ὡς ὁ ἀστὴρ αὐτοὺς ἔσωσεν;<tr><th rowspan=2>2<td><a class=SN>ΛΥΚΙΝΟΣ 
</a>    Οὔκ, ὦ Τιμόλαε, ἀλλὰ νῦν ἡδέως ἂν ἀκού‐<tr><td>σαιμεν.<td class=Y rowspan=10>436<tr><th>4<td><a class=SN>ΤΙΜΟΛΑΟΣ</a><tr><th>5<td>    Ὁ ναύκληρος αὐτὸς διηγεῖτό μοι, χρηστὸς ἀνὴρ 
καὶ προσομιλῆσαι δεξιός. ἔφη δὲ ἀπὸ τῆς Φάρου 
ἀπάραντας οὐ πάνυ βιαίῳ πνεύματι ἑβδομαίους 
ἰδεῖν τὸν Ἀκάμαντα, εἶτα ζεφύρου ἀντιπνεύσαντος 
ἀπενεχθῆναι πλαγίους ἄχρι Σιδῶνος, ἐκεῖθεν δὲ<tr><th>10<td>χειμῶνι μεγάλῳ περιπεσόντας δεκάτῃ ἐπὶ Χελι‐ 
δονέας διὰ τοῦ Αὐλῶνος ἐλθεῖν, ἔνθα δὴ παρὰ<tr><td><h6>Nav</h6>. <h2>8</h2><td>μικρὸν ὑποβρυχίους δῦναι ἅπαντας. οἶδα δέ ποτε 
παραπλεύσας καὶ αὐτὸς Χελιδονέας ἡλίκον ἐν τῷ 
τόπῳ ἀνίσταται τὸ κῦμα, καὶ μάλιστα περὶ τὸν 
λίβα, ὁπόταν ἐπιλάβῃ καὶ τοῦ νότου· κατ’ ἐκεῖνο<tr><th>5<td>γὰρ δὴ συμβαίνει μερίζεσθαι τὸ Παμφύλιον ἀπὸ 
τῆς Λυκιακῆς θαλάττης, καὶ ὁ κλύδων ἅτε ἀπὸ 
πολλῶν ῥευμάτων περὶ τῷ ἀκρωτηρίῳ σχιζόμενος 
—ἀπόξυροι δέ εἰσι πέτραι καὶ ὀξεῖαι παραθηγόμε‐ 
ναι τῷ κλύσματι—καὶ φοβερωτάτην ποιεῖ τὴν<tr><th>10<td>κυματωγὴν καὶ τὸν ἦχον μέγαν, καὶ τὸ κῦμα<tr><td><h6>Nav</h6>. <h2>9</h2><td>πολλάκις αὐτῷ ἰσομέγεθες τῷ σκοπέλῳ. τοιαῦτα 
καὶ σφᾶς καταλαβεῖν ἔφασκεν ὁ ναύκληρος ἔτι 
καὶ νυκτὸς οὔσης καὶ ζόφου ἀκριβοῦς. ἀλλὰ πρὸς 
τὴν οἰμωγὴν αὐτῶν ἐπικλασθέντας τοὺς θεοὺς πῦρ<tr><th>5<td>τε ἀναδεῖξαι ἀπὸ τῆς Λυκίας, ὡς γνωρίσαι τὸν 
τόπον ἐκεῖνον, καί τινα λαμπρὸν ἀστέρα Διοσκού‐ 
ρων τὸν ἕτερον ἐπικαθίσαι τῷ καρχησίῳ καὶ 
κατευθῦναι τὴν ναῦν ἐπὶ τὰ λαιὰ ἐς τὸ πέλαγος 
ἤδη τῷ κρημνῷ προσφερομένην. τοὐντεῦθεν δὲ<tr><th rowspan=2>10<td>ἅπαξ τῆς ὀρθῆς ἐκπεσόντας διὰ τοῦ Αἰγαίου 
πλεύσαντας ἑβδομηκοστῇ ἀπ’ Αἰγύπτου ἡμέρᾳ 
πρὸς ἀντίους τοὺς ἐτησίας πλαγιάζοντας ἐς Πειραιᾶ<tr><td>χθὲς καθορμίσασθαι τοσοῦτον ἀποσυρέντας ἐς τὸ 
κάτω, οὓς ἔδει τὴν Κρήτην δεξιὰν λαβόντας ὑπὲρ<td class=Y rowspan=11>438<tr><th>15<td>τὴν Μαλέαν πλεύσαντας ἤδη εἶναι ἐν Ἰταλίᾳ.<tr><th>15<td><a class=SN>ΛΥΚΙΝΟΣ 
</a>    Νὴ Δία, θαυμάσιόν τινα φὴς κυβερνήτην τὸν 
Ἥρωνα ἢ τοῦ Νηρέως ἡλικιώτην, ὃς τοσοῦτον<tr><td><h6>Nav</h6>. <h2>10</h2><td>ἀπεσφάλη τῆς ὁδοῦ. ἀλλὰ τί τοῦτο; οὐκ Ἀδεί‐ 
μαντος ἐκεῖνός ἐστι;<tr><th>2<td><a class=SN>ΤΙΜΟΛΑΟΣ 
</a>    Πάνυ μὲν οὖν, Ἀδείμαντος αὐτός. ἐμβοήσωμεν 
οὖν. Ἀδείμαντε, σέ φημι τὸν Μυρρινούσιον τὸν<tr><th>5<td>Στρομβίχου.<tr><th>5<td><a class=SN>ΛΥΚΙΝΟΣ 
</a>    Δυεῖν θάτερον, ἢ δυσχεραίνει καθ’ ἡμῶν ἢ 
ἐκκεκώφωται. Ἀδείμαντος γάρ, οὐκ ἄλλος τίς 
ἐστι. Πάνυ ἤδη σαφῶς ὁρῶ, καὶ θοἰμάτιον αὐτοῦ 
καὶ τὸ βάδισμα ἐκείνου, καὶ ἐν χρῷ ἡ κουρά.<tr><th>10<td>ἐπιτείνωμεν δὲ ὅμως τὸν περίπατον, ὡς καταλάβω‐<tr><td><h6>Nav</h6>. <h2>11</h2><td>μεν αὐτόν. ἢν μὴ τοῦ ἱματίου λαβόμενοι σε 
ἐπιστρέψωμεν, ὦ Ἀδείμαντε, οὐχ ὑπακούσει 
ἡμῖν βοῶσιν, ἀλλὰ καὶ φροντίζοντι ἔοικας ἐπὶ 
συννοίας τινὸς οὐ μικρὸν οὐδὲ εὐκαταφρόνητον<tr><th>5<td>πρᾶγμα, ὡς δοκεῖς, ἀνακυκλῶν.<tr><th rowspan=2>5<td><a class=SN>ΑΔΕΙΜΑΝΤΟΣ 
</a>    Οὐδέν, ὦ Λυκῖνε, χαλεπόν, ἀλλά με κενή τις 
ἔννοια μεταξὺ βαδίζοντα ὑπελθοῦσα παρακοῦσαι 
ὑμῶν ἐποίησεν ἀτενὲς πρὸς αὐτὴν ἅπαντι τῷ λο‐<tr><td>γισμῷ ἀποβλέποντα.<td class=Y rowspan=13>440<tr><th>9<td><a class=SN>ΛΥΚΙΝΟΣ</a><tr><th>10<td>    Τίς αὕτη; μὴ γὰρ ὀκνήσῃς εἰπεῖν, εἰ μή τίς 
ἐστι τῶν πάνυ ἀπορρήτων. καίτοι ἐτελέσθημεν, 
ὡς οἶσθα, καὶ σιγᾶν μεμαθήκαμεν.<tr><th>12<td><a class=SN>ΑΔΕΙΜΑΝΤΟΣ 
</a>    Ἀλλ’ αἰσχύνομαι ἔγωγε εἰπεῖν πρὸς ὑμᾶς. 
οὕτω γὰρ μειρακιῶδες ὑμῖν δόξει τὸ φρόντισμα.<tr><th>14<td><a class=SN>ΛΥΚΙΝΟΣ</a><tr><th>15<td>    Μῶν ἐρωτικόν τί ἐστιν; οὐδὲ γὰρ οὐδὲ τοῦτο 
ἀμυήτοις ἡμῖν ἐξαγορεύσεις, ἀλλὰ ὑπὸ λαμπρᾷ τῇ 
δᾳδὶ καὶ αὐτοῖς τετελεσμένοις.<tr><th>17<td><a class=SN>ΑΔΕΙΜΑΝΤΟΣ 
</a>    Οὐδέν, ὦ θαυμάσιε, τοιοῦτον, ἀλλά τινα πλοῦτον 
ἐμαυτῷ ἀνεπλαττόμην, ἣν κενὴν μακαρίαν οἱ<tr><th>20<td>πολλοὶ καλοῦσιν, καί μοι ἐν ἀκμῇ τῆς περιουσίας 
καὶ τρυφῆς ἐπέστητε.<tr><th>21<td><a class=SN>ΛΥΚΙΝΟΣ 
</a>    Οὐκοῦν τὸ προχειρότατον τοῦτο, κοινὸς Ἑρμᾶς<tr><td><h6>Nav</h6>. <h2>12</h2><td>φασι, καὶ ἐς μέσον κατατίθει φέρων τὸν πλοῦτον. 
ἄξιον γὰρ ἀπολαῦσαι τὸ μέρος φίλους ὄντας τῆς 
Ἀδειμάντου τρυφῆς.<tr><th>3<td><a class=SN>ΑΔΕΙΜΑΝΤΟΣ 
</a>    Ἀπελείφθην μὲν ὑμῶν εὐθὺς ἐν τῇ πρώτῃ ἐς<tr><th>5<td>τὴν ναῦν ἐπιβάσει, ἐπεὶ σέ, ὦ Λυκῖνε, κατέστησα 
ἐς τὸ ἀσφαλές. περιμετροῦντος γάρ μου τῆς 
ἀγκύρας τὸ πάχος οὐκ οἶδ’ ὅπου ὑμεῖς ἀπέστητε.<tr><td rowspan=2><h6>Nav</h6>. <h2>13</h2><td>Ἰδὼν δὲ ὅμως τὰ πάντα ἠρόμην τινὰ τῶν<tr><td>ναυτῶν, ὁπόσην ἀποφέρει ἡ ναῦς τῷ δεσπότῃ ὡς 
ἐπὶ τὸ πολὺ κατ’ ἔτος ἕκαστον τὴν μισθοφορίαν. 
ὁ δέ μοι, Δώδεκα, ἔφη, Ἀττικὰ τάλαντα, εἰ πρὸς<td class=Y rowspan=9>442<tr><th>5<td>τοὐλάχιστόν τις λογίζοιτο. τοὐντεῦθεν οὖν ἐπανι‐ 
ὼν ἐλογιζόμην, εἴ τις θεῶν τὴν ναῦν ἄφνω ἐμὴν 
ποιήσειεν εἶναι, οἷον ἄν, ὡς εὐδαίμονα βίον 
ἐπεβίωσα εὖ ποιῶν τοὺς φίλους καὶ ἐπιπλέων 
ἐνίοτε μὲν αὐτός, ἐνίοτε δὲ οἰκέτας ἐκπέμπων.<tr><th>10<td>εἶτα ἐκ τῶν δώδεκα ἐκείνων ταλάντων οἰκίαν τε 
ἤδη ᾠκοδομησάμην ἐν ἐπικαίρῳ μικρὸν ὑπὲρ τὴν 
Ποικίλην, τὴν παρὰ τὸν Ἰλισσὸν ἐκείνην τὴν 
πατρῴαν ἀφείς, καὶ οἰκέτας ὠνούμην καὶ ἐσθῆτας 
καὶ ζεύγη καὶ ἵππους. νυνὶ δὲ ἤδη καὶ ἔπλεον ὑφ’<tr><th>15<td>ἁπάντων εὐδαιμονιζόμενος τῶν ἐπιβατῶν φοβερὸς 
τοῖς ναύταις καὶ μονονουχὶ βασιλεὺς νομιζόμενος. 
ἔτι δέ μοι τὰ κατὰ τὴν ναῦν εὐθετίζοντι καὶ ἐς 
λιμένα πόρρωθεν ἀποβλέποντι ἐπιστάς, ὦ Λυκῖνε, 
κατέδυσας τὸν πλοῦτον καὶ ἀνέτρεψας εὖ φερόμενον<tr><th>20<td>τὸ σκάφος οὐρίῳ τῆς εὐχῆς πνεύματι.<tr><th>20<td><a class=SN>ΛΥΚΙΝΟΣ</a><tr><td><h6>Nav</h6>. <h2>14</h2><td>    Οὐκοῦν, ὦ γενναῖε, λαβόμενός μου ἄπαγε πρὸς 
τὸν στρατηγὸν ὥς τινα πειρατὴν ἢ καταποντιστήν, 
ὃς τηλικοῦτον ναυάγιον εἴργασμαι, καὶ ταῦτα ἐν 
γῇ κατὰ τὴν ἐκ Πειραιῶς ἐς τὸ ἄστυ. ἀλλὰ ὅρα<tr><th>5<td>ὅπως παραμυθήσομαί σου τὸ πταῖσμα· πέντε γάρ, 
εἰ βούλει, καλλίω καὶ μείζω τοῦ Αἰγυπτίου πλοίου 
ἤδη ἔχε, καὶ τὸ μέγιστον οὐδὲ καταδῦναι δυνάμενα, 
καὶ τάχα σοι πεντάκις ἐξ Αἰγύπτου κατ’ ἔτος 
ἕκαστον σιταγωγείτωσαν σιταγωγίαν, εἰ καί, ὦ<tr><th rowspan=2>10<td>ναυκλήρων ἄριστε, δῆλος εἶ ἀφόρητος ἡμῖν τότε 
γενησόμενος. ὃς γὰρ ἔτι ἑνὸς πλοίου τουτουὶ<tr><td>δεσπότης ὢν παρήκουες βοώντων, εἰ πέντε κτήσαιο 
πρὸς τούτῳ τριάρμενα πάντα καὶ ἀνώλεθρα, οὐδὲ 
ὄψει δηλαδὴ τοὺς φίλους. σὺ μὲν οὖν εὐπλόει, ὦ<td class=Y rowspan=10>444<tr><th>15<td>βέλτιστε, ἡμεῖς δὲ ἐν Πειραιεῖ καθεδούμεθα τοὺς 
ἐξ Αἰγύπτου ἢ Ἰταλίας καταπλέοντας ἀνακρίνον‐ 
τες, εἴ που τὸ μέγα Ἀδειμάντου πλοῖον τὴν Ἶσίν 
τις εἶδεν.<tr><th>18<td><a class=SN>ΑΔΕΙΜΑΝΤΟΣ</a><tr><td><h6>Nav</h6>. <h2>15</h2><td>    Ὁρᾷς; διὰ τοῦτο ὤκνουν εἰπεῖν ἃ ἐνενόουν, 
εἰδὼς ὅτι ἐν γέλωτι καὶ σκώμματι ποιήσεσθέ μου 
τὴν εὐχήν. ὥστε ἐπιστὰς μικρόν, ἔστ’ ἂν ὑμεῖς 
προχωρήσητε, ἀποπλευσοῦμαι πάλιν ἐπὶ τῆς νεώς.<tr><th>5<td>πολὺ γὰρ ἄμεινον τοῖς ναύταις προσλαλεῖν ἢ ὑφ’ 
ὑμῶν καταγελᾶσθαι.<tr><th>6<td><a class=SN>ΛΥΚΙΝΟΣ 
</a>    Μηδαμῶς, ἐπεὶ συνεμβησόμεθά σοι καὶ αὐτοὶ 
ἐπιστάντες.<tr><th>8<td><a class=SN>ΑΔΕΙΜΑΝΤΟΣ 
</a>    Ἀλλὰ ὑφαιρήσω τὴν ἀποβάθραν προεισελθών.<tr><th>9<td><a class=SN>ΛΥΚΙΝΟΣ</a><tr><th>10<td>    Οὐκοῦν ἡμεῖς γε προσνηξόμεθα ὑμῖν. μὴ γὰρ 
οἴου σοὶ μὲν εἶναι ῥᾴδιον τηλικαῦτα πλοῖα κτᾶσθαι 
μήτε πριαμένῳ μήτε ναυπηγησαμένῳ, ἡμεῖς δὲ 
οὐκ αἰτήσομεν παρὰ τῶν θεῶν ἐπὶ πολλοὺς στα‐ 
δίους ἀκμῆτες δύνασθαι νεῖν; καίτοι πρῴην καὶ<tr><th rowspan=2>15<td>ἐς Αἴγιναν ἐπὶ τὴν τῆς Ἐνοδίας τελετὴν, οἶσθα, ἐν 
ἡλίκῳ σκαφιδίῳ πάντες ἅμα οἱ φίλοι τεττάρων 
ἕκαστος ὀβολῶν διεπλεύσαμεν, καὶ οὐδὲν ἐδυσχέ‐<tr><td>ραινες ἡμᾶς συμπλέοντας, νῦν δὲ ἀγανακτεῖς, εἰ 
συνεμβησόμεθά σοι, καὶ τὴν ἀποβάθραν προεισελ‐<td class=Y rowspan=8>446<tr><th>20<td>θὼν ἀφαιρεῖς; ὑπερμαζᾷς γάρ, ὦ Ἀδείμαντε, καὶ 
ἐς τὸν κόλπον οὐ πτύεις, οὐδὲ οἶσθα ὅστις ὢν 
ναυκληρεῖς. οὕτως ἐπῆρέ σε ἡ οἰκία ἐν καλῷ τῆς 
πόλεως οἰκοδομηθεῖσα καὶ τῶν ἀκολούθων τὸ 
πλῆθος. ἀλλ’ ὦγαθέ, πρὸς τῆς Ἴσιδος κἂν τὰ<tr><th>25<td>Νειλῷα ταῦτα ταρίχη τὰ λεπτὰ μέμνησο ἡμῖν 
ἄγειν ἀπ’ Αἰγύπτου ἢ μύρον ἀπὸ τοῦ Κανώπου ἢ 
ἶβιν ἐκ Μέμφιδος, εἰ δὲ ἡ ναῦς ἐδύνατο, καὶ τῶν 
πυραμίδων μίαν.<tr><th>28<td><a class=SN>ΤΙΜΟΛΑΟΣ</a><tr><td><h6>Nav</h6>. <h2>16</h2><td>    Ἅλις παιδιᾶς, ὦ Λυκῖνε. ὁρᾷς, ὡς ἐρυθριᾶν 
Ἀδείμαντον ἐποίησας πολλῷ τῷ γέλωτι ἐπικλύσας 
τὸ πλοῖον, ὡς ὑπέραντλον εἶναι καὶ μηκέτι 
ἀντέχειν πρὸς τὸ ἐπιρρέον;<tr><th>5<td>    Καὶ ἐπείπερ ἔτι πολὺ ἡμῖν τὸ λοιπόν ἐστιν πρὸς 
τὸ ἄστυ, διελόμενοι τετραχῆ τὴν ὁδὸν κατὰ τοὺς 
ἐπιβάλλοντας ἑκάστῳ σταδίους αἰτῶμεν ἅπερ 
ἂν δοκῇ παρὰ τῶν θεῶν. οὕτω γὰρ ἂν ἡμᾶς ὅ τε 
κάματος λάθοι καὶ ἅμα εὐφρανούμεθα ὥσπερ<tr><th>10<td>ἡδίστῳ ὀνείρατι ἑκουσίῳ περιπεσόντες, ἐφ’ ὅσον 
βουλόμεθα, εὖ ποιήσοντι ἡμᾶς· παρ’ αὐτῷ γὰρ 
ἑκάστῳ ἔστω τὸ μέτρον τῆς εὐχῆς, καὶ οἱ θεοὶ 
πάντα ὑποκείσθωσαν παρέξοντες, εἰ καὶ τῇ φύσει 
ἀπίθανα ἔσται. τὸ δὲ μέγιστον, ἐπίδειξις ἔσται<tr><th rowspan=2>15<td>τὸ πρᾶγμα ὅστις ἂν ἄριστα χρήσαιτο τῷ πλούτῳ 
καὶ τῇ εὐχῇ, δηλώσει γὰρ οἷος ἂν καὶ πλουτήσας<tr><td>ἐγένετο.<td class=Y rowspan=13>448<tr><th>17<td><a class=SN>ΣΑΜΙΠΠΟΣ</a><tr><td><h6>Nav</h6>. <h2>17</h2><td>    Καλῶς, ὦ Τιμόλαε, καὶ πείθομαί σοι καὶ ὅταν 
ὁ καιρὸς καλῇ, εὔξομαι ἅπερ ἂν δοκῇ. εἰ μὲν γὰρ 
Ἀδείμαντος βούλεται, οὐδὲ ἐρωτᾶν οἶμαι, ὅς γε 
δὴ ἐν τῇ νηῒ τὸν ἕτερον πόδα ἔχει. χρὴ δὲ καὶ<tr><th>5<td>Λυκίνῳ δοκεῖν.<tr><th>5<td><a class=SN>ΛΥΚΙΝΟΣ 
</a>    Ἀλλὰ πλουτῶμεν, εἰ τοῦτο ἄμεινον, μὴ καὶ 
βασκαίνειν ἐν ταῖς κοιναῖς εὐτυχίαις δοκῶ.<tr><th>7<td><a class=SN>ΑΔΕΙΜΑΝΤΟΣ 
</a>    Τίς γοῦν πρῶτος ἄρξεται;<tr><th>8<td><a class=SN>ΛΥΚΙΝΟΣ 
</a>    Σύ, ὦ Ἀδείμαντε, εἶτα μετὰ σὲ οὑτοσὶ Σά‐<tr><th>10<td>μιππος, εἶτα Τιμόλαος, ἐγὼ δὲ ὀλίγον ὅσον 
ἡμιστάδιον τὸ πρὸ τοῦ Διπύλου ἐπιλήψομαι τῇ 
εὐχῇ, καὶ τοῦτο ὡς οἷόν τε παραδραμών.<tr><th>12<td><a class=SN>ΑΔΕΙΜΑΝΤΟΣ</a><tr><td><h6>Nav</h6>. <h2>18</h2><td>    Οὐκοῦν ἐγὼ μὲν οὐδὲ νῦν ἀποστήσομαι τῆς 
νεώς, ἀλλ’, ἐπείπερ ἔξεστιν, ἐπιμετρήσω τῇ εὐχῇ. 
ὁ δὲ Ἑρμῆς ὁ κερδῷος ἐπινευσάτω ἅπασιν. ἔστω 
γὰρ τὸ πλοῖον καὶ τὰ ἐν αὐτῷ πάντα ἐμὰ καὶ ὁ<tr><th>5<td>φόρτος οἱ ἔμποροι αἱ γυναῖκες οἱ ναῦται καὶ ἄλλο 
εἴ τι ἥδιστον κτημάτων ἁπάντων.<tr><th>6<td><a class=SN>ΣΑΜΙΠΠΟΣ 
</a>    Λέληθας σεαυτὸν ἔχων ἐν τῇ νηΐ.<tr><th rowspan=2>7<td><a class=SN>ΑΔΕΙΜΑΝΤΟΣ 
</a>    Τὸν παῖδα φής, ὦ Σάμιππε, τὸν κομήτην.<tr><td>κἀκεῖνος οὖν ἔστω ἐμός. ὁπόσος δὲ ὁ πυρὸς<td class=Y rowspan=12>450<tr><th>10<td>ἔνδον ἐστίν, οὗτος ὁ ἀριθμὸς ἅπας χρυσίον 
ἐπίσημον γενέσθω, τοσοῦτοι δαρεικοί.<tr><th>11<td><a class=SN>ΛΥΚΙΝΟΣ</a><tr><td><h6>Nav</h6>. <h2>19</h2><td>    Τί τοῦτο, ὦ Ἀδείμαντε; καταδύσεταί σοι τὸ 
πλοῖον, οὐ γὰρ ἴσον βάρος πυροῦ καὶ τοῦ ἰσαρίθμου 
χρυσίου.<tr><th>3<td><a class=SN>ΑΔΕΙΜΑΝΤΟΣ 
</a>    Μὴ φθόνει, ὦ Λυκῖνε, ἀλλ’ ἐπειδὰν εἰς σὲ<tr><th>5<td>παρέλθῃ ἡ εὐχή, τὴν Πάρνηθα ἐκείνην, εἰ θέλεις, 
ὅλην χρυσῆν ποιήσας ἔχε, κἀγὼ σιωπήσομαί σοι.<tr><th>6<td><a class=SN>ΛΥΚΙΝΟΣ 
</a>    Ἀλλ’ ὑπὲρ ἀσφαλείας τοῦτο ἔγωγε τῆς σῆς 
ἐποιησάμην, ὡς μὴ ἀπολέσθαι ἅπαντας μετὰ τοῦ 
χρυσίου. καὶ τὰ μὲν ὑμέτερα μέτρια, τὸ μειράκιον<tr><th>10<td>δὲ τὸ ὡραῖον ἀποπνιγήσεται ἄθλιον νεῖν οὐκ 
ἐπιστάμενον.<tr><th>11<td><a class=SN>ΤΙΜΟΛΑΟΣ 
</a>    Θάρρει, ὦ Λυκῖνε. οἱ δελφῖνες γὰρ αὐτὸ ὑπο‐ 
δύντες ἐξοίσουσιν ἐπὶ τὴν γῆν. ἢ νομίζεις κιθαρῳ‐ 
δὸν μέν τινα σωθῆναι παρ’ αὐτῶν καὶ ἀπολαβεῖν<tr><th>15<td>τὸν μισθὸν ἀντὶ τῆς ᾠδῆς καὶ νεκρόν τι ἄλλο 
παιδίον ἐς τὸν Ἰσθμὸν ἐπὶ δελφῖνος ὁμοίως 
προσκομισθῆναι, τὸν δὲ Ἀδειμάντου οἰκέτην τὸν 
νεώνητον ἀπορήσειν δελφῖνος ἐρωτικοῦ;<tr><th>18<td><a class=SN>ΑΔΕΙΜΑΝΤΟΣ 
</a>    Καὶ σὺ γάρ, Τιμόλαε, μιμῇ Λυκῖνον καὶ ἐπιμετ‐<tr><th rowspan=2>20<td>ρεῖς τῶν σκωμμάτων, καὶ ταῦτα εἰσηγητὴς αὐτὸς<tr><td>γενόμενος;<td class=Y rowspan=11>452<tr><th>21<td><a class=SN>ΤΙΜΟΛΑΟΣ</a><tr><td><h6>Nav</h6>. <h2>20</h2><td>    Ἄμεινον γὰρ ἦν πιθανώτερον αὐτὸ ποιεῖν καί 
τινα θησαυρὸν ὑπὸ τῇ κλίνῃ ἀνευρεῖν, ὡς μὴ 
πράγματα ἔχοις ἐκ τοῦ πλοίου μετατιθεὶς χρυσίον 
ἐς τὸ ἄστυ.<tr><th>4<td><a class=SN>ΑΔΕΙΜΑΝΤΟΣ</a><tr><th>5<td>    Εὖ λέγεις, καὶ ἀνορωρύχθω θησαυρὸς ὑπὸ τὸν 
Ἑρμῆν τὸν λίθινον, ὅς ἐστιν ἡμῖν ἐν τῇ αὐλῇ, 
μέδιμνοι χίλιοι ἐπισήμου χρυσίου. εὐθὺς οὖν κατὰ 
τὸν Ἡσίοδον οἶκος τὸ πρῶτον, ὡς ἂν ἐπισημότατα 
οἰκοίην, καὶ τὰ περὶ τὸ ἄστυ πάντα ὠνησάμην<tr><th>10<td>ἤδη πλὴν ὅσα θύμον καὶ λίθοι, καὶ ἐν Ἐλευσῖνι 
ὅσα ἐπὶ θαλάττῃ καὶ περὶ τὸν Ἰσθμὸν ὀλίγα τῶν 
ἀγώνων ἕνεκα, εἴ ποτε δὴ τὰ Ἴσθμια ἐπιδημή‐ 
σαιμι, καὶ τὸ Σικυώνιον πεδίον, καὶ ὅλως εἴ πού 
τι ἢ συνηρεφὲς ἢ ἔνυδρον ἢ εὔκαρπον ἐν τῇ<tr><th>15<td>Ἑλλάδι, πάντα ἐν ὀλίγῳ Ἀδειμάντου ἔσται. ὁ 
χρυσὸς δὲ κοῖλος ἡμῖν ἐμφαγεῖν, τὰ δὲ ἐκπώματα 
οὐ κοῦφα ὡς τὰ Ἐχεκράτους, ἀλλὰ διτάλαντον 
ἕκαστον τὴν ὁλκήν.<tr><th>18<td><a class=SN>ΛΥΚΙΝΟΣ</a><tr><td><h6>Nav</h6>. <h2>21</h2><td>    Εἶτα πῶς ὁ οἰνοχόος ὀρέξει πλῆρες οὕτω βαρὺ 
ἔκπωμα; ἢ σὺ δέξῃ παρ’ αὐτοῦ ἀμογητὶ οὐ σκύ‐ 
φον, ἀλλὰ Σισύφειόν τι βάρος ἀναδιδόντος;<tr><th>3<td><a class=SN>ΑΔΕΙΜΑΝΤΟΣ 
</a>    Ἄνθρωπε, μή μοι ἀνάλυε τὴν εὐχήν. ἐγὼ δὲ<tr><th rowspan=2>5<td>καὶ τὰς τραπέζας ὅλας χρυσᾶς ποιήσομαι καὶ τὰς 
κλίνας χρυσᾶς, εἰ δὲ μὴ σιωπήσῃ, καὶ τοὺς<tr><td>διακόνους αὐτούς.<td class=Y rowspan=10>454<tr><th>7<td><a class=SN>ΛΥΚΙΝΟΣ 
</a>    Ὅρα μόνον μὴ ὥσπερ τῷ Μίδᾳ καὶ ὁ ἄρτος σοι 
καὶ τὸ ποτὸν χρυσὸς γένηται καὶ πλουτῶν ἄθλιος<tr><th>10<td>ἀπόλῃ λιμῷ διαφθαρεὶς πολυτελεῖ.<tr><th>10<td><a class=SN>ΑΔΕΙΜΑΝΤΟΣ</a><tr><td><h6>Nav</h6>. <h2>22</h2><td>    Τὰ σὰ ῥυθμιεῖς πιθανώτερον, ὦ Λυκῖνε, μετ’ 
ὀλίγον, ἐπειδὰν αὐτὸς αἰτῇς. ἐσθὴς ἐπὶ τούτοις 
ἁλουργὶς καὶ ὁ βίος οἷος ἁβρότατος, ὕπνος ἐφ’ 
ὅσον ἥδιστος, φίλων πρόσοδοι καὶ δεήσεις καὶ τὸ<tr><th>5<td>ἅπαντας ὑποπτήσσειν καὶ προσκυνεῖν, καὶ οἱ μὲν 
ἕωθεν πρὸς ταῖς θύραις ἄνω καὶ κάτω περιπατή‐ 
σουσιν, ἐν αὐτοῖς δὲ καὶ Κλεαίνετος καὶ Δημόκριτος 
οἱ πάνυ, καὶ προσελθοῦσιν γε αὐτοῖς καὶ πρὸ τῶν 
ἄλλων εἰσδεχθῆναι ἀξιοῦσι θυρωροὶ ἑπτὰ ἐφεστῶ‐<tr><th>10<td>τες, εὐμεγέθεις βάρβαροι, προσαραξάτωσαν ἐς τὸ 
μέτωπον εὐθὺ τὴν θύραν, οἷα νῦν αὐτοὶ ποιοῦσιν. 
ἐγὼ δέ, ὁπόταν δόξῃ, προκύψας ὥσπερ ὁ ἥλιος 
ἐκείνων μὲν οὐδ’ ἐπιβλέψομαι ἐνίους, εἰ δέ τις 
πένης, οἷος ἦν ἐγὼ πρὸ τοῦ θησαυροῦ, φιλο‐<tr><th>15<td>φρονήσομαι τοῦτον καὶ λουσάμενον ἥκειν κελεύσω 
τὴν ὥραν ἐπὶ τὸ δεῖπνον. οἱ δὲ ἀποπνιγήσονται οἱ 
πλούσιοι ὁρῶντες ὀχήματα, ἵππους καὶ παῖδας 
ὡραίους ὅσον δισχιλίους, ἐξ ἁπάσης ἡλικίας ὅ τι<tr><td><h6>Nav</h6>. <h2>23</h2><td>περ τὸ ἀνθηρότατον. εἶτα δεῖπνα ἐπὶ χρυσοῦ— 
εὐτελὴς γὰρ ὁ ἄργυρος καὶ οὐ κατ’ ἐμέ—, τάριχος 
μὲν ἐξ Ἰβηρίας, οἶνος δὲ ἐξ Ἰταλίας, ἔλαιον δὲ ἐξ 
Ἰβηρίας καὶ τοῦτο, μέλι δὲ ἡμέτερον τὸ ἄπυρον,<tr><th rowspan=2>5<td>καὶ ὄψα πανταχόθεν καὶ σύες καὶ λαγώς, καὶ ὅσα 
πτηνά, ὄρνις ἐκ Φάσιδος καὶ ταὼς ἐξ Ἰνδίας καὶ 
ἀλεκτρυὼν ὁ Νομαδικός· οἱ δὲ σκευάζοντες ἕκαστα<tr><td>σοφισταί τινες περὶ πέμματα καὶ χυμοὺς ἔχοντες. 
εἰ δέ τινι προπίοιμι σκύφον ἢ φιάλην αἰτήσας, ὁ<td class=Y rowspan=9>456<tr><td><h6>Nav</h6>. <h2>24</h2><td>ἐκπιὼν ἀποφερέτω καὶ τὸ ἔκπωμα. οἱ δὲ νῦν 
πλούσιοι πρὸς ἐμὲ Ἶροι δηλαδὴ ἅπαντες, καὶ 
οὐκέτι τὸ ἀργυροῦν πινάκιον ἢ τὸν σκύφον ἐπιδείξε‐ 
ται Διόνικος ἐν τῇ πομπῇ, καὶ μάλιστα ἐπειδὰν<tr><th>5<td>ὁρᾷ τοὺς οἰκέτας τοὺς ἐμοὺς ἀργύρῳ τοσούτῳ 
χρωμένους. τῇ πόλει δὲ ταῦτα ἐξαίρετα παρ’ 
ἐμοῦ ὑπῆρξεν ἄν, αἱ μὲν διανομαὶ κατὰ μῆνα 
ἕκαστον δραχμαὶ τῷ μὲν ἀστῷ ἑκατόν, τῷ δὲ 
μετοίκῳ ἥμισυ τούτων, δημοσίᾳ δὲ ὅσα ἐς κάλλος<tr><th>10<td>θέατρα καὶ βαλανεῖα, καὶ τὴν θάλατταν ἄχρι πρὸς 
τὸ Δίπυλον ἥκειν κἀνταῦθά που λιμένα εἶναι 
ἐπαχθέντος ὀρύγματι μεγάλῳ τοῦ ὕδατος, ὡς τὸ 
πλοῖόν μου πλησίον ὁρμεῖν καταφανὲς ὂν ἐκ τοῦ<tr><td><h6>Nav</h6>. <h2>25</h2><td>Κεραμεικοῦ. τοῖς φίλοις δὲ ὑμῖν, Σαμίππῳ μὲν 
εἴκοσι μεδίμνους ἐπισήμου χρυσίου παραμετρῆσαι 
τὸν οἰκονόμον ἐκέλευσα ἄν, Τιμολάῳ δὲ πέντε 
χοίνικας, Λυκίνῳ δὲ χοίνικα, ἀπομεμαγμένην καὶ<tr><th>5<td>ταύτην, ὅτι λάλος ἐστὶ καὶ ἐπισκώπτει μου τὴν 
εὐχήν. τοῦτον ἐβουλόμην βιῶναι τὸν βίον πλουτῶν 
ἐς ὑπερβολὴν καὶ τρυφῶν καὶ πάσαις ἡδοναῖς 
ἀφθόνως χρώμενος. εἴρηκα, καί μοι ὁ Ἑρμῆς 
τελεσιουργήσειεν αὐτά.<tr><th>9<td><a class=SN>ΛΥΚΙΝΟΣ</a><tr><td><h6>Nav</h6>. <h2>26</h2><td>    Οἶσθα οὖν, ὦ Ἀδείμαντε, ὡς πάνυ σοι ἀπὸ 
λεπτῆς κρόκης ὁ πᾶς οὑτοσὶ πλοῦτος ἀπήρτηται, 
καὶ ἢν ἐκείνη ἀπορραγῇ, πάντα οἴχεται καὶ 
ἄνθρακές σοι ὁ θησαυρὸς ἔσται;<tr><th>4<td><a class=SN>ΑΔΕΙΜΑΝΤΟΣ</a><tr><th>5<td class=QE>Πῶς λέγεις, ὦ Λυκῖνε;<td class=Y rowspan=8>458<tr><th>5<td><a class=SN>ΛΥΚΙΝΟΣ 
</a>    Ὅτι, ὦ ἄριστε, ἄδηλον ὁπόσον χρόνον βιώσει 
πλουτῶν. τίς γὰρ οἶδεν εἰ ἔτι παρακειμένης σοι 
τῆς χρυσῆς τραπέζης, πρὶν ἐπιβαλεῖν τὴν χεῖρα 
καὶ ἀπογεύσασθαι τοῦ ταὼ ἢ τοῦ Νομάδος<tr><th>10<td>ἀλεκτρυόνος, ἀποφυσήσας τὸ ψυχίδιον ἄπει γυψὶ 
καὶ κόραξι πάντα ἐκεῖνα καταλιπών; ἢ ἐθέλεις 
καταριθμήσομαί σοι τοὺς μὲν αὐτίκα πρὶν ἀπολαῦ‐ 
σαι τοῦ πλούτου ἀποθανόντας, ἐνίους δὲ καὶ ζῶντας 
ἀποστερηθέντας ὧν εἶχον ὑπό τινος βασκάνου πρὸς<tr><th>15<td>τὰ τοιαῦτα δαίμονος; ἀκούεις γάρ που τὸν Κροῖ‐ 
σον καὶ τὸν Πολυκράτην πολύ σου πλουσιωτέρους 
γενομένους ἐκπεσόντας ἐν βραχεῖ τῶν ἀγαθῶν<tr><td><h6>Nav</h6>. <h2>27</h2><td>ἁπάντων. ἵνα δέ σοι καὶ τούτους ἀφῶ, τό γε 
ὑγιαίνειν ἐχέγγυον οἴει σοι γενήσεσθαι καὶ βέβαιον; 
ἢ οὐχ ὁρᾷς πολλοὺς τῶν πλουσίων κακοδαιμόνως 
διάγοντας ὑπὸ τῶν ἀλγηδόνων, τοὺς μὲν οὐδὲ<tr><th>5<td>βαδίζειν δυναμένους, ἐνίους δὲ τυφλοὺς ἢ τῶν 
ἐντοσθιδίων τι ἀλγοῦντας; ὅτι μὲν γὰρ οὐκ ἂν 
ἕλοιο πλουτῶν δὶς τοσοῦτον πλοῦτον ὅμοια πάσχειν 
Φανομάχῳ τῷ πλουσίῳ καὶ θηλύνεσθαι ὡς ἐκεῖνος 
εὖ οἶδα, κἂν μὴ εἴπῃς. ἐῶ λέγειν ὅσας ἐπιβουλὰς<tr><th>10<td>μετὰ τοῦ πλούτου καὶ λῃστὰς καὶ φθόνον καὶ 
μῖσος παρὰ τῶν πολλῶν. ὁρᾷς οἵων σοι πραγμά‐ 
των αἴτιος ὁ θησαυρὸς γίγνεται;<tr><th>12<td><a class=SN>ΑΔΕΙΜΑΝΤΟΣ 
</a>    Ἀεὶ σύ μοι, ὦ Λυκῖνε, ὑπεναντίος· ὥστε οὐδὲ 
τὴν χοίνικα ἔτι λήψῃ ἐς τέλος μου τῆς εὐχῆς ἐπη‐<tr><th>15<td>ρεάζων.<td class=Y rowspan=9>460<tr><th>15<td><a class=SN>ΛΥΚΙΝΟΣ 
</a>    Τοῦτο μὲν ἤδη κατὰ τοὺς πολλοὺς τῶν πλουσίων 
ἀναδύῃ καὶ ἀνακαλεῖς τὴν ὑπόσχεσιν. ἀλλὰ σὺ 
ἤδη ὁ Σάμιππος εὔχου.<tr><th>18<td><a class=SN>ΣΑΜΙΠΠΟΣ</a><tr><td><h6>Nav</h6>. <h2>28</h2><td>    Ἐγὼ δὲ—ἠπειρώτης γάρ εἰμι, Ἀρκὰς ἐκ 
Μαντινείας, ὡς ἴστε—ναῦν μὲν οὐκ αἰτήσω μοι 
γενέσθαι, ἥν γε τοῖς πολίταις ἐπιδείξασθαι ἀδύνα‐ 
τον, οὐδὲ μικρολογήσομαι πρὸς τοὺς θεοὺς θησαυ‐<tr><th>5<td>ρὸν αἰτῶν καὶ μεμετρημένον χρυσίον. ἀλλὰ δύναν‐ 
ται γὰρ πάντα οἱ θεοί, καὶ τὰ μέγιστα εἶναι 
δοκοῦντα, καὶ ὁ νόμος τῆς εὐχῆς ὃν Τιμόλαος 
ἔθηκε φήσας μηδὲν ὀκνεῖν αἰτεῖν, ὡς ἐκείνων πρὸς 
οὐδὲν ἀνανευόντων. αἰτῶ δὴ βασιλεὺς γενέσθαι<tr><th>10<td>οὐχ οἷος Ἀλέξανδρος ὁ Φιλίππου ἢ Πτολεμαῖος ἢ 
Μιθριδάτης ἢ εἴ τις ἄλλος ἐκδεξάμενος τὴν 
βασιλείαν παρὰ πατρὸς ἦρξεν, ἀλλά μοι τὸ πρῶτον 
ἀπὸ λῃστείας ἀρξαμένῳ ἑταῖροι καὶ συνωμόται 
ὅσον τριάκοντα, πιστοὶ μάλα καὶ πρόθυμοι,<tr><th>15<td>γενέσθωσαν, εἶτα κατ’ ὀλίγον τριακόσιοι προσιόν‐ 
τες ἡμῖν ἄλλος ἐπ’ ἄλλῳ, εἶτα χίλιοι καὶ μετ’ οὐ 
πολὺ μύριοι, καὶ τὸ πᾶν εἰς πέντε μυριάδας 
ὁπλιτικόν, ἱππεῖς δὲ ἀμφὶ τοὺς πεντακισχιλίους.<tr><td><h6>Nav</h6>. <h2>29</h2><td>ἐγὼ δὲ χειροτονητὸς ὑφ’ ἁπάντων προκριθεὶς 
ἄρχων, ἄριστος εἶναι δόξας ἀνθρώπων ἡγεῖσθαι 
καὶ πράγμασι χρῆσθαι. ὡς τοῦτό γε αὐτὸ ἡδύ, 
μείζω εἶναι τῶν ἄλλων βασιλέων ἅτε ἀρετῇ<tr><th rowspan=2>5<td>προχειρισθέντα ὑπὸ τῆς στρατιᾶς ἄρχειν, οὐ 
κληρονόμον γενόμενον ἄλλου πονήσαντος ἐς τὴν<tr><td>βασιλείαν· ἐπεὶ τῷ Ἀδειμάντου θησαυρῷ παρα‐ 
πλήσιον τὸ τοιοῦτο, καὶ τὸ πρᾶγμα οὐχ ὅμοιον 
ἡδύ, ὥσπερ ὅταν ἴδῃ τις αὐτὸς δι’ αὑτοῦ κτη‐<td class=Y rowspan=10>462<tr><th>10<td>σάμενος τὴν δυναστείαν.<tr><th>10<td><a class=SN>ΛΥΚΙΝΟΣ 
</a>    Παπαῖ, ὦ Σάμιππε, οὐδὲν μικρόν, ἀλλὰ τὸ 
κεφάλαιον αὐτὸ τῶν ἀγαθῶν ἁπάντων σύ γε 
ᾔτησας, ἄρχειν ἀσπίδος τοσαύτης ἄριστος δὴ 
προκριθεὶς ὑπὸ τῶν πεντακισμυρίων. τοιοῦτον<tr><th>15<td>ἡμῖν ἡ Μαντίνεια θαυμαστὸν βασιλέα καὶ στρατη‐ 
γὸν ἐλελήθει ἀνατρέφουσα. πλὴν ἀλλὰ βασίλευε 
καὶ ἡγοῦ τῶν στρατιωτῶν καὶ διακόσμει τό τε 
ἱππικὸν καὶ τοὺς ἀνέρας τοὺς ἀσπιδιώτας· ἐθέλω 
γὰρ εἰδέναι οἷ βαδιεῖσθε τοσοῦτοι ὄντες ἐξ Ἀρκα‐<tr><th>20<td>δίας ἢ ἐπὶ τίνας ἀθλίους πρώτους ἀφίξεσθε.<tr><th>20<td><a class=SN>ΣΑΜΙΠΠΟΣ</a><tr><td><h6>Nav</h6>. <h2>30</h2><td>    Ἄκουε, ὦ Λυκῖνε, μᾶλλον δέ, εἴ σοι φίλον, 
ἀκολούθει μεθ’ ἡμῶν. ἵππαρχον γάρ σε τῶν 
πεντακισχιλίων ἀποφανῶ.<tr><th>3<td><a class=SN>ΛΥΚΙΝΟΣ 
</a>    Ἀλλὰ τῆς μὲν τιμῆς, ὦ βασιλεῦ, χάριν οἶδά σοι<tr><th>5<td>καὶ ὑποκύψας ἐς τὸ Περσικὸν προσκυνῶ σε 
περιαγαγὼν εἰς τοὐπίσω τὼ χεῖρε τιμῶν τὴν 
τιάραν ὀρθὴν οὖσαν καὶ τὸ διάδημα. σὺ δὲ τῶν 
ἐρρωμένων τούτων τινὰ ποίησον ἵππαρχον. ἐγὼ 
γάρ σοι δεινῶς ἄφιππός εἰμι καὶ οὐδὲ ὅλως<tr><th rowspan=2>10<td>ἐπέβην ἵππου ἐν τῷ πρὸ τοῦ χρόνῳ. δέδια τοίνυν 
μὴ τοῦ σαλπιγκτοῦ ἐποτρύνοντος καταπεσὼν ἔγωγε 
συμπατηθῶ ἐν τῇ τύρβῃ ὑπὸ τοσαύταις ὁπλαῖς, 
ἢ καὶ θυμοειδὴς ὢν ὁ ἵππος ἐξενέγκῃ με τὸν<tr><td>χαλινὸν ἐνδακὼν ἐς μέσους τοὺς πολεμίους, ἢ<td class=Y rowspan=11>464<tr><th>15<td>δεήσει καταδεθῆναί με πρὸς τὸ ἐφίππιον, εἰ μέλλω 
μενεῖν τε ἄνω καὶ ἕξεσθαι τοῦ χαλινοῦ.<tr><th>16<td><a class=SN>ΑΔΕΙΜΑΝΤΟΣ</a><tr><td><h6>Nav</h6>. <h2>31</h2><td>    Ἐγώ σοι, ὦ Σάμιππε, ἡγήσομαι τῶν ἱππέων, 
Λυκῖνος δὲ τὸ δεξιὸν κέρας ἐχέτω. δίκαιος δ’ 
ἂν εἴην τυχεῖν παρὰ σοῦ τῶν μεγίστων τοσούτοις 
σε μεδίμνοις δωρησάμενος ἐπισήμου χρυσίου.<tr><th>4<td><a class=SN>ΣΑΜΙΠΠΟΣ</a><tr><th>5<td>    Καὶ αὐτοὺς ἐρώμεθα, ὦ Ἀδείμαντε, τοὺς ἱππέας, 
εἰ δέξονται ἄρχοντά σε σφῶν γενέσθαι. ὅτῳ δοκεῖ, 
ὦ ἱππεῖς, Ἀδείμαντον ἱππαρχεῖν, ἀνατεινάτω τὴν 
χεῖρα.<tr><th>8<td><a class=SN>ΑΔΕΙΜΑΝΤΟΣ 
</a>    Πάντες, ὡς ὁρᾷς, ὦ Σάμιππε, ἐχειροτόνησαν.<tr><th>9<td><a class=SN>ΣΑΜΙΠΠΟΣ</a><tr><th>10<td>    Ἀλλὰ σὺ μὲν ἄρχε τῆς ἵππου, Λυκῖνος δὲ ἐχέτω 
τὸ δεξιόν. οὑτοσὶ δὲ Τιμόλαος ἐπὶ τοῦ εὐωνύμου 
τετάξεται. ἐγὼ δὲ κατὰ μέσον, ὡς νόμος βασιλεῦσι<tr><td><h6>Nav</h6>. <h2>32</h2><td>τῶν Περσῶν, ἐπειδὰν αὐτοὶ συμπαρῶσι. προΐω‐ 
μεν δὲ ἤδη τὴν ἐπὶ Κορίνθου διὰ τῆς ὀρεινῆς 
ἐπευξάμενοι τῷ βασιλείῳ Διί· κἀπειδὰν τἀν τῇ 
Ἑλλάδι πάντα ἤδη χειρωσώμεθα—οὐδεὶς γὰρ ὁ<tr><th>5<td>ἐναντιωθησόμενος ἡμῖν τὰ ὅπλα τοσούτοις οὖσιν, 
ἀλλ’ ἀκονιτὶ κρατοῦμεν—ἐπιβάντες ἐπὶ τὰς τριήρεις 
καὶ τοὺς ἵππους εἰς τὰς ἱππαγωγοὺς ἐμβιβάσαντες— 
παρεσκεύασται δ’ ἐν Κεγχρεαῖς καὶ σῖτος ἱκανὸς 
καὶ τὰ πλοῖα διαρκῆ καὶ τὰ ἄλλα πάντα—<tr><th>10<td>διαβάλωμεν τὸν Αἰγαῖον ἐς τὴν Ἰωνίαν, εἶτα 
ἐκεῖ τῇ Ἀρτέμιδι θύσαντες καὶ τὰς πόλεις 
ἀτειχίστους λαβόντες ῥᾳδίως ἄρχοντας ἀπολιπόντες 
προχωρῶμεν ἐπὶ Συρίας διὰ Καρίας, εἶτα Λυκίας 
καὶ Παμφυλίας καὶ Πισιδῶν καὶ τῆς παραλίου<td class=Y rowspan=10>466<tr><th>15<td>καὶ ὀρεινῆς Κιλικίας, ἄχρι ἂν ἐπὶ τὸν Εὐφράτην 
ἀφικώμεθα.<tr><th>16<td><a class=SN>ΛΥΚΙΝΟΣ</a><tr><td><h6>Nav</h6>. <h2>33</h2><td>    Ἐμέ, ὦ βασιλεῦ, εἰ δοκεῖ, σατράπην τῆς Ἑλλά‐ 
δος κατάλιπε. δειλὸς γάρ εἰμι καὶ τῶν οἴκοι πολὺ 
ἀπελθεῖν οὐκ ἂν ἡδέως ὑπομείναιμι. σὺ δὲ ἔοικας 
ἐπὶ Ἀρμενίους καὶ Παρθυαίους ἐλάσειν μάχιμα<tr><th>5<td>φῦλα καὶ τὴν τοξικὴν εὔστοχα. ὥστε ἄλλῳ 
παραδοὺς τὸ δεξιὸν ἐμὲ Ἀντίπατρόν τινα ἔασον 
ἐπὶ τῆς Ἑλλάδος, μή με καὶ διαπείρῃ τις οἰστῷ 
ἄθλιον βαλὼν ἐς τὰ γυμνὰ περὶ Σοῦσα ἢ Βάκτρα 
ἡγούμενόν σοι τῆς φάλαγγος.<tr><th>9<td><a class=SN>ΣΑΜΙΠΠΟΣ</a><tr><th>10<td>    Ἀποδιδράσκεις, ὦ Λυκῖνε, τὸν κατάλογον δειλὸς 
ὤν. ὁ δὲ νόμος ἀποτετμῆσθαι τὴν κεφαλήν, εἴ τις 
λιπὼν φαίνοιτο τὴν τάξιν. ἀλλ’ ἐπεὶ κατὰ τὸν 
Εὐφράτην ἤδη ἐσμὲν καὶ ὁ ποταμὸς ἔζευκται καὶ 
κατόπιν ὁπόσα διεληλύθαμεν ἀσφαλῶς ἔχει καὶ<tr><th>15<td>πάντα ὕπαρχοι κατέχουσιν ὑπ’ ἐμοῦ ἑκάστῳ 
ἔθνει ἐπεισαχθέντες, οἱ δὲ καὶ ἀπίασι τὴν Φοινίκην 
ἡμῖν ἐν τούτῳ καὶ τὴν Παλαιστίνην εἶτα καὶ τὴν<tr><td><h6>Nav</h6>. <h2>34</h2><td>Αἴγυπτον προσαξόμενοι, σὺ πρῶτος, ὦ Λυκῖνε, 
διάβαινε τὸ δεξιὸν ἄγων, εἶτα ἐγὼ καὶ μετ’ ἐμὲ ὁ 
Τιμόλαος· ἐπὶ πᾶσι δὲ τὸ ἱππικὸν ἄγε σύ, ὦ 
Ἀδείμαντε. καὶ διὰ μὲν τῆς Μεσοποταμίας οὐδεὶς<tr><th rowspan=2>5<td>ἀπήντηκεν ἡμῖν πολέμιος, ἀλλὰ ἑκόντες αὑτούς τε<tr><td>καὶ τὰς ἀκροπόλεις ἅνθρωποι ἐνεχείρισαν, καὶ 
ἐπὶ Βαβυλῶνα ἐλθόντες ἀπροσδόκητοι παρήλθομεν 
εἰς τὸ εἴσω τῶν τειχῶν καὶ ἔχομεν τὴν πόλιν. ὁ 
βασιλεὺς δὲ περὶ Κτησιφῶντα διατρίβων ἤκουσε<td class=Y rowspan=11>468<tr><th>10<td>τὴν ἔφοδον, εἶτα εἰς Σελεύκειαν παρελθὼν παρασ‐ 
κευάζεται ἱππέας τε ὅτι πλείστους μεταπεμπόμενος 
καὶ τοξότας καὶ σφενδονήτας. ἀπαγγέλλουσι δ’ 
οὖν οἱ σκοποὶ ἀμφὶ τὰς ἑκατὸν ἤδη μυριάδας τοῦ 
μαχίμου συνειλέχθαι καὶ τούτων εἴκοσιν ἱπποτοξό‐<tr><th>15<td>τας, καίτοι οὔπω ὁ Ἀρμένιος πάρεστιν οὔτε οἱ 
κατὰ τὴν Κασπίαν θάλατταν οἰκοῦντες οὔτε οἱ 
ἀπὸ Βάκτρων, ἀλλ’ ἐκ τῶν πλησίον καὶ προαστείων 
τῆς ἀρχῆς· οὕτω ῥᾳδίως τοσαύτας μυριάδας 
κατέλεξε. καιρὸς οὖν ἤδη σκοπεῖν ἡμᾶς ὅ τι<tr><th>20<td>χρὴ ποιεῖν.<tr><th>20<td><a class=SN>ΑΔΕΙΜΑΝΤΟΣ</a><tr><td><h6>Nav</h6>. <h2>35</h2><td>    Ἀλλ’ ἐγὼ μέν φημι δεῖν ὑμᾶς τὸ πεζὸν ἀπιέναι 
τὴν ἐπὶ Κτησιφῶντος, ἡμᾶς δὲ τὸ ἱππικὸν αὐτοῦ 
μένειν τὴν Βαβυλῶνα διαφυλάξοντας.<tr><th>3<td><a class=SN>ΣΑΜΙΠΠΟΣ 
</a>    Ἀποδειλιᾷς καὶ σύ, ὦ Ἀδείμαντε, πλησίον τοῦ<tr><th>5<td>κινδύνου γενόμενος; σοὶ δὲ τί δοκεῖ, ὦ Τιμόλαε;<tr><th>5<td><a class=SN>ΤΙΜΟΛΑΟΣ 
</a>    Ἁπάσῃ τῇ στρατιᾷ βαδίζειν ἐπὶ τοὺς πολεμίους, 
μηδὲ περιμένειν ἔστ’ ἂν ἄμεινον παρασκευάσωνται 
πανταχόθεν τῶν συμμάχων προσγενομένων, ἀλλ’ 
ἕως ἔτι καθ’ ὁδόν εἰσιν οἱ πολέμιοι, ἐπιχειρῶμεν<tr><th>10<td>αὐτοῖς.<tr><th rowspan=2>10<td><a class=SN>ΣΑΜΙΠΠΟΣ</a><tr><td class=QE>Εὖ λέγεις. σὺ δὲ τί, ὦ Λυκῖνε, δοκιμάζεις;<td class=Y rowspan=11>470<tr><th>11<td><a class=SN>ΛΥΚΙΝΟΣ 
</a>    Ἐγώ σοι φράσω. ἐπειδὴ κεκμήκαμεν συντόνως 
ὁδεύοντες, ὁπότε κατῄειμεν ἕωθεν ἐς τὸν Πειραιᾶ, 
καὶ νῦν ἤδη τριάκοντά που σταδίους προκεχωρή‐<tr><th>15<td>καμεν καὶ ὁ ἥλιος πολύς, κατὰ μεσημβρίαν γὰρ 
ἤδη μάλιστα, ἐνταῦθά που ἐπὶ τὰς ἐλαίας ἐπὶ τῆς 
ἀνατετραμμένης στήλης καθίσαντας ἀναπαύ‐ 
σασθαι, εἶτα οὕτως ἀναστάντας ἀνύειν τὸ λοιπὸν 
ἐς τὸ ἄστυ.<tr><th>19<td><a class=SN>ΣΑΜΙΠΠΟΣ</a><tr><th>20<td>    Ἔτι γὰρ Ἀθήνησιν, ὦ μακάριε, εἶναι δοκεῖς, ὃς 
ἀμφὶ Βαβυλῶνα ἐν τῷ πεδίῳ πρὸ τῶν τειχῶν ἐν 
τοσούτοις στρατιώταις κάθησαι περὶ τοῦ πολέμου 
διασκοπούμενος;<tr><th>23<td><a class=SN>ΛΥΚΙΝΟΣ 
</a>    Εὖ γε ὑπέμνησας. ἐγὼ δὲ νήφειν ᾤμην καὶ<tr><th>25<td>ὕπαρ ἀποφανεῖσθαι τὴν γνώμην.<tr><th>25<td><a class=SN>ΣΑΜΙΠΠΟΣ</a><tr><td><h6>Nav</h6>. <h2>36</h2><td>    Πρόσιμεν δή, εἴ σοι δοκεῖ. καὶ ὅπως ἄνδρες 
ἀγαθοὶ ἐν τοῖς κινδύνοις ἔσεσθε μηδὲ προδώσετε 
τὸ πάτριον φρόνημα. ἤδη γάρ που καὶ οἱ πολέμιοι 
ἐπιλαμβάνουσιν. ὥστε τὸ μὲν σύνθημα ἔστω<tr><th>5<td>Ἐνυάλιος. ὑμεῖς δὲ ἐπειδὰν σημάνῃ ὁ σαλπιγκτής, 
ἀλαλάξαντες καὶ τὰ δόρατα κρούσαντες πρὸς τὰς 
ἀσπίδας ἐπείγεσθε συμμῖξαι τοῖς ἐναντίοις καὶ 
ἐντὸς γενέσθαι τῶν τοξευμάτων, ὡς μηδὲ πληγὰς 
λαμβάνωμεν ἀκροβολίζεσθαι αὐτοῖς διδόντες. καὶ<tr><th rowspan=2>10<td>ἐπειδὴ ἐς χεῖρας ἤδη συνεληλύθαμεν, τὸ μὲν 
εὐώνυμον καὶ ὁ Τιμόλαος ἐτρέψαντο τοὺς καθ’<tr><td>αὑτοὺς Μήδους ὄντας, τὸ δὲ κατ’ ἐμὲ ἰσόπαλον 
ἔτι, Πέρσαι γάρ εἰσι καὶ ὁ βασιλεὺς ἐν αὐτοῖς. 
ἡ δὲ ἵππος ἅπασα τῶν βαρβάρων ἐπὶ τὸ δεξιὸν<td class=Y rowspan=11>472<tr><th>15<td>ἡμῶν ἐλαύνουσιν, ὥστε, ὦ Λυκῖνε, αὐτός τε ἀνὴρ 
ἀγαθὸς γίγνου καὶ τοῖς μετὰ σαυτοῦ παρακελεύου 
δέχεσθαι τὴν ἐπέλασιν.<tr><th>17<td><a class=SN>ΛΥΚΙΝΟΣ</a><tr><td><h6>Nav</h6>. <h2>37</h2><td>    Ὢ τῆς τύχης. ἐπ’ ἐμὲ γὰρ οἱ ἱππεῖς ἅπαντες 
καὶ μόνος ἐπιτήδειος αὐτοῖς ἔδοξα ἐπελαύνεσθαι. 
καί μοι δοκῶ, ἢν βιάζωνται, αὐτομολήσειν προσ‐ 
δραμὼν ἐς τὴν παλαίστραν ἔτι πολεμοῦντας ὑμᾶς<tr><th>5<td>καταλιπών.<tr><th>5<td><a class=SN>ΣΑΜΙΠΠΟΣ 
</a>    Μηδαμῶς. κρατεῖς γὰρ αὐτῶν καὶ σὺ ἤδη τὸ 
μέρος. ἐγὼ δέ, ὡς ὁρᾷς, καὶ μονομαχήσω πρὸς 
τὸν βασιλέα· προκαλεῖται γάρ με καὶ ἀναδῦναι 
πάντως αἰσχρόν.<tr><th>9<td><a class=SN>ΛΥΚΙΝΟΣ</a><tr><th>10<td>    Νὴ Δία καὶ τετρώσῃ αὐτίκα μάλα πρὸς αὐτοῦ. 
βασιλικὸν γὰρ καὶ τὸ τρωθῆναι περὶ τῆς ἀρχῆς 
μαχόμενον.<tr><th>12<td><a class=SN>ΣΑΜΙΠΠΟΣ 
</a>    Εὖ λέγεις. ἐπιπόλαιον μέντοι τὸ τραῦμα καὶ 
οὐκ εἰς τὰ φανερὰ τοῦ σώματος, ὡς μηδὲ τὴν<tr><th>15<td>οὐλὴν ὕστερον ἄμορφον γενέσθαι. πλὴν ἀλλὰ 
ὁρᾷς ὅπως ἐπελάσας μιᾷ πληγῇ αὐτόν τε καὶ τὸν 
ἵππον διέπειρα τὴν λόγχην ἀφείς, εἶτα τὴν 
κεφαλὴν ἀποτεμὼν καὶ ἀφελὼν τὸ διάδημα 
βασιλεὺς ἤδη γέγονα προσκυνούμενος ὑφ’ ἁπάντων;<tr><td rowspan=2><h6>Nav</h6>. <h2>38</h2><td>οἱ βάρβαροι προσκυνείτωσαν. ὑμῶν κατὰ τὸν<tr><td>Ἑλλήνων νόμον ἄρξω εἷς στρατηγὸς ὀνομαζόμενος. 
ἐπὶ τούτοις ἄρα ἐννοεῖτε ὅσας μὲν πόλεις ἐπωνύμους 
ἐπ’ ἐμαυτοῦ οἰκιῶ, ὅσας δὲ καὶ καθαιρήσω ἑλὼν<td class=Y rowspan=9>474<tr><th>5<td>κατὰ κράτος, αἳ ἂν ὑβρίσωσί τι ἐς τὴν ἀρχήν. 
ἁπάντων δὲ μάλιστα Κυδίαν τὸν πλούσιον μετελεύ‐ 
σομαι, ὃς ὅμορος ὤν μοι ἐξέωσε τοῦ ἀγροῦ 
ἐπιβαίνων κατ’ ὀλίγον ἐς τὸ εἴσω τῶν ὅρων.<tr><th>8<td><a class=SN>ΛΥΚΙΝΟΣ</a><tr><td><h6>Nav</h6>. <h2>39</h2><td>    Πέπαυσο ἤδη, ὦ Σάμιππε. καιρὸς γὰρ σὲ ἤδη 
μὲν νενικηκότα τηλικαύτην μάχην ἐν Βαβυλῶνι 
εὐωχεῖσθαι τὰ ἐπινίκια—ἑκστάδιος γὰρ οἶμαί σοι 
ἡ ἀρχή—Τιμόλαον δὲ ἐν τῷ μέρει εὔχεσθαι ὅπερ<tr><th>5<td>ἂν ἐθέλῃ.<tr><th>5<td><a class=SN>ΣΑΜΙΠΠΟΣ 
</a>    Τί δ’ οὖν, ὦ Λυκῖνε; οἷά σοι ᾐτῆσθαι δοκῶ;<tr><th>6<td><a class=SN>ΛΥΚΙΝΟΣ 
</a>    Παρὰ πολύ, ὦ θαυμασιώτατε βασιλέων, ἐπι‐ 
πονώτερα καὶ βιαιότερα τῶν Ἀδειμάντου, παρ’ 
ὅσον ἐκεῖνος μὲν ἐτρύφα διτάλαντα χρύσεα ἐκπώ‐<tr><th>10<td>ματα προπίνων τοῖς συμπόταις, σὺ δὲ καὶ 
ἐτιτρώσκου μονομαχῶν καὶ ἐδεδίεις καὶ ἐφρόντιζες 
νύκτωρ καὶ μεθ’ ἡμέραν· οὐ μόνον γάρ σοι τὰ 
παρὰ τῶν πολεμίων φοβερὰ ἦν, ἀλλὰ καὶ ἐπιβουλαὶ 
μυρίαι καὶ φθόνος παρὰ τῶν συνόντων καὶ μῖσος<tr><th>15<td>καὶ κολακεία, φίλος δὲ οὐδεὶς ἀληθής, ἀλλὰ πρὸς 
τὸ δέος ἅπαντες ἢ πρὸς τὴν ἐλπίδα εὖνοι δοκοῦντες 
εἶναι. ἀπόλαυσις μέν γε οὐδὲ ὄναρ τῶν ἡδέων, 
ἀλλὰ δόξα μόνη καὶ πορφυρὶς χρυσῷ ποικίλη καὶ 
ταινία λευκὴ περὶ τῷ μετώπῳ καὶ δορυφόροι<tr><th>20<td>προϊόντες, τὰ δ’ ἄλλα κάματος ἀφόρητος καὶ ἀηδία 
πολλή, καὶ ἢ χρηματίζειν δεῖ τοῖς παρὰ τῶν 
πολεμίων ἥκουσιν ἢ δικάζειν ἢ καταπέμπειν τοῖς 
ὑπηκόοις ἐπιτάγματα, καὶ ἤτοι ἀφέστηκέ τι ἔθνος 
ἢ ἐπελαύνουσί τινες τῶν ἔξω τῆς ἀρχῆς. δεδιέναι<td class=Y rowspan=8>476<tr><th>25<td>οὖν δεῖ πάντα καὶ ὑφορᾶσθαι, καὶ ὅλως ὑπὸ 
πάντων μᾶλλον ἢ ὑπὸ σεαυτοῦ εὐδαιμονίζεσθαι.<tr><td><h6>Nav</h6>. <h2>40</h2><td>καὶ γὰρ οὖν καὶ τόδε πῶς οὐ ταπεινόν, ὅτι καὶ 
νοσεῖς τὰ ὅμοια τοῖς ἰδιώταις καὶ ὁ πυρετὸς οὐ 
διαγιγνώσκει σε βασιλέα ὄντα οὐδ’ ὁ θάνατος 
δέδιε τοὺς δορυφόρους, ἀλλ’ ἐπιστάς, ὁπόταν αὐτῷ<tr><th>5<td>δοκῇ, ἄγει οἰμώζοντα οὐκ αἰδούμενος τὸ διάδημα; 
σὺ δὲ ὁ οὕτως ὑψηλὸς καταπεσὼν ἀνάσπαστος ἐκ 
τοῦ βασιλείου θρόνου τὴν αὐτὴν ὁδὸν ἄπει τοῖς 
πολλοῖς, ἰσότιμος ἐλαυνόμενος ἐν τῇ ἀγέλῃ τῶν 
νεκρῶν, χῶμα ὑψηλὸν ὑπὲρ γῆς καὶ στήλην<tr><th>10<td>μακρὰν ἢ πυραμίδα εὔγραμμον τὰς γωνίας ἀπολι‐ 
πών, ἐκπρόθεσμα καὶ ἀνεπαίσθητα φιλοτιμήματα. 
εἰκόνες δὲ ἐκεῖναι καὶ νεῴ, οὓς ἀνιστᾶσιν αἱ 
πόλεις θεραπεύουσαι, καὶ τὸ μέγα ὄνομα πάντα 
κατ’ ὀλίγον ὑπορρεῖ καὶ ἄπεισιν ἀμελούμενα. ἢν<tr><th>15<td>δὲ καὶ ὅτι μάλιστα ἐπὶ πλεῖστον παραμείνῃ, τίς 
ἔτι ἀπόλαυσις ἀναισθήτῳ αὐτῷ γενομένῳ; ὁρᾷς 
οἷα μὲν ἔτι ζῶν ἕξεις πράγματα δεδιὼς καὶ 
φροντίζων καὶ κάμνων, οἷα δὲ καὶ μετὰ τὴν 
ἀπαλλαγὴν ἔσται;<tr><td><h6>Nav</h6>. <h2>41</h2><td>    Ἀλλ’ ἤδη σὸν αἰτεῖν, ὦ Τιμόλαε, καὶ ὅπως 
ὑπερβαλῇ τούτους, ὥσπερ εἰκὸς ἄνδρα συνετὸν 
καὶ πράγμασιν χρῆσθαι εἰδότα.<tr><th>3<td><a class=SN>ΤΙΜΟΛΑΟΣ 
</a>    Σκόπει γοῦν, ὦ Λυκῖνε, εἴ τι ἐπιλήψιμον εὔ‐<tr><th>5<td>ξομαι καὶ ὅ τι ἂν εὐθῦναί τις δυνηθείη. χρυσὸν 
μὲν οὖν καὶ θησαυροὺς καὶ μεδίμνους νομίσματος 
ἢ βασιλείας καὶ πολέμους καὶ δείματα ὑπὲρ τῆς 
ἀρχῆς, εἰκότως διέβαλες, οὐκ αἰτήσομαι. ἀβέ‐ 
βαια γὰρ ταῦτά γε καὶ πολλὰς τὰς ἐπιβουλὰς<td class=Y rowspan=9>478<tr><th>10<td>ἔχοντα καὶ πλέον τοῦ ἡδέος τὸ ἀνιαρὸν ἐν αὐτοῖς<tr><td><h6>Nav</h6>. <h2>42</h2><td>ἦν. ἐγὼ δὲ βούλομαι τὸν Ἑρμῆν ἐντυχόντα μοι 
δοῦναι δακτυλίους τινὰς τοιούτους τὴν δύναμιν, 
ἕνα μὲν ὥστε ἀεὶ ἐρρῶσθαι καὶ ὑγιαίνειν τὸ 
σῶμα καὶ ἄτρωτον εἶναι καὶ ἀπαθῆ, ἕτερον δὲ<tr><th>5<td>ὡς μὴ ὁρᾶσθαι τὸν περιθέμενον, οἷος ἦν ὁ τοῦ 
Γύγου, τὸν δέ τινα ὡς ἰσχύειν ὑπὲρ ἄνδρας 
μυρίους καὶ ὅ τι ἂν ἄχθος ἅμα μυρίοι κινῆσαι 
μόλις δύναιντο, τοῦτο ἐμὲ ῥᾳδίως μόνον ἀνατίθε‐ 
σθαι, ἔτι δὲ καὶ πέτεσθαι πολὺ ἀπὸ τῆς γῆς<tr><th>10<td>ἀρθέντα, καὶ πρὸς τοῦτο εἶναί μοι δακτύλιόν τινα. 
καὶ μὴν καὶ ἐς ὕπνον κατασπᾶν ὁπόσους ἂν 
ἐθέλω καὶ ἅπασαν θύραν προσιόντι μοι ἀνοίγεσθαι 
χαλωμένου τοῦ κλείθρου καὶ τοῦ μοχλοῦ ἀφαιρου‐ 
μένου, ταῦτα ἀμφότερα εἷς δακτύλιος δυνάσθω.<tr><td><h6>Nav</h6>. <h2>43</h2><td>τὸ δὲ μέγιστον ἄλλος τις ἔστω ἐπὶ πᾶσιν ὁ ἥδιστος, 
ὡς ἐράσμιον εἶναί με περιθέμενον παισὶ τοῖς 
ὡραίοις καὶ γυναιξὶ καὶ δήμοις ὅλοις καὶ μηδένα 
εἶναι ἀνέραστον καὶ ὅτῳ μὴ ποθεινότατος ἐγὼ καὶ<tr><th>5<td>ἀνὰ στόμα, ὥστε πολλὰς γυναῖκας οὐ φερούσας 
τὸν ἔρωτα καὶ ἀναρτᾶν ἑαυτὰς καὶ τὰ μειράκια 
ἐπιμεμηνέναι μοι καὶ εὐδαίμονα εἶναι δοκεῖν, εἴ 
τινα καὶ μόνον προσβλέψαιμι αὐτῶν, εἰ δ’ ὑπερ‐ 
ορῴην, κἀκεῖνα ὑπὸ λύπης ἀπολλύσθω, καὶ ὅλως<tr><th>10<td>ὑπὲρ τὸν Ὑάκινθον ἢ Ὕλαν ἢ Φάωνα τὸν Χῖον<tr><td rowspan=2><h6>Nav</h6>. <h2>44</h2><td>εἶναί με. καὶ ταῦτα πάντα ἔχειν μὴ ὀλιγοχρόνιον 
ὄντα μηδὲ κατὰ μέτρον ζῶντα τῆς ἀνθρωπίνης<tr><td>βιοτῆς, ἀλλ’ ἔτη χίλια νέον ἐκ νέου γιγνόμενον 
διαβιῶναι ἀμφὶ τὰ ἑπτακαίδεκα ἔτη ἀεὶ ἀποδυόμε‐<td class=Y rowspan=7>480<tr><th>5<td>νον τὸ γῆρας ὥσπερ οἱ ὄφεις. οὐδὲν γὰρ δεήσει 
με ταῦτα ἔχοντα· πάντα γὰρ ἐμὰ ἦν ἂν τὰ τῶν 
ἄλλων, ἐς ὅσον ἀνοίγειν τε τὰς θύρας ἐδυνάμην καὶ 
κοιμίζειν τοὺς φύλακας καὶ ἀθέατος εἶναι εἰσιών. 
εἰ δέ τι ἐν Ἰνδοῖς ἢ Ὑπερβορέοις θέαμα παράδοξον<tr><th>10<td>ἢ κτῆμα τίμιον ἢ ὅσα ἐμφαγεῖν ἢ πιεῖν ἡδέα, οὐ 
μεταστειλάμενος, ἀλλ’ αὐτὸς ἐπιπετόμενος ἀπέλαυ‐ 
ον ἁπάντων ἐς κόρον. καὶ ἐπεὶ γρὺψ ὑπόπτερον 
θηρίον ἢ φοῖνιξ ὄρνεον ἐν Ἰνδοῖς ἀθέατον τοῖς 
ἄλλοις, ἐγὼ δὲ καὶ τοῦτο ἑώρων ἄν, καὶ τὰς<tr><th>15<td>πηγὰς δὲ τὰς Νείλου μόνος ἂν ἠπιστάμην καὶ ὅσον 
τῆς γῆς ἀοίκητον, καὶ εἴ τινες ἀντίποδες ἡμῖν 
οἰκοῦσι τὸ νότιον τῆς γῆς ἡμίτομον ἔχοντες. ἔτι 
δὲ καὶ ἀστέρων φύσιν καὶ σελήνης καὶ αὐτοῦ 
ἡλίου ῥᾳδίως ἔγνων ἂν ἀπαθὴς ὢν τῷ πυρί, καὶ<tr><th>20<td>τὸ πάντων ἥδιστον, αὐθημερὸν ἀγγεῖλαι ἐς Βαβυ‐ 
λῶνα, τίς ἐνίκησεν Ὀλύμπια, καὶ ἀριστήσαντα, εἰ 
τύχοι, ἐν Συρίᾳ δειπνῆσαι ἐν Ἰταλίᾳ. εἰ δέ τις 
ἐχθρὸς εἴη, ἀμύνασθαι καὶ τοῦτον ἐκ τοῦ ἀφανοῦς 
πέτρον ἐμβαλόντα τῇ κεφαλῇ, ὡς ἐπιτετρῖφθαι τὸ<tr><th>25<td>κρανίον, τούς τε αὖ φίλους εὖ ποιεῖν ἐπιχέαντα 
κοιμωμένοις αὐτοῖς τὸ χρυσίον. καὶ μὴν εἴ τις 
ὑπερόπτης εἴη ἢ τύραννος πλούσιος ὑβριστής, 
ἀράμενος αὐτὸν ὅσον ἐπὶ σταδίους εἴκοσιν ἀφῆκα 
φέρεσθαι κατὰ τῶν κρημνῶν. τοῖς παιδικοῖς δὲ<tr><th>30<td>ὁμιλεῖν ἀκωλύτως ἂν ἐξῆν εἰσιόντα ἀθέατον 
κοιμίσαντα ἅπαντας ἄνευ ἐκείνων μόνων. οἷον δὲ 
κἀκεῖνο ἦν, τοὺς πολεμοῦντας ἐπισκοπεῖν ἔξω 
βέλους ὑπεραιωρούμενον; καὶ εἰ δόξειέ μοι, 
προσθέμενος ἂν τοῖς ἡττημένοις κοιμίσας τοὺς<tr><th>35<td>κρατοῦντας νικᾶν παρεῖχον τοῖς φεύγουσιν ἀνα‐ 
στρέψασιν ἀπὸ τῆς τροπῆς. καὶ τὸ ὅλον, παιδιὰν 
ἐποιούμην ἂν τὸν τῶν ἀνθρώπων βίον καὶ πάντα 
ἐμὰ ἦν καὶ θεὸς ἐδόκουν τοῖς ἄλλοις. τοῦτο ἡ 
ἄκρα εὐδαιμονία ἐστὶ μήτε ἀπολέσθαι μήτε ἐπι‐<td class=Y rowspan=9>482<tr><th>40<td>βουλευθῆναι δυναμένη, καὶ μάλιστα μεθ’ ὑγιείας<tr><td><h6>Nav</h6>. <h2>45</h2><td>ἐν μακρῷ τῷ βίῳ. τί ἂν αἰτιάσαιο, ὦ Λυκῖνε, τῆς 
εὐχῆς;<tr><th>2<td><a class=SN>ΛΥΚΙΝΟΣ 
</a>    Οὐδέν, ὦ Τιμόλαε. οὐδὲ γὰρ ἀσφαλὲς ἐναν‐ 
τιοῦσθαι ἀνδρὶ πτηνῷ καὶ ὑπὲρ μυρίους τὴν ἰσχύν,<tr><th>5<td>πλὴν ἀλλὰ ἐκεῖνο ἐρήσομαί σε, εἴ τινα ἄλλον εἶδες 
ἐν τοσούτοις ἔθνεσιν, ὅσα ὑπερέπτης, γέροντα ἤδη 
ἄνδρα οὕτω παρακεκινηκότα τὴν γνώμην, ἐπὶ 
δακτυλίου μικροῦ ὀχούμενον, ὄρη ὅλα κινεῖν ἄκρῳ 
τῷ δακτύλῳ δυνάμενον, ἐπέραστον πᾶσι, καὶ<tr><th>10<td>ταῦτα φαλακρὸν ὄντα καὶ τὴν ῥῖνα σιμόν; ἀτὰρ 
εἰπέ μοι καὶ τόδε, τί δή ποτε οὐχ εἷς δακτύλιος 
ἅπαντα ταῦτα δύναταί σοι, ἀλλὰ τοσούτους περιημ‐ 
μένος βαδιῇ τὴν ἀριστερὰν πεφορτισμένος κατὰ 
δάκτυλον ἕνα; μᾶλλον δὲ ὑπερπαίει ὁ ἀριθμός,<tr><th>15<td>καὶ δεήσει καὶ τὴν δεξιὰν συνεπιλαβεῖν. καίτοι 
ἑνὸς τοῦ ἀναγκαιοτάτου προσδεῖ, ὃς περιθέμενόν 
σε παύσει μωραίνοντα τὴν πολλὴν ταύτην κόρυζαν 
ἀποξύσας. ἢ τοῦτο μὲν καὶ ὁ ἑλλέβορος ἱκανὸς 
ποιῆσαι ζωρότερος ποθείς;<tr><th>19<td><a class=SN>ΤΙΜΟΛΑΟΣ</a><tr><td rowspan=2><h6>Nav</h6>. <h2>46</h2><td>    Ἀλλὰ πάντως, ὦ Λυκῖνε, καὶ αὐτὸς εὔξῃ τι 
ἤδη ποτέ, ὡς ἂν μάθωμεν οἷα αἰτήσεις ἀνεπίληπτα<tr><td>καὶ ἀνέγκλητα ὁ συκοφαντῶν τοὺς ἄλλους.<td class=Y rowspan=7>484<tr><th>3<td><a class=SN>ΛΥΚΙΝΟΣ 
</a>    Ἀλλ’ οὐ δέομαι εὐχῆς ἐγώ. ἥκομεν γὰρ δὴ<tr><th>5<td>πρὸς τὸ Δίπυλον, καὶ ὁ βέλτιστος οὑτοσὶ Σάμιππος 
ἀμφὶ Βαβυλῶνα μονομαχῶν, καὶ σύ, ὦ Τιμόλαε, 
ἀριστῶν μὲν ἐν Συρίᾳ, δειπνῶν δὲ ἐν Ἰταλίᾳ καὶ 
τοῖς ἐμοὶ ἐπιβάλλουσι σταδίοις κατεχρήσασθε 
καλῶς ποιοῦντες. ἄλλως τε οὐκ ἂν δεξαίμην<tr><th>10<td>πλουτήσας ἐπ’ ὀλίγον ὑπηνέμιόν τινα πλοῦτον 
ἀνιᾶσθαι μετ’ ὀλίγον ψιλὴν τὴν μᾶζαν ἐσθίων, οἷα 
ὑμεῖς πείσεσθε μετ’ ὀλίγον, ἐπειδὰν ἡ εὐδαιμονία 
μὲν ὑμῖν καὶ ὁ πολὺς πλοῦτος οἴχηται ἀποπτάμε‐ 
νος, αὐτοὶ δὲ καταβάντες ἀπὸ τῶν θησαυρῶν τε<tr><th>15<td>καὶ διαδημάτων ὥσπερ ἐξ ἡδίστου ὀνείρατος 
ἀνεγρόμενοι ἀνόμοια τὰ ἐπὶ τῆς οἰκίας εὑρίσκητε 
ὥσπερ οἱ τοὺς βασιλεῖς ὑποκρινόμενοι τραγῳδοὶ 
ἐξελθόντες ἀπὸ τοῦ θεάτρου λιμώττοντες οἱ πολλοί, 
καὶ ταῦτα πρὸ ὀλίγου Ἀγαμέμνονες ὄντες ἢ<tr><th>20<td>Κρέοντες. λυπήσεσθε οὖν, ὡς τὸ εἰκός, καὶ 
δυσάρεστοι ἔσεσθε τὰ ἐπὶ τῆς οἰκίας, καὶ μάλιστα 
σύ, ὦ Τιμόλαε, ὁπόταν δέῃ σε τὸ αὐτὸ παθεῖν τῷ 
Ἰκάρῳ τῆς πτερώσεως διαλυθείσης καταπεσόντα 
ἐκ τοῦ οὐρανοῦ χαμαὶ βαδίζειν ἀπολέσαντα τοὺς<tr><th rowspan=2>25<td>δακτυλίους ἐκείνους ἅπαντας ἀπορρυέντας τῶν 
δακτύλων. ἐμοὶ δὲ καὶ τοῦτο ἱκανὸν ἀντὶ πάντων 
θησαυρῶν καὶ Βαβυλῶνος αὐτῆς τὸ γελάσαι μάλα 
ἡδέως ἐφ’ οἷς ὑμεῖς ᾐτήσατε τοιούτοις οὖσι, καὶ<tr><td>ταῦτα φιλοσοφίαν ἐπαινοῦντες.<td class=Y>486</table>
<script>
var IL = ["Line", "Section"];
document.body.onload=f();
</script>
</body>
</html>
