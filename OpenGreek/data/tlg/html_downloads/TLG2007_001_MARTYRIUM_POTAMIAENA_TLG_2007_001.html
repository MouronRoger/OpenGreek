<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
<title>MARTYRIUM POTAMIAENAE ET BASILIDIS :: Martyrium Potamiaenae et Basilidis :: TLG 2007 001</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2007.htm">2007</a> 001&nbsp;:: <strong><a class=CaCo href="2007.htm"><em>MARTYRIUM POTAMIAENAE ET BASILIDIS</em></a></strong>&nbsp;:: <strong>Martyrium Potamiaenae et Basilidis</strong></p>
<p class="AuthorInfo"><a class=CaCo href="2007.htm"><em>MARTYRIUM POTAMIAENAE ET BASILIDIS</em></a> <a class="CanonEpi">Hagiogr.</a><br />(<a class="CanonDat">p. A.D. 3</a>)</p><p class="WorkInfo"><strong>Martyrium Potamiaenae et Basilidis</strong></p><p class="EditionInfo"><a class=CaE>Source: Musurillo, H. (ed.), <em>The acts of the Christian martyrs</em>. Oxford: Clarendon Press, 1972: 132–134.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><td><h2>t</h2><td><a class=T>Μαρτύριον τῶν Ἁγίων Ποταμιαίνης καὶ Βασιλείδου</a><td class=K rowspan=9><tr><td><h2>1</h2><td>Ἕβδομος δὲ ἐν τούτοις ἀριθμείσθω Βασιλείδης, τὴν περιβόητον 
Ποταμίαιναν ἀπαγαγών, περὶ ἧς πολὺς ὁ λόγος εἰσέτι νῦν παρὰ τοῖς 
ἐπιχωρίοις ᾄδεται, μυρία μὲν ὑπὲρ τῆς τοῦ σώματος ἁγνείας τε καὶ 
παρθενίας, ἐν ᾗ διέπρεψε, πρὸς ἐραστὰς ἀγωνισαμένης (καὶ γὰρ οὖν<tr><th>5<td>αὐτῇ ἀκμαῖον πρὸς τῇ ψυχῇ καὶ τὸ τοῦ σώματος ὡραῖον ἐπήνθει), 
μυρία δὲ ἀνατλάσης καὶ τέλος μετὰ δεινὰς καὶ φρικτὰς εἰπεῖν βασά‐ 
νους ἅμα μητρὶ Μαρκέλλῃ διὰ πυρὸς τελειωθείσης.<tr><td><h2>2</h2><td><a class=ML><div class=V5></div></a>φασί γέ τοι 
τὸν δικαστὴν (Ἀκύλας ἦν τούτῳ ὄνομα), χαλεπὰς ἐπιθέντα αὐτῇ 
κατὰ παντὸς τοῦ σώματος αἰκίας, τέλος ἐφ’ ὕβρει τοῦ σώματος 
μονομάχοις αὐτὴν ἀπειλῆσαι παραδοῦναι. τὴν δὲ βραχύ τι πρὸς<tr><th>5<td>ἑαυτὴν ἐπισκεψαμένην, ἐρωτηθεῖσαν ὃ κρίνειε, τοιαύτην δοῦναι ἀπό‐ 
κρισιν δι’ ἧς ἐδόκει νενομισμένον τι αὐτοῖς ἀσεβὲς ἀποφθέγξασθαι.<tr><td><h2>3</h2><td>    Ἅμα δὲ λόγῳ τὸν τῆς ἀποφάσεως ὅρον καταδεξαμένην ὁ 
Βασιλείδης, εἷς τις ὢν τῶν ἐν στρατείαις ἀναφερομένων, ἀπάγει 
παραλαβὼν τὴν ἐπὶ θανάτῳ. ὡς δὲ τὸ πλῆθος ἐνοχλεῖν αὐτῇ καὶ 
ἀκολάστοις ἐνυβρίζειν ῥήμασιν ἐπειρᾶτο, ὁ μὲν ἀνεῖργεν ἀποσοβῶν<tr><th>5<td>τοὺς ἐνυβρίζοντας, πλεῖστον ἔλεον καὶ φιλανθρωπίαν εἰς αὐτὴν 
ἐνδεικνύμενος. ἡ δὲ τῆς περὶ αὐτὴν συμπαθείας ἀποδεξαμένη τὸν 
ἄνδρα θαρρεῖν παρακελεύεται· ἐξαιτήσεσθαι γὰρ αὐτὸν ἀπελθοῦσαν 
παρὰ τοῦ ἑαυτῆς κυρίου καὶ οὐκ εἰς μακρὸν τῶν εἰς αὐτὴν πεπραγ‐ 
μένων τὴν ἀμοιβὴν ἀποτίσειν αὐτῷ.<tr><td><h2>4</h2><td><a class=ML><div class=Js></div></a>ταῦτα δ’ εἰποῦσαν γενναίως 
τὴν ἔξοδον ὑποστῆναι, πίττης ἐμπύρου κατὰ διάφορα μέρη τοῦ 
σώματος ἀπ’ ἄκρων ποδῶν καὶ μέχρι κορυφῆς ἠρέμα καὶ κατὰ 
βραχὺ περιχυθείσης αὐτῇ.<tr><td rowspan=2><h2>5</h2><td class=Ja>καὶ ὁ μὲν τῆς ἀοιδίμου κόρης τοιοῦτος<tr><td>κατηγώνιστο ἆθλος. 
    Οὐ μακρὸν δὲ χρόνον διαλιπὼν ὁ Βασιλείδης ὅρκον διά τινα αἰτίαν 
πρὸς τῶν συστρατιωτῶν αἰτηθείς, μὴ ἐξεῖναι αὐτῷ τὸ παράπαν<td class=Y rowspan=5>132<tr><th>5<td>ὀμνύναι διεβεβαιοῦτο· Χριστιανὸν γὰρ ὑπάρχειν καὶ τοῦτο ἐμφανῶς 
ὁμολογεῖν. παίζειν μὲν οὖν ἐνομίζετο τέως τὰ πρῶτα, ὡς δ’ ἐπι‐ 
μόνως ἀπισχυρίζετο, ἄγεται ἐπὶ τὸν δικαστήν, ἐφ’ οὗ τὴν ἔνστασιν 
ὁμολογήσας δεσμοῖς παραδίδοται.<tr><td><h2>6</h2><td><a class=ML><div class=Jo></div></a>τῶν δὲ κατὰ θεὸν ἀδελφῶν ὡς 
αὐτὸν ἀφικνουμένων, καὶ τὴν αἰτίαν τῆς ἀθρόας καὶ παραδόξου 
ταύτης ὁρμῆς πυνθανομένων, λέγεται εἰπεῖν ὡς ἄρα Ποταμίαινα 
τρισὶν ὕστερον ἡμέραις τοῦ μαρτυρίου νύκτωρ ἐπιστᾶσα στέφανον<tr><th>5<td>αὐτοῦ τῇ κεφαλῇ περιθεῖσα εἴη φαίη τε παρακεκληκέναι χάριν 
αὐτοῦ τὸν κύριον καὶ τῆς ἀξιώσεως τετυχηκέναι, οὐκ εἰς μακρόν τε 
αὐτὸν παραλήψεσθαι. ἐπὶ τούτοις τῶν ἀδελφῶν τῆς ἐν κυρίῳ σφραγῖ‐ 
δος μεταδόντων αὐτῷ, τῇ μετέπειτα ἡμέρᾳ τῷ τοῦ κυρίου διαπρέψας 
μαρτυρίῳ τὴν κεφαλὴν ἀποτέμνεται.<tr><td rowspan=2><h2>7</h2><td><a class=ML><div class=Js></div></a>καὶ ἄλλοι δὲ πλείους τῶν 
κατ’ Ἀλεξάνδρειαν ἀθρόως τῷ Χριστοῦ λόγῳ προσελθεῖν κατὰ τοὺς 
δεδηλωμένους ἱστοροῦνται ὡς δὴ καθ’ ὕπνους τῆς Ποταμιαίνης ἐπι‐<tr><td>φανείσης καὶ προσκεκλημένης αὐτούς. ἀλλὰ ταῦτα μὲν ὧδε ἐχέτω.<td class=Y>133</table>
<script>
var IL = ["Line", "Section"];
document.body.onload=f();
</script>
</body>
</html>
