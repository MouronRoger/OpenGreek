<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
<title>MARTYRIUM PTOLEMAEI ET LUCII :: Martyrium Ptolemaei et Lucii :: TLG 1485 001</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="1485.htm">1485</a> 001&nbsp;:: <strong><a class=CaCo href="1485.htm"><em>MARTYRIUM PTOLEMAEI ET LUCII</em></a></strong>&nbsp;:: <strong>Martyrium Ptolemaei et Lucii</strong></p>
<p class="AuthorInfo"><a class=CaCo href="1485.htm"><em>MARTYRIUM PTOLEMAEI ET LUCII</em></a> <a class="CanonEpi">Hagiogr.</a><br />(<a class="CanonDat">A.D. 2</a>)</p><p class="WorkInfo"><strong>Martyrium Ptolemaei et Lucii</strong></p><p class="EditionInfo"><a class=CaE>Source: Musurillo, H. (ed.), <em>The acts of the Christian martyrs</em>. Oxford: Clarendon Press, 1972: 38–40.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><td><h2>t</h2><td><a class=T>Μαρτύριον τῶν Ἁγίων Πτολεμαίου καὶ Λουκίου</a><td class=K rowspan=12><tr><td><h2>1</h2><td>Γυνή τις συνεβίου ἀνδρὶ ἀκολασταίνοντι ἀκολασταίνουσα καὶ αὐτὴ 
πρότερον.<tr><td><h2>2</h2><td><a class=ML><div class=J6></div></a>ἐπεὶ δὲ τὰ τοῦ Χριστοῦ διδάγματα ἔγνω, αὐτὴ ἐσω‐ 
φρονίσθη καὶ τὸν ἄνδρα ὁμοίως σωφρονεῖν πείθειν ἐπειρᾶτο, τὰ 
διδάγματα ἀναφέρουσα τήν τε μέλλουσαν τοῖς οὐ σωφρόνως καὶ 
μετὰ λόγου ὀρθοῦ βιοῦσιν ἔσεσθαι ἐν αἰωνίῳ πυρὶ κόλασιν ἀπαγ‐<tr><th>5<td>γέλλουσα.<tr><td><h2>3</h2><td><a class=ML><div class=J6></div></a>ὁ δὲ ταῖς αὐταῖς ἀσελγείαις ἐπιμένων ἀλλοτρίαν διὰ 
τῶν πράξεων ἐποιεῖτο τὴν γαμετήν.<tr><td><h2>4</h2><td><a class=ML><div class=Js></div></a>ἀσεβὲς γὰρ ἡγουμένη τὸ 
λοιπὸν ἡ γυνὴ συγκατακλίνεσθαι ἀνδρὶ παρὰ τὸν τῆς φύσεως νόμον 
καὶ παρὰ τὸ δίκαιον πόρους ἡδονῆς ἐκ παντὸς πειρωμένῳ ποιεῖσθαι, 
τῆς συζυγίας χωρισθῆναι ἐβουλήθη.<tr><td><h2>5</h2><td><a class=ML><div class=Js></div></a>καὶ ἐπεὶ ἐξεδυσωπεῖτο ὑπὸ 
τῶν αὐτῆς, ἔτι προσμένειν συμβουλευόντων, ὡς εἰς ἐλπίδα μετα‐ 
βολῆς ἥξοντός ποτε τοῦ ἀνδρός, βιαζομένη ἑαυτὴν ἐπέμενεν.<tr><td><h2>6</h2><td>    Ἐπειδὴ δὲ ὁ ταύτης ἀνὴρ εἰς τὴν Ἀλεξάνδρειαν πορευθεὶς 
χαλεπώτερα πράττειν ἀπηγγέλθη, ὅπως μὴ κοινωνὸς τῶν ἀδικημά‐ 
των καὶ ἀσεβημάτων γένηται μένουσα ἐν τῇ συζυγίᾳ καὶ ὁμοδίαιτος 
καὶ ὁμόκοιτος γινομένη, τὸ λεγόμενον παρ’ ὑμῖν ῥεπούδιον δοῦσα<tr><th>5<td>ἐχωρίσθη.<tr><td><h2>7</h2><td><a class=ML><div class=J6></div></a>ὁ δὲ καλὸς κἀγαθὸς ταύτης ἀνήρ, δέον αὐτὸν χαίρειν 
ὅτι ἃ πάλαι μετὰ τῶν ὑπηρετῶν καὶ τῶν μισθοφόρων εὐχερῶς 
ἔπραττε, μέθαις χαίρουσα καὶ κακίᾳ πάσῃ, τούτων μὲν τῶν πράξεων 
πέπαυτο, καὶ αὐτὸν τὰ αὐτὰ παύσασθαι πράττοντα ἐβούλετο, μὴ<tr><th>5<td>βουλομένου ἀπαλλαγείσης κατηγορίαν πεποίηται, λέγων αὐτὴν 
Χριστιανὴν εἶναι.<tr><td><h2>8</h2><td>    Καὶ ἡ μὲν βιβλίδιόν σοι τῷ αὐτοκράτορι ἀναδέδωκε, πρότερον 
συγχωρηθῆναι αὐτῇ διοικήσασθαι τὰ ἑαυτῆς ἀξιοῦσα, ἔπειτα ἀπο‐ 
λογήσασθαι περὶ τοῦ κατηγορήματος μετὰ τὴν τῶν πραγμάτων 
αὐτῆς διοίκησιν. καὶ συνεχώρησας τοῦτο.<tr><td><h2>9</h2><td><a class=ML><div class=V1></div></a>ὁ δὲ ταύτης ποτὲ ἀνὴρ 
πρὸς ἐκείνην μὲν μὴ δυνάμενος τὰ νῦν ἔτι λέγειν, πρὸς Πτολεμαῖόν 
τινα, ὃν Οὔρβικος ἐκολάσατο, διδάσκαλον ἐκείνης τῶν Χριστιανῶν 
μαθημάτων γενόμενον, ἐτράπετο διὰ τοῦδε τοῦ τρόπου.<td class=Y rowspan=13>38<tr><td><h2>10</h2><td><a class=ML><div class=V7></div></a>ἑκατόντ‐ 
αρχον εἰς δεσμὰ ἐμβαλόντα τὸν Πτολεμαῖον, φίλον αὐτῷ ὑπάρχοντα, 
ἔπεισε λαβέσθαι τοῦ Πτολεμαίου καὶ ἀνερωτῆσαι αὐτὸ τοῦτο μόνον 
εἰ Χριστιανός ἐστι.<tr><td><h2>11</h2><td><a class=ML><div class=JQ></div></a>καὶ τὸν Πτολεμαῖον φιλαλήθη ἀλλ’ οὐκ 
ἀπατηλὸν οὐδὲ ψευδολόγον τὴν γνώμην ὄντα, ὁμολογήσαντα ἑαυτὸν 
εἶναι Χριστιανόν, ἐν δεσμοῖς γενέσθαι ὁ ἑκατόνταρχος πεποίηκε καὶ 
ἐπὶ πολὺν χρόνον ἐν τῷ δεσμωτηρίῳ ἐκολάσατο.<tr><td><h2>12</h2><td><a class=ML><div class=V4></div></a>τελευταῖον δὲ 
ὅτε ἐπὶ Οὔρβικον ἤχθη ὁ ἄνθρωπος, ὁμοίως αὐτὸ τοῦτο μόνον 
ἐξητάσθη εἰ εἴη Χριστιανός.<tr><td><h2>13</h2><td><a class=ML><div class=Jg></div></a>καὶ πάλιν τὰ καλὰ ἑαυτῷ συν‐ 
επιστάμενος διὰ τὴν ἀπὸ τοῦ Χριστοῦ διδαχήν, τὸ διδασκάλιον τῆς 
θείας ἀρετῆς ὡμολόγησεν.<tr><td><h2>14</h2><td><a class=ML><div class=Ja></div></a>ὁ γὰρ ἀρνούμενος ὁτιοῦν ἢ κατεγνω‐ 
κὼς τοῦ πράγματος ἔξαρνος γίνεται, ἢ ἑαυτὸν ἀνάξιον ἐπιστάμενος 
καὶ ἀλλότριον τοῦ πράγματος τὴν ὁμολογίαν φεύγει. ὧν οὐδὲν 
πρόσεστι τῷ ἀληθινῷ Χριστιανῷ.<tr><td><h2>15</h2><td>    Καὶ τοῦ Οὐρβίκου κελεύσαντος αὐτὸν ἀπαχθῆναι, Λούκιός τις 
καὶ αὐτὸς ὢν Χριστιανὸς ὁρῶν τὴν ἀλόγως οὕτω γενομένην κρίσιν, 
πρὸς τὸν Οὔρβικον ἔφη·<tr><td><h2>16</h2><td><a class=ML><div class=JW></div></a>Τίς ἡ αἰτία; τοῦ μήτε μοιχὸν μήτε 
πόρνον μήτε ἀνδροφόνον μήτε λωποδύτην μήτε ἅρπαγα μήτε ἁπλῶς 
ἀδίκημά τι πράξαντα ἐλεγχόμενον, ὀνόματος δὲ Χριστιανοῦ προσ‐ 
ωνυμίαν ὁμολογοῦντα τὸν ἄνθρωπον τοῦτον ἐκολάσω; οὐ πρέποντα<tr><th>5<td>Εὐσεβεῖ αὐτοκράτορι οὐδὲ φιλοσόφῳ Καίσαρος παιδὶ οὐδὲ τῇ ἱερᾷ 
συγκλήτῳ κρίνεις, ὦ Οὔρβικε.<tr><td><h2>17</h2><td><a class=ML><div class=Ji></div></a>καὶ ὃς οὐδὲν ἄλλο ἀποκρινάμενος 
καὶ πρὸς τὸν Λούκιον ἔφη· Δοκεῖς μοι καὶ σὺ εἶναι τοιοῦτος.<tr><td><h2>18</h2><td><a class=ML><div class=VB></div></a>καὶ 
τοῦ Λουκίου φήσαντος, Μάλιστα, πάλιν καὶ αὐτὸν ἀπαχθῆναι ἐκέ‐ 
λευσεν.<tr><td><h2>19</h2><td><a class=ML><div class=J2></div></a>ὁ δὲ καὶ χάριν εἰδέναι ὡμολόγει, πονηρῶν δεσποτῶν τῶν 
τοιούτων ἀπηλλάχθαι γινώσκων καὶ πρὸς τὸν πατέρα καὶ βασιλέα 
τῶν οὐρανῶν πορεύεσθαι.<tr><td rowspan=2><h2>20</h2><td class=JY>καὶ ἄλλος δὲ τρίτος ἀπελθὼν κολα‐<tr><td>σθῆναι προσετιμήθη.<td class=Y>39</table>
<script>
var IL = ["Line", "Section"];
document.body.onload=f();
</script>
</body>
</html>
