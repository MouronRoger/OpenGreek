<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>ATHANASIUS :: Sermo in ramos palmarum [Sp.] :: TLG 2035 020</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2035.htm">2035</a> 020&nbsp;:: <strong><a class=CaCo href="2035.htm">ATHANASIUS</a></strong>&nbsp;:: <strong>Sermo in ramos palmarum </strong>[Sp.]</p>
<p class="AuthorInfo"><a class=CaCo href="2035.htm">ATHANASIUS</a> <a class="CanonEpi">Theol.</a><br />(<a class="CanonGeo">Alexandrinus</a>: <a class="CanonDat">A.D. 4</a>)</p><p class="WorkInfo"><strong>Sermo in ramos palmarum </strong>[Sp.]</p><p class="EditionInfo"><a class=CaE>Source: Nordberg, H. (ed.), <em>Athanasiana I</em> [<em>Commentationes humanarum litterarum </em>30.2] Helsinki: Centraltryckeriet, 1962: 42–45.</a></p><p class="CitationStyle">Citation: Chapter&nbsp;&mdash; section&nbsp;&mdash; (line)</p>
<tr><td class=qS colspan=3> <tr><td><h3>t</h3> <h2>1</h2><td><a class=T>Τοῦ 〈αὐτοῦ〉 Ἀθανασίου, ἀρχιεπισκόπου Ἀλεξανδρείας, 
λόγος εἰς τὰ βαΐα.</a><td class=K rowspan=6><tr><td><h3>1</h3>.<h2>1</h2><td>Φρικτόν, ἀγαπητοί, μυστήριον καὶ σήμερον ἐν Ἰερουσαλὴμ γέγονε. 
μυστήριον δέ φημι τὸ ὑπὸ τῶν προφητῶν κηρυχθὲν καὶ ὑπὸ Χριστοῦ 
τελεσθέν.<tr><td><h3>1</h3>.<h2>2</h2><td><a class=ML><div class=J6></div></a>ὄντως γὰρ «εὐλογημένος ὁ ἐρχόμενος ἐν ὀνόματι κυρίου» κατὰ 
τὸν μακάριον Δαυίδ. καὶ πάλιν ὁ αὐτός· «ἐκ στόματος νηπίων καὶ θηλα‐ 
ζόντων κατηρτίσω αἶνον.»<tr><td><h3>1</h3>.<h2>3</h2><td><a class=ML><div class=Ja></div></a>τὴν γὰρ κοινὴν ἀνάστασιν τοῦ τῶν ἀνθρώπων 
γένους πιστούμενος ὁ πάντων δεσπότης καὶ δημιουργός, Ἰησοῦς Χριστός, 
ὁ πάντα δι’ ἡμᾶς οἰκονομήσας πρὸ τοῦ σωτηρίου αὐτοῦ πάθους ἐκ νεκρῶν 
ἤγειρε τὸν Λάζαρον.<tr><td><h3>1</h3>.<h2>4</h2><td><a class=ML><div class=JQ></div></a>ὅθεν μετὰ τοῦτο σπεύδων ὡς λοιπὸν ἔφην τὸ 
ὑπὲρ ἡμῶν ἑκούσιον πάθος ἀναδέξασθαι.<tr><td rowspan=2><h3>1</h3>.<h2>5</h2><td><a class=ML><div class=V0></div></a>«ἀποστέλλει,» φησὶν ὁ εὐαγ‐ 
γελιστής, «δύο τινὰς τῶν ἑαυτοῦ μαθητῶν λέγων· πορεύεσθε εἰς τὴν 
κατέναντι ὑμῶν κώμην, εὑρήσετε ὄνον δεδεμένην καὶ πῶλον σὺν αὐτῇ·<tr><td>λύσαντες ἀγάγετέ μοι.»<td class=Y rowspan=10>42<tr><td><h3>2</h3>.<h2>1</h2><td>Διὰ τοῦτο ὁ μακάριος Ἰακώβ, ὁ πατριάρχης, ἡνίκα τὰς εὐλογίας ἐν 
κλήρῳ παρεῖχε τοῖς τέκνοις, ἐλθὼν ἐπὶ τὸν Ἰούδαν οὕτως εἴρηκεν·<tr><td><h3>2</h3>.<h2>2</h2><td>«Ἰούδα, σὲ αἰνέσαισαν οἱ ἀδελφοί σου.» καὶ μετ’ ὀλίγα· «καὶ αὐτὸς προσ‐ 
δοκία ἐθνῶν.» ποίων δὲ ἐθνῶν γέγονε προσδοκία Ἰούδας; 〈Ἰουδαίων;〉 
οὐδαμῶς. ἀλλὰ τοῦτο δηλοῖ ὁ προφήτης, ἐπειδὴ ἐξ Ἰούδα ἀνατέταλκεν 
ὁ κύριος.<tr><td><h3>2</h3>.<h2>3</h2><td><a class=ML><div class=J6></div></a>καὶ πάλιν μεθ’ ἕτερα ὁ αὐτός· «δεσμεύων πρὸς ἄμπελον τὴν 
ὄνον αὐτοῦ καὶ τῇ ἕλικι τὸν πῶλον τῆς ὄνου αὐτοῦ.» ὄνον καὶ πῶλον 
εἰπὼν τὴν ἐκκλησίαν τῶν ἐθνῶν ἐσήμανεν.<tr><td><h3>2</h3>.<h2>4</h2><td><a class=ML><div class=V1></div></a>ἐδέσμευσε γὰρ ἀληθῶς τὰ 
ἔθνη ὁ κύριος τῇ ἀμπέλῳ καὶ τῇ ἕλικι τουτέστι τῇ παλαιᾷ καὶ καινῇ 
διαθήκῃ, ὅπως καρποφορήσωσι καρπὸν εὐσεβείας διὰ τῆς πίστεως.<tr><td><h3>2</h3>.<h2>5</h2><td><a class=ML><div class=VC></div></a>εἶτα 
ἐπάγει· «πλυνεῖ ἐν οἴνῳ τὴν στολὴν αὐτοῦ καὶ ἐν αἵματι σταφυλῆς τὴν 
περιβολὴν αὐτοῦ.» στολὴν τοῦ Χριστοῦ καὶ περιβολὴν τὴν σάρκα λέγει.<tr><td><h3>2</h3>.<h2>6</h2><td>ἑκουσίως γὰρ δι’ ἡμᾶς ἐν σταυρῷ προσηλώθη σαρκί, ἵνα τῷ ἰδίῳ αἵματι 
τὸν ῥύπον ἐκπλύνῃ τῶν ἡμετέρων ἁμαρτιῶν.<tr><td><h3>2</h3>.<h2>7</h2><td><a class=ML><div class=V2></div></a>καθὼς καὶ ἐν Ἠσαΐᾳ 
γέγραπται· «διὰ τί σου ἐρυθρὰ τὰ ἱμάτια καὶ τὰ ἐνδύματά σου ὡς ἀπὸ 
πατητοῦ ληνοῦ, πλήρης καταπεπατημένης;»<tr><td><h3>3</h3>.<h2>1</h2><td>Ἀλλ’ ἐπὶ τὸ προκείμενον ἐπανέλθωμεν. λέγει γὰρ τοῖς μαθηταῖς ὁ 
κύριος περὶ τῆς ὄνου· «καὶ ἐάν τις ὑμῖν εἴπῃ· τί ποιεῖτε ἢ τί λύετε τὸν 
πῶλον, εἴπατε ὅτι ὁ κύριος αὐτοῦ χρείαν ἔχει.»<tr><td rowspan=2><h3>3</h3>.<h2>2</h2><td class=V5>μὴ διστάσητε, φησίν,<tr><td>ἐν μηδενὶ τῶν κατὰ τὴν ἐμὴν οἰκονομίαν πραττομένων· οὐδεὶς ὑμῶν 
ἀντιστήσεται οὐδὲ ἀντιρρημονήσει πρὸς οὐδὲ ἓν ῥῆμα.<td class=Y rowspan=10>43<tr><td><h3>3</h3>.<h2>3</h2><td><a class=ML><div class=V7></div></a>«εἴπατε ὅτι ὁ 
κύριος αὐτοῦ χρείαν ἔχει.» οὐδεὶς κωλύσει ὑμᾶς ποιοῦντας τὸ ὑπ’ 
ἐμοῦ προσταττόμενον. «ἐμὴ γάρ ἐστιν ἡ οἰκουμένη καὶ τὸ πλήρωμα 
αὐτῆς.»<tr><td><h3>3</h3>.<h2>4</h2><td><a class=ML><div class=J2></div></a>δεῖ τοίνυν πάντα τὰ περὶ ἐμοῦ γεγραμμένα εἰς πέρας ἐλθεῖν. 
δεῖ με εἰσελθεῖν εἰς Ἰερουσαλὴμ σήμερον ἐποχούμενον ἐπὶ ὑποζύγιον.<tr><td><h3>3</h3>.<h2>5</h2><td>«ἐρευνᾶτε τὰς γραφάς·» ἰδοὺ Ζαχαρίας ὁ προφήτης διαρρήδην βοᾷ 
λέγων· «χαῖρε σφόδρα, θύγατερ Σιών· κηρύσσεταί σοι δίκαιος καὶ σῴζων· 
αὐτὸς πραῢς καὶ ἐπιβεβηκὼς ἐπὶ ὑποζύγιον καὶ πῶλον ὄνου νέον.»<tr><td><h3>3</h3>.<h2>6</h2><td>καιρὸς οὖν εὐδοκίας ὁ παρών. δεῖ με τὴν ἔχθραν λῦσαι καὶ εἰρη‐ 
νοποιῆσαι τὰ πάντα διὰ τοῦ σταυροῦ. δεῖ τὴν νῦν Ἰερουσαλὴμ τέλος 
λαβεῖν καὶ τὴν ἐξ ἐθνῶν ἐκκλησίαν στηριχθῆναι.<tr><td><h3>3</h3>.<h2>7</h2><td><a class=ML><div class=V5></div></a>ἢ οὐχὶ καὶ ὁ ὑμνῳ‐ 
δὸς Δαυὶδ περὶ τῆς κλήσεως ταύτης τῶν ἐθνῶν προεφήτευσε; τί γὰρ 
εἴρηκε; «πάντα τὰ ἔθνη, ὅσα ἐποίησας, ἥξουσι καὶ προσκυνήσουσιν 
ἐνώπιόν σου, κύριε.» οὗτοί εἰσιν οἱ «ἀληθινοὶ προσκυνηταί,» οἱ διὰ<tr><th>5<td>πίστεως τὸν λόγον δεχόμενοι.<tr><td><h3>3</h3>.<h2>8</h2><td><a class=ML><div class=Ji></div></a>εἶτά φησιν ὁ εὐαγγελιστής· «πορευθέν‐ 
τες δὲ οἱ μαθηταὶ ἐποίησαν καθὼς συνέταξεν αὐτοῖς καὶ ἤγαγον τὴν 
ὄνον καὶ τὸν πῶλον καὶ ἐπέθηκαν ἐπάνω αὐτῶν τὰ ἱμάτια αὐτῶν, καὶ 
ἐπεκάθησαν τὸν Ἰησοῦν.»<tr><td><h3>4</h3>.<h2>1</h2><td>Ὢ τῆς πολλῆς τοῦ σωτῆρος πρὸς ἡμᾶς συγκαταβάσεως. τίς οὐ 
θαυμάσῃ τὸ μέγεθος τῆς αὐτοῦ πρὸς ἡμᾶς ἀγάπης; τίς οὐκ ἂν ἐκπλαγῇ, 
ὅτι ὁ ἐπὶ τῶν χερουβὶμ ἐποχούμενος ἐπὶ πῶλον δι’ ἡμᾶς ἐκαθέσθη;<tr><td rowspan=2><h3>4</h3>.<h2>2</h2><td><a class=ML><div class=VD></div></a>ὁ 
ὑπὸ τῶν σεραφὶμ ἀνυμνούμενος ὑπὸ νηπίων εὐφημεῖται. τοῖς μὲν γὰρ<tr><td>ἱματίοις, φησί, τὴν ὁδὸν κατεστρώννυον, ἄλλοι δὲ κλάδους ἐκ τῶν 
δένδρων κόπτοντες τὸ αὐτὸ ἐποίουν.<td class=Y rowspan=6>44<tr><td><h3>4</h3>.<h2>3</h2><td><a class=ML><div class=Ju></div></a>καὶ οἱ μὲν προπορευόμενοι, οἱ δὲ 
ἀκολουθοῦντες ἔκραζον ἅμα τοῖς ἀπειροκάκοις παισὶν ἐπινίκιόν τινα 
ὕμνον λέγοντες· «ὠσαννὰ τῷ υἱῷ Δαυίδ, εὐλογημένος ὁ ἐρχόμενος ἐν 
ὀνόματι κυρίου, ὠσαννὰ ἐν τοῖς ὑψίστοις.»<tr><td><h3>4</h3>.<h2>4</h2><td><a class=ML><div class=V2></div></a>διὸ καὶ ἡμεῖς ἀποθέμενοι 
πάντα λογισμὸν ῥυπαρὸν καὶ αἰσχρὰς ἐνθυμήσεις καὶ τὴν ἐν πανουργίᾳ 
πονηρίαν ἀπειρόκακον ἔννοιαν ἀναλαβόντες ἅμα τοῖς παισὶν ἐκείνοις 
μετὰ φαιδρῶν τῶν λαμπάδων ἀπαντήσωμεν τῷ σωτῆρι Χριστῷ, τῷ<tr><th>5<td>ἀληθινῷ θεῷ ἡμῶν.<tr><td><h3>4</h3>.<h2>5</h2><td><a class=ML><div class=JM></div></a>καὶ τοῖς μὲν βαΐοις νικητὴν αὐτὸν τοῦ θανάτου 
κηρύξωμεν, τοῖς δὲ τῶν ἐλαιῶν κλάδοις τὸν ἐλεήμονα καὶ ἀγαθὸν 
ἱκετεύσωμεν λέγοντες· «εὐλογημένος ὁ ἐλθὼν καὶ ἐρχόμενος ἐν ὀνόματι 
κυρίου, ὠσαννὰ ἐν τοῖς ὑψίστοις.»<tr><td rowspan=2><h3>4</h3>.<h2>6</h2><td><a class=ML><div class=Js></div></a>εὐλογημένος ὁ ἐλθὼν κατ’ οἰκο‐ 
νομίαν καὶ «δι’ ἡμᾶς πτωχεύσας πλούσιος ὤν, ἵνα καὶ ἡμεῖς τῇ σῇ 
πτωχείᾳ πλουτήσωμεν.» ἐρχόμενος δὲ μετὰ δόξης κρῖναι ζῶντας καὶ<tr><td>νεκρούς. αὐτῷ ἡ δόξα καὶ τὸ κράτος εἰς τοὺς αἰῶνας τῶν αἰώνων. ἀμήν.<td class=Y>45</table>
<script>
var IL = ["Line", "Section", "Chapter"];
document.body.onload=f();
</script>
</body>
</html>
