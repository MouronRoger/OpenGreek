<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>SOPHOCLES :: Ajax :: TLG 0011 003</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0011.htm">0011</a> 003&nbsp;:: <strong><a class=CaCo href="0011.htm">SOPHOCLES</a></strong>&nbsp;:: <strong>Ajax</strong></p>
<p class="AuthorInfo"><a class=CaCo href="0011.htm">SOPHOCLES</a> <a class="CanonEpi">Trag.</a><br />(<a class="CanonGeo">Atheniensis</a>: <a class="CanonDat">5 B.C.</a>)</p>
<p class="CanonVid"><a class="CaV">Scholia: Cf. <em>SCHOLIA IN SOPHOCLEM</em> (5037)</a></p>
<p class="WorkInfo"><strong>Ajax</strong></p><p class="EditionInfo"><a class=CaE>Source: Dain, A., Mazon, P. (eds.), <em>Sophocle</em>, vol. 2. Paris: Les Belles Lettres, 1958 (repr. 1968 (1st edn. rev.)): 10–59.</a></p><p class="CitationStyle">Citation: (Line)</p>
<tr><td class=qS colspan=3> <tr><tr><th>t<td class=J9><a class="T F1T">ΑΙΑΣ</a><td class=K rowspan=8><tr><th>1<td><a class=SN>ΑΘΑΝΑ</a><tr><th>1<td class=QQ>Ἀεὶ μέν, ὦ παῖ Λαρτίου, δέδορκά σε 
πεῖράν τιν’ ἐχθρῶν ἁρπάσαι θηρώμενον· 
καὶ νῦν ἐπὶ σκηναῖς σε ναυτικαῖς ὁρῶ 
Αἴαντος, ἔνθα τάξιν ἐσχάτην ἔχει,<tr><th>5<td class=QQ>πάλαι κυνηγετοῦντα καὶ μετρούμενον 
ἴχνη τὰ κείνου νεοχάραχθ’, ὅπως ἴδῃς 
εἴτ’ ἔνδον εἴτ’ οὐκ ἔνδον. Εὖ δέ ς’ ἐκφέρει 
κυνὸς Λακαίνης ὥς τις εὔρινος βάσις· 
ἔνδον γὰρ ἁνὴρ ἄρτι τυγχάνει, κάρα<tr><th>10<td><div class=QQ></div>στάζων ἱδρῶτι καὶ χέρας ξιφοκτόνους· 
<div class=QQ></div>καί ς’ οὐδὲν εἴσω τῆσδε παπταίνειν πύλης 
<div class=QQ></div>ἔτ’ ἔργον ἐστίν, ἐννέπειν δ’ ὅτου χάριν 
<div class=QQ></div>σπουδὴν ἔθου τήνδ’, ὡς παρ’ εἰδυίας μάθῃς. 
<a class=SN>ΟΔΥΣΣΕΥΣ</a><tr><th>14<td class=QQ>Ὦ φθέγμ’ Ἀθάνας, φιλτάτης ἐμοὶ θεῶν,<tr><th>15<td class=QQ>ὡς εὐμαθές σου, κἂν ἄποπτος ᾖς, ὅμως 
φώνημ’ ἀκούω καὶ ξυναρπάζω φρενί, 
χαλκοστόμου κώδωνος ὡς τυρσηνικῆς. 
Καὶ νῦν ἐπέγνως εὖ μ’ ἐπ’ ἀνδρὶ δυσμενεῖ 
βάσιν κυκλοῦντ’, Αἴαντι τῷ σακεσφόρῳ·<tr><th rowspan=2>20<td class=QQ>κεῖνον γάρ, οὐδέν’ ἄλλον, ἰχνεύω πάλαι.<tr><td class=QQ>Νυκτὸς γὰρ ἡμᾶς τῆσδε πρᾶγος ἄσκοπον 
ἔχει περάνας, —εἴπερ εἴργασται τάδε· 
ἴσμεν γὰρ οὐδὲν τρανές, ἀλλ’ ἀλώμεθα· 
κἀγὼ ’θελοντὴς τῷδ’ ὑπεζύγην πόνῳ.<td class=Y rowspan=6>10<tr><th>25<td class=QQ>Ἐφθαρμένας γὰρ ἀρτίως εὑρίσκομεν 
λείας ἁπάσας καὶ κατηναρισμένας 
ἐκ χειρὸς αὐτοῖς ποιμνίων ἐπιστάταις. 
Τήνδ’ οὖν ἐκείνῳ πᾶς τις αἰτίαν νέμει. 
Καί μοί τις ὀπτὴρ αὐτὸν εἰσιδὼν μόνον<tr><th>30<td class=QQ>πηδῶντα πεδία σὺν νεορράντῳ ξίφει 
φράζει τε κἀδήλωσεν· εὐθέως δ’ ἐγὼ 
κατ’ ἴχνος ᾄσσω, καὶ τὰ μὲν σημαίνομαι, 
τὰ δ’ ἐκπέπληγμαι κοὐκ ἔχω μαθεῖν ὅτου. 
Καιρὸν δ’ ἐφήκεις· πάντα γὰρ τά τ’ οὖν πάρος<tr><th>35<td><div class=QQ></div>τά τ’ εἰσέπειτα σῇ κυβερνῶμαι χερί. 
<a class=SN>ΑΘ.</a><div class=QU></div>Ἔγνων, Ὀδυσσεῦ, καὶ πάλαι φύλαξ ἔβην 
<div class=QQ></div>τῇ σῇ πρόθυμος εἰς ὁδὸν κυναγίᾳ. 
<a class=SN>ΟΔ.</a><div class=QU></div>Ἦ καί, φίλη δέσποινα, πρὸς καιρὸν πονῶ; 
<a class=SN>ΑΘ.</a><div class=QU></div>Ὡς ἔστιν ἀνδρὸς τοῦδε τἄργα ταῦτά σοι.<tr><th>40<td><a class=SN>ΟΔ.</a><div class=QU></div>Καὶ πρὸς τί δυσλόγιστον ὧδ’ ᾖξεν χέρα; 
<a class=SN>ΑΘ.</a><div class=QU></div>Χόλῳ βαρυνθεὶς τῶν Ἀχιλλείων ὅπλων. 
<a class=SN>ΟΔ.</a><div class=QU></div>Τί δῆτα ποίμναις τήνδ’ ἐπεμπίπτει βάσιν; 
<a class=SN>ΑΘ.</a><div class=QU></div>Δοκῶν ἐν ὑμῖν χεῖρα χραίνεσθαι φόνῳ. 
<a class=SN>ΟΔ.</a><div class=QU></div>Ἦ καὶ τὸ βούλευμ’ ὡς ἐπ’ Ἀργείοις τόδ’ ἦν;<tr><th rowspan=2>45<td><a class=SN>ΑΘ.</a><div class=QU></div>Κἂν ἐξεπράξατ’, εἰ κατημέλης’ ἐγώ. 
<a class=SN>ΟΔ.</a><div class=QU></div>Ποίαισι τόλμαις ταῖσδε καὶ φρενῶν θράσει; 
<a class=SN>ΑΘ.</a><div class=QU></div>Νύκτωρ ἐφ’ ὑμᾶς δόλιος ὁρμᾶται μόνος. 
<a class=SN>ΟΔ.</a><div class=QU></div>Ἦ καὶ παρέστη κἀπὶ τέρμ’ ἀφίκετο;<tr><td><a class=SN>ΑΘ.</a><div class=QU></div>Καὶ δὴ ’πὶ δισσαῖς ἦν στρατηγίσιν πύλαις.<td class=Y rowspan=7>11<tr><td><h6>Aj</h6>.  <h1>(50)</h1><td><a class=SN>ΟΔ.</a><div class=QU></div>Καὶ πῶς ἐπέσχε χεῖρα μαιμῶσαν φόνου; 
<a class=SN>ΑΘ.</a><div class=QU></div>Ἐγώ σφ’ ἀπείργω, δυσφόρους ἐπ’ ὄμμασι 
<div class=QQ></div>γνώμας βαλοῦσα τῆς ἀνηκέστου χαρᾶς, 
<div class=QQ></div>καὶ πρός τε ποίμνας ἐκτρέπω σύμμικτά τε 
<div class=QQ></div>λείας ἄδαστα βουκόλων φρουρήματα·<tr><th>55<td class=QQ>ἔνθ’ εἰσπεσὼν ἔκειρε πολύκερων φόνον 
κύκλῳ ῥαχίζων· κἀδόκει μὲν ἔσθ’ ὅτε 
δισσοὺς Ἀτρείδας αὐτόχειρ κτείνειν ἔχων, 
ὅτ’ ἄλλοτ’ ἄλλον ἐμπίτνων στρατηλατῶν. 
Ἐγὼ δὲ φοιτῶντ’ ἄνδρα μανιάσιν νόσοις<tr><th>60<td class=QQ>ὤτρυνον, εἰσέβαλλον εἰς ἕρκη κακά. 
Κἄπειτ’ ἐπειδὴ τοῦδ’ ἐλώφησεν φόνου, 
τοὺς ζῶντας αὖ δεσμοῖσι συνδήσας βοῶν 
ποίμνας τε πάσας εἰς δόμους κομίζεται, 
ὡς ἄνδρας, οὐχ ὡς εὔκερων ἄγραν ἔχων·<tr><th>65<td class=QQ>καὶ νῦν κατ’ οἴκους συνδέτους αἰκίζεται. 
Δείξω δὲ καὶ σοὶ τήνδε περιφανῆ νόσον, 
ὡς πᾶσιν Ἀργείοισιν εἰσιδὼν θροῇς. 
Θαρσῶν δὲ μίμνε μηδὲ συμφορὰν δέχου 
τὸν ἄνδρ’· ἐγὼ γὰρ ὀμμάτων ἀποστρόφους<tr><th>70<td><div class=QQ></div>αὐγὰς ἀπείρξω σὴν πρόσοψιν εἰσιδεῖν. 
<div class=QQ></div>Οὗτος, σὲ τὸν τὰς αἰχμαλωτίδας χέρας 
<div class=QQ></div>δεσμοῖς ἀπευθύνοντα προσμολεῖν καλῶ. 
<div class=QQ></div>Αἴαντα φωνῶ· στεῖχε δωμάτων πάρος. 
<a class=SN>ΟΔ.</a><div class=QU></div>Τί δρᾷς, Ἀθάνα; μηδαμῶς σφ’ ἔξω κάλει.<tr><th rowspan=2>75<td><a class=SN>ΑΘ.</a><div class=QU></div>Οὐ σῖγ’ ἀνέξῃ, μηδὲ δειλίαν ἀρῇ; 
<a class=SN>ΟΔ.</a><div class=QU></div>Μή, πρὸς θεῶν· ἀλλ’ ἔνδον ἀρκείτω μένων.<tr><td><a class=SN>ΑΘ.</a><div class=QU></div>Τί μὴ γένηται; πρόσθεν οὐκ ἀνὴρ ὅδ’ ἦν; 
<a class=SN>ΟΔ.</a><div class=QU></div>Ἐχθρός γε τῷδε τἀνδρὶ καὶ τανῦν ἔτι. 
<a class=SN>ΑΘ.</a><div class=QU></div>Οὔκουν γέλως ἥδιστος εἰς ἐχθροὺς γελᾶν;<td class=Y rowspan=7>12<tr><th>80<td><a class=SN>ΟΔ.</a><div class=QU></div>Ἐμοὶ μὲν ἀρκεῖ τοῦτον ἐν δόμοις μένειν. 
<a class=SN>ΑΘ.</a><div class=QU></div>Μεμηνότ’ ἄνδρα περιφανῶς ὀκνεῖς ἰδεῖν; 
<a class=SN>ΟΔ.</a><div class=QU></div>Φρονοῦντα γάρ νιν οὐκ ἂν ἐξέστην ὄκνῳ. 
<a class=SN>ΑΘ.</a><div class=QU></div>Ἀλλ’ οὐδὲ νῦν σε μὴ παρόντ’ ἴδῃ πέλας. 
<a class=SN>ΟΔ.</a><div class=QU></div>Πῶς; εἴπερ ὀφθαλμοῖς γε τοῖς αὐτοῖς ὁρᾷ.<tr><th>85<td><a class=SN>ΑΘ.</a><div class=QU></div>Ἐγὼ σκοτώσω βλέφαρα καὶ δεδορκότα. 
<a class=SN>ΟΔ.</a><div class=QU></div>Γένοιτο μεντἂν πᾶν θεοῦ τεχνωμένου. 
<a class=SN>ΑΘ.</a><div class=QU></div>Σίγα νυν ἑστώς, καὶ μέν’ ὡς κυρεῖς ἔχων. 
<a class=SN>ΟΔ.</a><div class=QU></div>Μένοιμ’ ἄν· ἤθελον δ’ ἂν ἐκτὸς ὢν τυχεῖν. 
<a class=SN>ΑΘ.</a><div class=QU></div>Ὦ οὗτος, Αἶαν, δεύτερόν σε προσκαλῶ·<tr><th>90<td><div class=QQ></div>τί βαιὸν οὕτως ἐντρέπῃ τῆς συμμάχου; 
<a class=SN>ΑΙΑΣ</a><tr><th>91<td><div class=QQ></div>Ὦ χαῖρ’, Ἀθάνα, χαῖρε, Διογενὲς τέκνον, 
<div class=QQ></div>ὡς εὖ παρέστης· καί σε παγχρύσοις ἐγὼ 
<div class=QQ></div>στέψω λαφύροις τῆσδε τῆς ἄγρας χάριν. 
<a class=SN>ΑΘ.</a><div class=QU></div>Καλῶς ἔλεξας· ἀλλ’ ἐκεῖνό μοι φράσον,<tr><th>95<td><div class=QQ></div>ἔβαψας ἔγχος εὖ πρὸς Ἀργείων στρατῷ; 
<a class=SN>ΑΙ.</a><div class=QU></div>Κόμπος πάρεστι κοὐκ ἀπαρνοῦμαι τὸ μή. 
<a class=SN>ΑΘ.</a><div class=QU></div>Ἦ καὶ πρὸς Ἀτρείδαισιν ᾔχμασας χέρας; 
<a class=SN>ΑΙ.</a><div class=QU></div>Ὥστ’ οὔποτ’ Αἴαντ’, οἶδ’, ἀτιμάσους’ ἔτι. 
<a class=SN>ΑΘ.</a><div class=QU></div>Τεθνᾶσιν ἅνδρες, ὡς τὸ σὸν ξυνῆκ’ ἐγώ.<tr><td rowspan=2><h6>Aj</h6>.  <h1>(100)</h1><td><a class=SN>ΑΙ.</a><div class=QU></div>Θανόντες ἤδη τἄμ’ ἀφαιρείσθων ὅπλα. 
<a class=SN>ΑΘ.</a><div class=QU></div>Εἶεν· τί γὰρ δὴ παῖς ὁ τοῦ Λαερτίου; 
<div class=QQ></div>ποῦ σοι τύχης ἕστηκεν; ἦ πέφευγέ σε; 
<a class=SN>ΑΙ.</a><div class=QU></div>Ἦ τοὐπίτριπτον κίναδος ἐξήρου μ’ ὅπου;<tr><td><a class=SN>ΑΘ.</a><div class=QU></div>Ἔγωγ’· Ὀδυσσέα τὸν σὸν ἐνστάτην λέγω.<td class=Y rowspan=7>13<tr><th>105<td><a class=SN>ΑΙ.</a><div class=QU></div>Ἥδιστος, ὦ δέσποινα, δεσμώτης ἔσω 
<div class=QQ></div>θακεῖ· θανεῖν γὰρ αὐτὸν οὔ τί πω θέλω. 
<a class=SN>ΑΘ.</a><div class=QU></div>Πρὶν ἂν τί δράσῃς ἢ τί κερδάνῃς πλέον; 
<a class=SN>ΑΙ.</a><div class=QU></div>Πρὶν ἂν δεθεὶς πρὸς κίον’ ἑρκείου στέγης— 
<a class=SN>ΑΘ.</a><div class=QU></div>Τί δῆτα τὸν δύστηνον ἐργάσῃ κακόν;<tr><th>110<td><a class=SN>ΑΙ.</a><div class=QU></div>Μάστιγι πρῶτον νῶτα φοινιχθεὶς θάνῃ. 
<a class=SN>ΑΘ.</a><div class=QU></div>Μὴ δῆτα τὸν δύστηνον ὧδέ γ’ αἰκίσῃ. 
<a class=SN>ΑΙ.</a><div class=QU></div>Χαίρειν, Ἀθάνα, τἄλλ’ ἐγώ ς’ ἐφίεμαι, 
<div class=QQ></div>κεῖνος δὲ τείσει τήνδε κοὐκ ἄλλην δίκην. 
<a class=SN>ΑΘ.</a><div class=QU></div>Σὺ δ’ οὖν, ἐπειδὴ τέρψις ἥδε σοι τὸ δρᾶν,<tr><th>115<td><div class=QQ></div>χρῶ χειρί, φείδου μηδὲν ὧνπερ ἐννοεῖς. 
<a class=SN>ΑΙ.</a><div class=QU></div>Χωρῶ πρὸς ἔργον, τοῦτό σοι δ’ ἐφίεμαι, 
<div class=QQ></div>τοιάνδ’ ἀεί μοι σύμμαχον παρεστάναι. 
<a class=SN>ΑΘ.</a><div class=QU></div>Ὁρᾷς, Ὀδυσσεῦ, τὴν θεῶν ἰσχὺν ὅση; 
<div class=QQ></div>Τούτου τίς ἄν σοι τἀνδρὸς ἢ προνούστερος<tr><th>120<td><div class=QQ></div>ἢ δρᾶν ἀμείνων ηὑρέθη τὰ καίρια; 
<a class=SN>ΟΔ.</a><div class=QU></div>Ἐγὼ μὲν οὐδέν’ οἶδ’· ἐποικτίρω δέ νιν 
<div class=QQ></div>δύστηνον ἔμπας, καίπερ ὄντα δυσμενῆ, 
<div class=QQ></div>ὁθούνεκ’ ἄτῃ συγκατέζευκται κακῇ, 
<div class=QQ></div>οὐδὲν τὸ τούτου μᾶλλον ἢ τοὐμὸν σκοπῶν.<tr><th>125<td><div class=QQ></div>Ὁρῶ γὰρ ἡμᾶς οὐδὲν ὄντας ἄλλο πλὴν 
<div class=QQ></div>εἴδωλ’, ὅσοιπερ ζῶμεν, ἢ κούφην σκιάν. 
<a class=SN>ΑΘ.</a><div class=QU></div>Τοιαῦτα τοίνυν εἰσορῶν ὑπέρκοπον 
<div class=QQ></div>μηδέν ποτ’ εἴπῃς αὐτὸς ἐς θεοὺς ἔπος, 
<div class=QQ></div>μηδ’ ὄγκον ἄρῃ μηδέν’, εἴ τινος πλέον<tr><th rowspan=2>130<td class=QQ>ἢ χειρὶ βρίθεις ἢ μακροῦ πλούτου βάθει· 
ὡς ἡμέρα κλίνει τε κἀνάγει πάλιν 
ἅπαντα τἀνθρώπεια· τοὺς δὲ σώφρονας<tr><td><div class=QQ></div>θεοὶ φιλοῦσι καὶ στυγοῦσι τοὺς κακούς. 
<a class=SN>ΧΟΡΟΣ</a><td class=Y rowspan=8>14<tr><th>134<td class=QQ>Τελαμώνιε παῖ, τῆς ἀμφιρύτου<tr><th>135<td class=QQ>Σαλαμῖνος ἔχων βάθρον ἀγχιάλου, 
    σὲ μὲν εὖ πράσσοντ’ ἐπιχαίρω· 
σὲ δ’ ὅταν πληγὴ Διὸς ἢ ζαμενὴς 
λόγος ἐκ Δαναῶν κακόθρους ἐπιβῇ, 
μέγαν ὄκνον ἔχω καὶ πεφόβημαι<tr><th>140<td class=QQ>    πτηνῆς ὡς ὄμμα πελείας. 
Ὡς καὶ τῆς νῦν φθιμένης νυκτὸς 
μεγάλοι θόρυβοι κατέχους’ ἡμᾶς 
ἐπὶ δυσκλείᾳ, σὲ τὸν ἱππομανῆ 
λειμῶν’ ἐπιβάντ’ ὀλέσαι Δαναῶν<tr><th>145<td class=QQ>βοτὰ καὶ λείαν 
ἥπερ δορίληπτος ἔτ’ ἦν λοιπή, 
    κτείνοντ’ αἴθωνι σιδήρῳ. 
Τοιούσδε λόγους ψιθύρους πλάσσων 
εἰς ὦτα φέρει πᾶσιν Ὀδυσσεύς,<tr><td><h6>Aj</h6>.  <h1>(150)</h1><td class=QQ>καὶ σφόδρα πείθει· περὶ γὰρ σοῦ νῦν 
εὔπειστα λέγει, καὶ πᾶς ὁ κλύων 
τοῦ λέξαντος χαίρει μᾶλλον 
    τοῖς σοῖς ἄχεσιν καθυβρίζων. 
Τῶν γὰρ μεγάλων ψυχῶν ἱεὶς<tr><th>155<td class=QQ>οὐκ ἂν ἁμάρτοις· κατὰ δ’ ἄν τις ἐμοῦ 
τοιαῦτα λέγων οὐκ ἂν πείθοι· 
πρὸς γὰρ τὸν ἔχονθ’ ὁ φθόνος ἕρπει· 
καίτοι σμικροὶ μεγάλων χωρὶς 
σφαλερὸν πύργου ῥῦμα πέλονται·<tr><th rowspan=2>160<td class=QQ>μετὰ γὰρ μεγάλων βαιὸς ἄριστ’ ἄν,<tr><td class=QQ>καὶ μέγας ὀρθοῖθ’ ὑπὸ μικροτέρων· 
ἀλλ’ οὐ δυνατὸν τοὺς ἀνοήτους 
    τούτων γνώμας προδιδάσκειν. 
Ὑπὸ τοιούτων ἀνδρῶν θορυβῇ·<td class=Y rowspan=8>15<tr><th>165<td class=QQ>χἠμεῖς οὐδὲν σθένομεν πρὸς ταῦτ’ 
ἀπαλέξασθαι σοῦ χωρίς, ἄναξ· 
ἀλλ’—ὅτε γὰρ δὴ τὸ σὸν ὄμμ’ ἀπέδραν, 
παταγοῦσιν ἅπερ πτηνῶν ἀγέλαι— 
μέγαν αἰγυπιόν 〈γ’〉 ὑποδείσαντες,<tr><th>170<td class=QQ>τάχ’ ἄν, ἐξαίφνης εἰ σὺ φανείης, 
    σιγῇ πτήξειαν ἄφωνοι.<tr><th>171<td class="B Q6"> 
<div class=QI></div>Ἦ ῥά σε Ταυροπόλα Διὸς Ἄρτεμις—<div class=Jy></div><a class=SN>Str. 
</a><div class=QI></div>ὦ μεγάλα φάτις, ὦ 
<div class=QI></div>μᾶτερ αἰσχύνας ἐμᾶς—<tr><th>175<td class=QQ>ὥρμασε πανδάμους ἐπὶ βοῦς ἀγελαίας, 
ἤ πού τινος νίκας ἀκάρπωτον χάριν, 
ἤ ῥα κλυτῶν ἐνάρων 
ψευσθεῖς’, ἀδώροις εἴτ’ ἐλαφαβολίαις; 
ἢ χαλκοθώραξ, εἴ τιν’ Ἐνυάλιος<tr><th>180<td class=QQ>μομφὰν ἔχων ξυνοῦ δορὸς ἐννυχίοις 
μαχαναῖς ἐτείσατο λώβαν;<tr><th>181<td class="B Q6"> 
<div class=QI></div>Οὔ ποτε γὰρ φρενόθεν γ’ ἐπ’ ἀριστερά,<div class=Jy></div><a class=SN>Ant. 
</a><div class=QI></div>παῖ Τελαμῶνος, ἔβας<tr><th rowspan=2>185<td class=QQ>τόσσον ἐν ποίμναις πίτνων· 
ἥκοι γὰρ ἂν θεία νόσος· ἀλλ’ ἀπερύκοι<tr><td class=QQ>καὶ Ζεὺς κακὰν καὶ Φοῖβος Ἀργείων φάτιν· 
εἰ δ’ ὑποβαλλόμενοι 
κλέπτουσι μύθους οἱ μεγάλοι βασιλῆς,<td class=Y rowspan=9>16<tr><th>190<td class=QQ>ἢ τᾶς ἀσώτου Σισυφιδᾶν γενεᾶς, 
μὴ μή μ’, ἄναξ, ἔθ’ ὧδ’ ἐφάλοις κλισίαις 
ἐμμένων κακὰν φάτιν ἄρῃ.<tr><th>192<td class="B Q6"> 
<div class=QI></div>Ἀλλ’ ἄνα ἐξ ἑδράνων ὅπου μακραίωνι<div class=Jy></div><a class=SN>Ep. 
</a><div class=QI></div>στηρίζῃ ποτὲ τᾷδ’ ἀγωνίῳ σχολᾷ<tr><th>195<td class=QQ>ἄταν οὐρανίαν φλέγων. 
Ἐχθρῶν δ’ ὕβρις ὧδ’ ἀταρβήτως 
ὁρμᾶτ’ ἐν εὐανέμοισ〈ι〉 βάσσαις, 
πάντων καγχαζόντων 
γλώσσαις βαρυάλγητ’·<tr><td><h6>Aj</h6>.  <h1>(200)</h1><td class=QU>ἐμοὶ δ’ ἄχος ἕστακεν.<tr><td><h6>Aj</h6>.  <h1>(200)</h1><td class=B>   <a class=SN>
ΤΕΚΜΗΣΣΑ</a><tr><th>201<td class=QQ>Ναὸς ἀρωγοὶ τῆς Αἴαντος, 
γενεᾶς χθονίων ἀπ’ Ἐρεχθειδᾶν, 
ἔχομεν στοναχὰς οἱ κηδόμενοι 
τοῦ Τελαμῶνος τηλόθεν οἴκου·<tr><th>205<td><div class=QQ></div>νῦν γὰρ ὁ δεινὸς μέγας ὠμοκρατὴς 
<div class=QQ></div>Αἴας θολερῷ 
<div class=QU></div>κεῖται χειμῶνι νοσήσας. 
<a class=SN>ΧΟ.</a><div class=QU></div>Τί δ’ ἐνήλλακται τῆς ἠρεμίας 
<div class=QQ></div>νὺξ ἥδε βάρος;<tr><th rowspan=2>210<td class=QQ>παῖ τοῦ Φρυγίου 〈σὺ〉 Τελεύταντος, 
λέγ’, ἐπεί σε λέχος δουριάλωτον 
στέρξας ἀνέχει θούριος Αἴας·<tr><td><div class=QU></div>ὥστ’ οὐκ ἂν ἄϊδρις ὑπείποις. 
<a class=SN>ΤΕ.</a><div class=QU></div>Πῶς δῆτα λέγω λόγον ἄρρητον;<td class=Y rowspan=10>17<tr><th>215<td class=QQ>θανάτῳ γὰρ ἴσον πάθος ἐκπεύσῃ· 
μανίᾳ γὰρ ἁλοὺς ἡμὶν ὁ κλεινὸς 
νύκτερος Αἴας ἀπελωβήθη· 
τοιαῦτ’ ἂν ἴδοις σκηνῆς ἔνδον 
χειροδάϊκτα σφάγι’ αἱμοβαφῆ,<tr><th>220<td class=QU>κείνου χρηστήρια τἀνδρός.<tr><th>220<td class=B>   <a class=SN>
ΧΟ.</a><div class=QU></div>Οἵαν ἐδήλωσας<div class=Jy></div><a class=SN>Str. 
</a><div class=QQ></div>ἀνέρος αἴθονος ἀγγελίαν 
<div class=QQ></div>ἄτλατον οὐδὲ φευκτάν,<tr><th>225<td class=QQ>τῶν μεγάλων Δαναῶν ὕπο κλῃζομέναν, 
τὰν ὁ μέγας μῦθος ἀέξει. 
Ὤιμοι φοβοῦμαι τὸ προσέρπον· περίφαντος ἁνὴρ<tr><th>230<td class=QQ>θανεῖται, παραπλήκτῳ χερὶ συγκατακτὰς<tr><th>231-232<td class=QQ>κελαινοῖς ξίφεσιν βοτὰ καὶ βοτῆρας ἱππονώμας.<tr><th>233<td><a class=SN>ΤΕ.</a><div class=QU></div>Ὤιμοι· κεῖθεν κεῖθεν ἄρ’ ἡμῖν 
<div class=QQ></div>δεσμῶτιν ἄγων ἤλυθε ποίμναν·<tr><th>235<td class=QQ>ὧν τὴν μὲν ἔσω σφάζ’ ἐπὶ γαίας, 
τὰ δὲ πλευροκοπῶν δίχ’ ἀνερρήγνυ· 
δύο δ’ ἀργίποδας κριοὺς ἀνελών, 
τοῦ μὲν κεφαλὴν καὶ γλῶσσαν ἄκραν 
ῥιπτεῖ θερίσας, τὸν δ’ ὀρθὸν ἄνω<tr><th rowspan=2>240<td class=QQ>κίονι δήσας, 
μέγαν ἱπποδέτην ῥυτῆρα λαβὼν 
παίει λιγυρᾷ μάστιγι διπλῇ, 
κακὰ δεννάζων ῥήμαθ’ ἃ δαίμων<tr><td class=QU>κοὐδεὶς ἀνδρῶν ἐδίδαξεν.<td class=Y rowspan=8>18<tr><th>245<td><a class=SN>ΧΟ.</a><div class=QU></div>Ὥρα τιν’ ἤδη τοι<div class=Jy></div><a class=SN>Ant. 
</a><div class=QQ></div>κρᾶτα καλύμμασι κρυψάμενον 
<div class=QQ></div>ποδοῖν κλοπὰν ἀρέσθαι, 
<div class=QQ></div>ἢ θοὸν εἰρεσίας ζυγὸν ἑζόμενον<tr><td><h6>Aj</h6>.  <h1>(250)</h1><td class=QQ>ποντοπόρῳ ναῒ μεθεῖναι· 
τοίας ἐρέσσουσιν ἀπειλὰς δικρατεῖς Ἀτρεῖδαι 
καθ’ ἡμῶν· πεφόβημαι λιθόλευστον Ἄρη<tr><th>256<td><div class=QQ></div>ξυναλγεῖν μετὰ τοῦδε τυπείς, τὸν αἶς’ ἄπλατος ἴσχει. 
<a class=SN>ΤΕ.</a><div class=QU></div>Οὐκέτι· λαμπρᾶς γὰρ ἄτερ στεροπᾶς 
<div class=QQ></div>ᾄξας ὀξὺς νότος ὣς λήγει, 
<div class=QQ></div>καὶ νῦν φρόνιμος νέον ἄλγος ἔχει.<tr><th>260<td><div class=QQ></div>Τὸ γὰρ ἐσλεύσσειν οἰκεῖα πάθη, 
<div class=QQ></div>μηδενὸς ἄλλου παραπράξαντος, 
<div class=QU></div>μεγάλας ὀδύνας ὑποτείνει. 
<a class=SN>ΧΟ.</a><div class=QU></div>Ἀλλ’ εἰ πέπαυται, κάρτ’ ἂν εὐτυχεῖν δοκῶ· 
<div class=QQ></div>φρούδου γὰρ ἤδη τοῦ κακοῦ μείων λόγος.<tr><th>265<td><a class=SN>ΤΕ.</a><div class=QU></div>Πότερα δ’ ἄν, εἰ νέμοι τις αἵρεσιν, λάβοις, 
<div class=QQ></div>φίλους ἀνιῶν αὐτὸς ἡδονὰς ἔχειν 
<div class=QQ></div>ἢ κοινὸς ἐν κοινοῖσι λυπεῖσθαι ξυνών; 
<a class=SN>ΧΟ.</a><div class=QU></div>Τό τοι διπλάζον, ὦ γύναι, μεῖζον κακόν. 
<a class=SN>ΤΕ.</a><div class=QU></div>Ἡμεῖς ἄρ’ οὐ νοσοῦντες ἀτώμεσθα νῦν.<tr><th>270<td><a class=SN>ΧΟ.</a><div class=QU></div>Πῶς τοῦτ’ ἔλεξας; οὐ κάτοιδ’ ὅπως λέγεις. 
<a class=SN>ΤΕ.</a><div class=QU></div>Ἁνὴρ ἐκεῖνος, ἡνίκ’ ἦν ἐν τῇ νόσῳ, 
<div class=QQ></div>αὐτὸς μὲν ἥδεθ’ οἷσιν εἴχετ’ ἐν κακοῖς, 
<div class=QQ></div>ἡμᾶς δὲ τοὺς φρονοῦντας ἠνία ξυνών· 
<div class=QQ></div>νῦν δ’ ὡς ἔληξε κἀνέπνευσε τῆς νόσου,<tr><th rowspan=2>275<td class=QQ>κεῖνός τε λύπῃ πᾶς ἐλήλαται κακῇ, 
ἡμεῖς θ’ ὁμοίως οὐδὲν ἧσσον ἢ πάρος.<tr><td><div class=QQ></div>Ἆρ’ ἔστι ταῦτα δὶς τός’ ἐξ ἁπλῶν κακά; 
<a class=SN>ΧΟ.</a><div class=QU></div>Ξύμφημι δή σοι καὶ δέδοικα μὴ ’κ θεοῦ 
<div class=QQ></div>πληγή τις ἥκῃ. Πῶς γάρ, εἰ πεπαυμένος<td class=Y rowspan=7>19<tr><th>280<td><div class=QQ></div>μηδέν τι μᾶλλον ἢ νοσῶν εὐφραίνεται; 
<a class=SN>ΤΕ.</a><div class=QU></div>Ὡς ὧδ’ ἐχόντων τῶνδ’ ἐπίστασθαί σε χρή. 
<a class=SN>ΧΟ.</a><div class=QU></div>Τίς γάρ ποτ’ ἀρχὴ τοῦ κακοῦ προσέπτατο; 
<div class=QQ></div>δήλωσον ἡμῖν τοῖς ξυναλγοῦσιν τύχας. 
<a class=SN>ΤΕ.</a><div class=QU></div>Ἅπαν μαθήσῃ τοὔργον, ὡς κοινωνὸς ὤν.<tr><th>285<td class=QQ>Κεῖνος γὰρ ἄκρας νυκτός, ἡνίχ’ ἕσπεροι 
λαμπτῆρες οὐκέτ’ ᾖθον, ἄμφηκες λαβὼν 
ἐμαίετ’ ἔγχος ἐξόδους ἕρπειν κενάς. 
Κἀγὼ ’πιπλήσσω καὶ λέγω· «Τί χρῆμα δρᾷς, 
Αἴας; τί τήνδ’ ἄκλητος οὔθ’ ὑπ’ ἀγγέλων<tr><th>290<td class=QQ>κληθεὶς ἀφορμᾷς πεῖραν οὔτε του κλύων 
σάλπιγγος; ἀλλὰ νῦν γε πᾶς εὕδει στρατός.» 
Ὁ δ’ εἶπε πρός με βαί’, ἀεὶ δ’ ὑμνούμενα· 
«Γύναι, γυναιξὶ κόσμον ἡ σιγὴ φέρει.» 
Κἀγὼ μαθοῦς’ ἔληξ’, ὁ δ’ ἐσσύθη μόνος·<tr><th>295<td class=QQ>καὶ τὰς ἐκεῖ μὲν οὐκ ἔχω λέγειν πάθας· 
ἔσω δ’ ἐσῆλθε συνδέτους ἄγων ὁμοῦ 
ταύρους, κύνας βοτῆρας, εὔκερών τ’ ἄγραν. 
Καὶ τοὺς μὲν ηὐχένιζε, τοὺς δ’ ἄνω τρέπων 
ἔσφαζε κἀρράχιζε, τοὺς δὲ δεσμίους<tr><td><h6>Aj</h6>.  <h1>(300)</h1><td class=QQ>ᾐκίζεθ’ ὥστε φῶτας ἐν ποίμναις πίτνων. 
Τέλος δ’ ἀπᾴξας διὰ θυρῶν σκιᾷ τινι 
λόγους ἀνέσπα τοὺς μὲν Ἀτρειδῶν κάτα, 
τοὺς δ’ ἀμφ’ Ὀδυσσεῖ, συντιθεὶς γέλων πολύν, 
ὅσην κατ’ αὐτῶν ὕβριν ἐκτείσαιτ’ ἰών·<tr><th rowspan=2>305<td class=QQ>κἄπειτ’ ἀπᾴξας αὖθις ἐς δόμους πάλιν<tr><td class=QQ>ἔμφρων μόλις πως ξὺν χρόνῳ καθίσταται. 
Καὶ πλῆρες ἄτης ὡς διοπτεύει στέγος, 
παίσας κάρα θώϋξεν· ἐν δ’ ἐρειπίοις 
νεκρῶν ἐρειφθεὶς ἕζετ’ ἀρνείου φόνου,<td class=Y rowspan=6>20<tr><th>310<td class=QQ>κόμην ἀπρὶξ ὄνυξι συλλαβὼν χερί. 
Καὶ τὸν μὲν ἧστο πλεῖστον ἄφθογγος χρόνον· 
ἔπειτ’ ἐμοὶ τὰ δείν’ ἐπηπείλης’ ἔπη, 
εἰ μὴ φανοίην πᾶν τὸ συντυχὸν πάθος, 
κἀνήρετ’ ἐν τῷ πράγματος κυροῖ ποτε.<tr><th>315<td class=QQ>Κἀγώ, φίλοι, δείσασα τοὐξειργασμένον 
ἔλεξα πᾶν ὅσονπερ ἐξηπιστάμην. 
Ὁ δ’ εὐθὺς ἐξῴμωξεν οἰμωγὰς λυγράς, 
ἃς οὔποτ’ αὐτοῦ πρόσθεν εἰσήκους’ ἐγώ· 
πρὸς γὰρ κακοῦ τε καὶ βαρυψύχου γόους<tr><th>320<td class=QQ>τοιούσδ’ ἀεί ποτ’ ἀνδρὸς ἐξηγεῖτ’ ἔχειν· 
ἀλλ’ ἀψόφητος ὀξέων κωκυμάτων 
ὑπεστέναζε, ταῦρος ὣς βρυχώμενος. 
Νῦν δ’ ἐν τοιᾷδε κείμενος κακῇ τύχῃ 
ἄσιτος ἁνήρ, ἄποτος, ἐν μέσοις βοτοῖς<tr><th>325<td class=QQ>σιδηροκμῆσιν ἥσυχος θακεῖ πεσών· 
καὶ δῆλός ἐστιν ὥς τι δρασείων κακόν· 
τοιαῦτα γάρ πως καὶ λέγει κὠδύρεται. 
Ἀλλ’, ὦ φίλοι, τούτων γὰρ οὕνεκ’ ἐστάλην, 
ἀρήξατ’ εἰσελθόντες, εἰ δύνασθέ τι·<tr><th>330<td><div class=QQ></div>φίλων γὰρ οἱ τοιοίδε νικῶνται λόγοις. 
<a class=SN>ΧΟ.</a><div class=QU></div>Τέκμησσα, δεινά, παῖ Τελεύταντος, λέγεις 
<div class=QQ></div>ἡμῖν, τὸν ἄνδρα διαπεφοιβάσθαι κακοῖς. 
<a class=SN>ΑΙ.</a><div class=QU></div>Ἰώ μοί μοι. 
<a class=SN>ΤΕ.</a><div class=QU></div>Τάχ’, ὡς ἔοικε, μᾶλλον· ἢ οὐκ ἠκούσατε<tr><th>335<td><div class=QQ></div>Αἴαντος, οἵαν τήνδε θωύσσει βοήν; 
<a class=SN>ΑΙ.</a><div class=QU></div>Ἰώ μοί μοι. 
<a class=SN>ΧΟ.</a><div class=QU></div>Ἁνὴρ ἔοικεν ἢ νοσεῖν, ἢ τοῖς πάλαι 
<div class=QQ></div>νοσήμασι ξυνοῦσι λυπεῖσθαι παρών. 
<a class=SN>ΑΙ.</a><div class=QU></div>Ἰὼ παῖ παῖ.<td class=Y rowspan=12>21<tr><th>340<td><a class=SN>ΤΕ.</a><div class=QU></div>Ὤιμοι τάλαιν’· Εὐρύσακες, ἀμφὶ σοὶ βοᾷ. 
<div class=QQ></div>Τί ποτε μενοινᾷ; ποῦ ποτ’ εἶ; τάλαιν’ ἐγώ. 
<a class=SN>ΑΙ.</a><div class=QU></div>Τεῦκρον καλῶ· ποῦ Τεῦκρος; ἢ τὸν εἰσαεὶ 
<div class=QQ></div>λεηλατήσει χρόνον; ἐγὼ δ’ ἀπόλλυμαι. 
<a class=SN>ΧΟ.</a><div class=QU></div>Ἁνὴρ φρονεῖν ἔοικεν· ἀλλ’ ἀνοίγετε·<tr><th>345<td><div class=QQ></div>τάχ’ ἄν τιν’ αἰδῶ κἀπ’ ἐμοὶ βλέψας λάβοι. 
<a class=SN>ΤΕ.</a><div class=QU></div>Ἰδού, διοίγω· προσβλέπειν δ’ ἔξεστί σοι 
<div class=QQ></div>τὰ τοῦδε πράγη, καὐτὸς ὡς ἔχων κυρεῖ.<tr><th>347<td class=B>   <a class=SN>
ΑΙ.</a><div class=QU></div>Ἰὼ φίλοι ναυβάται, μόνοι ἐμῶν φίλων,<div class=Jy></div><a class=SN>Str. 1.</a><tr><td><h6>Aj</h6>.  <h1>(350)</h1><td><div class=QQ></div>μόνοι 〈ἔ〉τ’ ἐμμένοντες ὀρθῷ νόμῳ, 
<div class=QQ></div>ἴδεσθέ μ’ οἷον ἄρτι κῦμα φοινίας ὑπὸ ζάλης 
<div class=QQ></div>ἀμφίδρομον κυκλεῖται. 
<a class=SN>ΧΟ.</a><div class=QU></div>Οἴμ’ ὡς ἔοικας ὀρθὰ μαρτυρεῖν ἄγαν·<tr><th>355<td class=QQ>δηλοῖ δὲ τοὔργον ὡς ἀφροντίστως ἔχει.<tr><th>355<td class=B>   <a class=SN>
ΑΙ.</a><div class=QU></div>Ἰὼ γένος ναΐας ἀρωγὸν τέχνας,<div class=Jy></div><a class=SN>Ant. 1.</a><tr><th>358<td class=QQ>ἅλιον ὃς ἐπέβας ἑλίσσων πλάταν,<tr><th>359-360<td class=QQ>σέ τοι, σέ τοι μόνον δέδορκα πημονὰν ἐπαρκέσοντ’·<tr><th>361<td><div class=QQ></div>ἀλλά με συνδάϊξον. 
<a class=SN>ΧΟ.</a><div class=QU></div>Εὔφημα φώνει· μὴ κακὸν κακῷ διδοὺς 
<div class=QQ></div>ἄκος, πλέον τὸ πῆμα τῆς ἄτης τίθει.<tr><th>363<td class=B>   <a class=SN>
ΑΙ.</a><div class=QU></div>Ὁρᾷς τὸν θρασύν, τὸν εὐκάρδιον,<div class=Jy></div><a class=SN>Str. 2.</a><tr><th rowspan=2>365<td class=QQ>τὸν ἐν δαΐοις ἄτρεστον μάχαις, 
ἐν ἀφόβοις με θηρσὶ δεινὸν χέρας;<tr><td><div class=QQ></div>Οἴμοι γέλωτος, οἷον ὑβρίσθην ἄρα. 
<a class=SN>ΤΕ.</a><div class=QU></div>Μή, δέσποτ’ Αἴας, λίσσομαί ς’, αὔδα τάδε. 
<a class=SN>ΑΙ.</a><div class=QU></div>Οὐκ ἐκτός; οὐκ ἄψορρον ἐκνεμῇ πόδα;<td class=Y rowspan=7>22<tr><th>370<td><div class=QQ></div>Αἰαῖ αἰαῖ. 
<a class=SN>ΤΕ.</a><div class=QU></div>Ὦ πρὸς θεῶν, ὕπεικε καὶ φρόνησον εὖ. 
<a class=SN>ΑΙ.</a><div class=QU></div>Ὢ δύσμορος, ὃς χερὶ μὲν 
<div class=QQ></div>μεθῆκα τοὺς ἀλάστορας, 
<div class=QQ></div>ἐν δ’ ἑλίκεσσι βουσὶ καὶ<tr><th>375<td><div class=QU></div>κλυτοῖς πεσὼν αἰπολίοις 
<div class=QQ></div>ἐρεμνὸν αἷμ’ ἔδευσα. 
<a class=SN>ΧΟ.</a><div class=QU></div>Τί δῆτ’ ἂν ἀλγοίης ἐπ’ ἐξειργασμένοις; 
<div class=QQ></div>Οὐ γὰρ γένοιτ’ ἂν ταῦθ’ ὅπως οὐχ ὧδ’ ἔχειν.<tr><th>378<td class=B>   <a class=SN>
ΑΙ.</a><div class=QU></div>Ἰὼ πάνθ’ ὁρῶν, ἁπάντων τ’ ἀεὶ<div class=Jy></div><a class=SN>Ant. 2.</a><tr><th>380<td><div class=QQ></div>κακῶν ὄργανον, τέκνον Λαρτίου, 
<div class=QQ></div>κακοπινέστατόν τ’ ἄλημα στρατοῦ, 
<div class=QQ></div>ἦ που πολὺν γέλωθ’ ὑφ’ ἡδονῆς ἄγεις. 
<a class=SN>ΧΟ.</a><div class=QU></div>Ξὺν τῷ θεῷ πᾶς καὶ γελᾷ κὠδύρεται. 
<a class=SN>ΑΙ.</a><div class=QU></div>Ἴδοιμι 〈μήν〉 νιν, καίπερ ὧδ’ ἀτώμενος.<tr><th>385<td><div class=QQ></div>Ἰώ μοί μοι. 
<a class=SN>ΧΟ.</a><div class=QU></div>Μηδὲν μέγ’ εἴπῃς· οὐχ ὁρᾷς ἵν’ εἶ κακοῦ; 
<a class=SN>ΑΙ.</a><div class=QU></div>Ὦ Ζεῦ, προγόνων προπάτωρ, 
<div class=QQ></div>πῶς ἂν τὸν αἱμυλώτατον, 
<div class=QQ></div>ἐχθρὸν ἄλημα, τούς τε δισ‐<tr><th rowspan=2>390<td><div class=QU></div>σάρχας ὀλέσσας βασιλῆς, 
<div class=QQ></div>τέλος θάνοιμι καὐτός; 
<a class=SN>ΤΕ.</a><div class=QU></div>Ὅταν κατεύχῃ ταῦθ’, ὁμοῦ κἀμοὶ θανεῖν<tr><td><div class=QQ></div>εὔχου· τί γὰρ δεῖ ζῆν με σοῦ τεθνηκότος; 
<a class=SN>ΑΙ.</a><div class=QU></div>Ἰὼ<td class=Y rowspan=11>23<tr><th>394<td class=QQ>σκότος, ἐμὸν φάος,<div class=Jy></div><a class=SN>Str. 3.</a><tr><th>395<td class=QQ>ἔρεβος ὦ φαεννότατον, ὡς ἐμοί, 
ἕλεσθ’ ἕλεσθέ μ’ οἰκήτορα, 
ἕλεσθέ μ’· οὔτε γὰρ θεῶν γένος 
οὔθ’ ἁμερίων ἔτ’ ἄξιος<tr><td><h6>Aj</h6>.  <h1>(400)</h1><td class=QQ>βλέπειν τιν’ εἰς ὄνασιν ἀνθρώπων. 
Ἀλλά μ’ ἁ Διός 〈μ’〉 ἀλκίμα θεὸς 
ὀλέθριον αἰκίζει. 
Ποῖ τις οὖν φύγῃ; ποῖ μολὼν μενῶ<tr><th>405<td class=QQ>εἰ τὰ μὲν φθίνει, φίλοι τοῖσ〈ιν〉 ὁμοῦ 
πέλας, μώραις δ’ ἄγραις προσκείμεθα; 
πᾶς δὲ στρατὸς δίπαλτος ἄν με 
χειρὶ φονεύοι.<tr><th>410<td><a class=SN>ΤΕ.</a><div class=QU></div>Ὢ δυστάλαινα, τοιάδ’ ἄνδρα χρήσιμον 
<div class=QQ></div>φωνεῖν, ἃ πρόσθεν οὗτος οὐκ ἔτλη ποτ’ ἄν.<tr><th>411<td class=B>   <a class=SN>
ΑΙ.</a><div class=QU></div>〈Ἰ〉ὼ<tr><th>412<td class=QQ>πόροι ἁλίρροθοι<div class=Jy></div><a class=SN>Ant. 3. 
</a>πάραλά τ’ ἄντρα καὶ νέμος ἐπάκτιον, 
πολὺν πολύν με δαρόν τε δὴ<tr><th>415<td class=QQ>κατείχετ’ ἀμφὶ Τροίαν χρόνον· 
ἀλλ’ οὐκέτι μ’, οὐκέτ’ ἀμπνοὰς 
ἔχοντα· τοῦτό τις φρονῶν ἴστω. 
Ὦ Σκαμάνδριοι γείτονες ῥοαί,<tr><th>420<td class=QQ>εὔφρονες Ἀργείοις, 
οὐκέτ’ ἄνδρα μὴ τόνδ’ ἴδητ’, ἔπος 
ἐξερέω μέγ’, οἷον οὔ τινα Τροία<tr><th rowspan=2>425<td class=QQ>στρατοῦ δέρχθη χθονὸς μολόντ’ ἀπὸ 
Ἑλλανίδος· τανῦν δ’ ἄτιμος<tr><td><div class=QQ></div>ὧδε πρόκειται. 
<a class=SN>ΧΟ.</a><div class=QU></div>Οὔτοι ς’ ἀπείργειν, οὐδ’ ὅπως ἐῶ λέγειν 
<div class=QQ></div>ἔχω, κακοῖς τοιοῖσδε συμπεπτωκότα.<td class=Y rowspan=7>24<tr><th>430<td><a class=SN>ΑΙ.</a><div class=QU></div>Αἰαῖ· τίς ἄν ποτ’ ᾤεθ’ ὧδ’ ἐπώνυμον 
<div class=QQ></div>τοὐμὸν ξυνοίσειν ὄνομα τοῖς ἐμοῖς κακοῖς; 
<div class=QQ></div>νῦν γὰρ πάρεστι καὶ δὶς αἰάζειν ἐμοὶ 
<div class=QQ></div>καὶ τρίς· τοιούτοις γὰρ κακοῖς ἐντυγχάνω· 
<div class=QQ></div>ὅτου πατὴρ μὲν τῆσδ’ ἀπ’ Ἰδαίας χθονὸς<tr><th>435<td class=QQ>τὰ πρῶτα καλλιστεῖ’ ἀριστεύσας στρατοῦ 
πρὸς οἶκον ἦλθε πᾶσαν εὔκλειαν φέρων· 
ἐγὼ δ’ ὁ κείνου παῖς, τὸν αὐτὸν ἐς τόπον 
Τροίας ἐπελθὼν οὐκ ἐλάσσονι σθένει, 
οὐδ’ ἔργα μείω χειρὸς ἀρκέσας ἐμῆς,<tr><th>440<td class=QQ>ἄτιμος Ἀργείοισιν ὧδ’ ἀπόλλυμαι. 
Καίτοι τοσοῦτόν γ’ ἐξεπίστασθαι δοκῶ· 
εἰ ζῶν Ἀχιλλεὺς τῶν ὅπλων τῶν ὧν πέρι 
κρίνειν ἔμελλε κράτος ἀριστείας τινί, 
οὐκ ἄν τις αὔτ’ ἔμαρψεν ἄλλος ἀντ’ ἐμοῦ.<tr><th>445<td class=QQ>Νῦν δ’ αὔτ’ Ἀτρεῖδαι φωτὶ παντουργῷ φρένας 
ἔπραξαν, ἀνδρὸς τοῦδ’ ἀπώσαντες κράτη· 
κεἰ μὴ τόδ’ ὄμμα καὶ φρένες διάστροφοι 
γνώμης ἀπῇξαν τῆς ἐμῆς, οὐκ ἄν ποτε 
δίκην κατ’ ἄλλου φωτὸς ὧδ’ ἐψήφισαν.<tr><td><h6>Aj</h6>.  <h1>(450)</h1><td class=QQ>Νῦν δ’ ἡ Διὸς γοργῶπις ἀδάματος θεὰ 
ἤδη μ’ ἐπ’ αὐτοῖς χεῖρ’ ἐπευθύνοντ’ ἐμὴν 
ἔσφηλεν ἐμβαλοῦσα λυσσώδη νόσον, 
ὥστ’ ἐν τοιοῖσδε χεῖρας αἱμάξαι βοτοῖς· 
κεῖνοι δ’ ἐπεγγελῶσιν ἐκπεφευγότες,<tr><th rowspan=2>455<td class=QQ>ἐμοῦ μὲν οὐχ ἑκόντος· εἰ δέ τις θεῶν<tr><td class=QQ>βλάπτοι, φύγοι γ’ ἂν χὠ κακὸς τὸν κρείσσονα. 
Καὶ νῦν τί χρὴ δρᾶν; ὅστις ἐμφανῶς θεοῖς 
ἐχθαίρομαι, μισεῖ δέ μ’ Ἑλλήνων στρατός, 
ἔχθει δὲ Τροία πᾶσα καὶ πεδία τάδε.<td class=Y rowspan=7>25<tr><th>460<td class=QQ>Πότερα πρὸς οἴκους, ναυλόχους λιπὼν ἕδρας 
μόνους τ’ Ἀτρείδας, πέλαγος Αἰγαῖον περῶ; 
Καὶ ποῖον ὄμμα πατρὶ δηλώσω φανεὶς 
Τελαμῶνι; πῶς με τλήσεταί ποτ’ εἰσιδεῖν 
γυμνὸν φανέντα τῶν ἀριστείων ἄτερ,<tr><th>465<td class=QQ>ὧν αὐτὸς ἔσχε στέφανον εὐκλείας μέγαν; 
Οὐκ ἔστι τοὔργον τλητόν. Ἀλλὰ δῆτ’ ἰὼν 
πρὸς ἔρυμα Τρώων, ξυμπεσὼν μόνος μόνοις 
καὶ δρῶν τι χρηστόν, εἶτα λοίσθιον θάνω; 
Ἀλλ’ ὧδέ γ’ Ἀτρείδας ἂν εὐφράναιμί που.<tr><th>470<td class=QQ>Οὐκ ἔστι ταῦτα· πεῖρά τις ζητητέα 
τοιάδ’ ἀφ’ ἧς γέροντι δηλώσω πατρὶ 
μή τοι φύσιν γ’ ἄσπλαγχνος ἐκ κείνου γεγώς. 
Αἰσχρὸν γὰρ ἄνδρα τοῦ μακροῦ χρῄζειν βίου, 
κακοῖσιν ὅστις μηδὲν ἐξαλλάσσεται.<tr><th>475<td class=QQ>Τί γὰρ παρ’ ἦμαρ ἡμέρα τέρπειν ἔχει 
προσθεῖσα κἀναθεῖσα τοῦ γε κατθανεῖν; 
Οὐκ ἂν πριαίμην οὐδενὸς λόγου βροτὸν 
ὅστις κεναῖσιν ἐλπίσιν θερμαίνεται· 
ἀλλ’ ἢ καλῶς ζῆν ἢ καλῶς τεθνηκέναι<tr><th>480<td><div class=QQ></div>τὸν εὐγενῆ χρή. Πάντ’ ἀκήκοας λόγον. 
<a class=SN>ΧΟ.</a><div class=QU></div>Οὐδεὶς ἐρεῖ ποθ’ ὡς ὑπόβλητον λόγον, 
<div class=QQ></div>Αἴας, ἔλεξας, ἀλλὰ τῆς σαυτοῦ φρενός. 
<div class=QQ></div>Παῦσαί γε μέντοι καὶ δὸς ἀνδράσιν φίλοις 
<div class=QQ></div>γνώμης κρατῆσαι, τάσδε φροντίδας μεθείς.<tr><th rowspan=2>485<td><a class=SN>ΤΕ.</a><div class=QU></div>Ὦ δέσποτ’ Αἴας, τῆς ἀναγκαίας τύχης 
<div class=QQ></div>οὐκ ἔστιν οὐδὲν μεῖζον ἀνθρώποις κακόν.<tr><td class=QQ>Ἐγὼ δ’ ἐλευθέρου μὲν ἐξέφυν πατρός, 
εἴπερ τινὸς σθένοντος ἐν πλούτῳ Φρυγῶν· 
νῦν δ’ εἰμὶ δούλη· θεοῖς γὰρ ὧδ’ ἔδοξέ που<td class=Y rowspan=7>26<tr><th>490<td class=QQ>καὶ σῇ μάλιστα χειρί. Τοιγαροῦν, ἐπεὶ 
τὸ σὸν λέχος ξυνῆλθον, εὖ φρονῶ τὰ σά· 
καί ς’ ἀντιάζω πρός τ’ ἐφεστίου Διὸς 
εὐνῆς τε τῆς σῆς, ᾗ συνηλλάχθης ἐμοί, 
μή μ’ ἀξιώσῃς βάξιν ἀλγεινὴν λαβεῖν<tr><th>495<td class=QQ>τῶν σῶν ὑπ’ ἐχθρῶν, χειρίαν ἐφείς τινι. 
Ἧι γὰρ θάνῃς σὺ καὶ τελευτήσας ἀφῇς, 
ταύτῃ νόμιζε κἀμὲ τῇ τόθ’ ἡμέρᾳ 
βίᾳ ξυναρπασθεῖσαν Ἀργείων ὕπο 
ξὺν παιδὶ τῷ σῷ δουλίαν ἕξειν τροφήν.<tr><td><h6>Aj</h6>.  <h1>(500)</h1><td class=QQ>Καί τις πικρὸν πρόσφθεγμα δεσποτῶν ἐρεῖ 
λόγοις ἰάπτων· «Ἴδετε τὴν ὁμευνέτιν 
Αἴαντος, ὃς μέγιστον ἴσχυσε στρατοῦ, 
οἵας λατρείας ἀνθ’ ὅσου ζήλου τρέφει». 
Τοιαῦτ’ ἐρεῖ τις, κἀμὲ μὲν δαίμων ἐλᾷ,<tr><th>505<td class=QQ>σοὶ δ’ αἰσχρὰ τἄπη ταῦτα καὶ τῷ σῷ γένει. 
Ἀλλ’ αἴδεσαι μὲν πατέρα τὸν σὸν ἐν λυγρῷ 
γήρᾳ προλείπων, αἴδεσαι δὲ μητέρα 
πολλῶν ἐτῶν κληροῦχον, ἥ σε πολλάκις 
θεοῖς ἀρᾶται ζῶντα πρὸς δόμους μολεῖν·<tr><th>510<td class=QQ>οἴκτιρε δ’, ὦναξ, παῖδα τὸν σόν, εἰ νέας 
τροφῆς στερηθεὶς σοῦ διοίσεται μόνος 
ὑπ’ ὀρφανιστῶν μὴ φίλων, ὅσον κακὸν 
κείνῳ τε κἀμοὶ τοῦθ’, ὅταν θάνῃς, νεμεῖς. 
Ἐμοὶ γὰρ οὐκέτ’ ἔστιν εἰς ὅ τι βλέπω<tr><th rowspan=2>515<td class=QQ>πλὴν σοῦ· σὺ γάρ μοι πατρίδ’ ᾔστωσας δορί·<tr><td class=QQ>καὶ μητέρ’ ἄλλη μοῖρα τὸν φύσαντά τε 
καθεῖλεν Ἅιδου θανασίμους οἰκήτορας· 
τίς δῆτ’ ἐμοὶ γένοιτ’ ἂν ἀντὶ σοῦ πατρίς; 
τίς πλοῦτος; ἐν σοὶ πᾶς’ ἔγωγε σῴζομαι.<td class=Y rowspan=6>27<tr><th>520<td class=QQ>Ἀλλ’ ἴσχε κἀμοῦ μνῆστιν· ἀνδρί τοι χρεὼν 
μνήμην προσεῖναι, τερπνὸν εἴ τί που πάθῃ· 
χάρις χάριν γάρ ἐστιν ἡ τίκτους’ ἀεί· 
ὅτου δ’ ἀπορρεῖ μνῆστις εὖ πεπονθότος, 
οὐκ ἂν λέγοιτ’ ἔθ’ οὗτος εὐγενὴς ἀνήρ.<tr><th>525<td><a class=SN>ΧΟ.</a><div class=QU></div>Αἴας, ἔχειν ς’ ἂν οἶκτον ὡς κἀγὼ φρενὶ 
<div class=QQ></div>θέλοιμ’ ἄν· αἰνοίης γὰρ ἂν τὰ τῆσδ’ ἔπη. 
<a class=SN>ΑΙ.</a><div class=QU></div>Καὶ κάρτ’ ἐπαίνου τεύξεται πρὸς γοῦν ἐμοῦ, 
<div class=QQ></div>ἐὰν μόνον τὸ ταχθὲν εὖ τολμᾷ τελεῖν. 
<a class=SN>ΤΕ.</a><div class=QU></div>Ἀλλ’ ὦ φίλ’ Αἴας, πάντ’ ἔγωγε πείσομαι.<tr><th>530<td><a class=SN>ΑΙ.</a><div class=QU></div>Κόμιζέ νύν μοι παῖδα τὸν ἐμόν, ὡς ἴδω. 
<a class=SN>ΤΕ.</a><div class=QU></div>Καὶ μὴν φόβοισί γ’ αὐτὸν ἐξελυσάμην. 
<a class=SN>ΑΙ.</a><div class=QU></div>Ἐν τοῖσδε τοῖς κακοῖσιν; ἢ τί μοι λέγεις; 
<a class=SN>ΤΕ.</a><div class=QU></div>Μὴ σοί γέ που δύστηνος ἀντήσας θάνοι. 
<a class=SN>ΑΙ.</a><div class=QU></div>Πρέπον γέ τἂν ἦν δαίμονος τοὐμοῦ τόδε.<tr><th>535<td><a class=SN>ΤΕ.</a><div class=QU></div>Ἀλλ’ οὖν ἐγὼ ’φύλαξα τοῦτό γ’ ἀρκέσαι. 
<a class=SN>ΑΙ.</a><div class=QU></div>Ἐπῄνες’ ἔργον καὶ πρόνοιαν ἣν ἔθου. 
<a class=SN>ΤΕ.</a><div class=QU></div>Τί δῆτ’ ἂν ὡς ἐκ τῶνδ’ ἂν ὠφελοῖμί σε; 
<a class=SN>ΑΙ.</a><div class=QU></div>Δός μοι προσειπεῖν αὐτὸν ἐμφανῆ τ’ ἰδεῖν. 
<a class=SN>ΤΕ.</a><div class=QU></div>Καὶ μὴν πέλας γε προσπόλοις φυλάσσεται.<tr><th rowspan=2>540<td><a class=SN>ΑΙ.</a><div class=QU></div>Τί δῆτα μέλλει μὴ οὐ παρουσίαν ἔχειν; 
<a class=SN>ΤΕ.</a><div class=QU></div>Ὦ παῖ, πατὴρ καλεῖ σε. Δεῦρο προσπόλων 
<div class=QQ></div>ἄγ’ αὐτὸν ὅσπερ χερσὶν εὐθύνων κυρεῖς. 
<a class=SN>ΑΙ.</a><div class=QU></div>Ἕρποντι φωνεῖς, ἢ λελειμμένῳ λόγων;<tr><td><a class=SN>ΤΕ.</a><div class=QU></div>Καὶ δὴ κομίζει προσπόλων ὅδ’ ἐγγύθεν.<td class=Y rowspan=7>28<tr><th>545<td><a class=SN>ΑΙ.</a><div class=QU></div>Αἶρ’ αὐτόν, αἶρε δεῦρο· ταρβήσει γὰρ οὔ, 
<div class=QQ></div>νεοσφαγῆ που τόνδε προσλεύσσων φόνον, 
<div class=QQ></div>εἴπερ δικαίως ἔστ’ ἐμὸς τὰ πατρόθεν. 
<div class=QQ></div>Ἀλλ’ αὐτίκ’ ὠμοῖς αὐτὸν ἐν νόμοις πατρὸς 
<div class=QQ></div>δεῖ πωλοδαμνεῖν κἀξομοιοῦσθαι φύσιν.<tr><td><h6>Aj</h6>.  <h1>(550)</h1><td class=QQ>Ὦ παῖ, γένοιο πατρὸς εὐτυχέστερος, 
τὰ δ’ ἄλλ’ ὅμοιος, καὶ γένοι’ ἂν οὐ κακός. 
Καίτοι σε καὶ νῦν τοῦτό γε ζηλοῦν ἔχω, 
ὁθούνεκ’ οὐδὲν τῶνδ’ ἐπαισθάνῃ κακῶν· 
ἐν τῷ φρονεῖν γὰρ μηδὲν ἥδιστος βίος,<tr><th>555<td class=QQ>ἕως τὸ χαίρειν καὶ τὸ λυπεῖσθαι μάθῃς. 
Ὅταν δ’ ἵκῃ πρὸς τοῦτο, δεῖ ς’ ὅπως πατρὸς 
δείξεις ἐν ἐχθροῖς οἷος ἐξ οἵου ’τράφης. 
Τέως δὲ κούφοις πνεύμασιν βόσκου, νέαν 
ψυχὴν ἀτάλλων, μητρὶ τῇδε χαρμονήν.<tr><th>560<td class=QQ>Οὔτοι ς’ Ἀχαιῶν, οἶδα, μή τις ὑβρίσῃ 
στυγναῖσι λώβαις, οὐδὲ χωρὶς ὄντ’ ἐμοῦ· 
τοῖον πυλωρὸν φύλακα Τεῦκρον ἀμφὶ σοὶ 
λείψω τροφῆς ἄοκνον ἔμπα, κεἰ τανῦν 
τηλωπὸς οἰχνεῖ, δυσμενῶν θήραν ἔχων.<tr><th>565<td class=QQ>Ἀλλ’, ἄνδρες ἀσπιστῆρες, ἐνάλιος λεώς, 
ὑμῖν τε κοινὴν τήνδ’ ἐπισκήπτω χάριν, 
κείνῳ τ’ ἐμὴν ἀγγείλατ’ ἐντολήν, ὅπως 
τὸν παῖδα τόνδε πρὸς δόμους ἐμοὺς ἄγων 
Τελαμῶνι δείξει μητρί τ’, Ἐριβοίᾳ λέγω,<tr><th rowspan=2>570<td class=QQ>ὥς σφιν γένηται γηροβοσκὸς εἰσαεὶ<tr><td class=QQ>μέχρις οὗ μυχοὺς κίχωσι τοῦ κάτω θεοῦ. 
Καὶ τἀμὰ τεύχη μήτ’ ἀγωνάρχαι τινὲς 
θήσους’ Ἀχαιοῖς, μήθ’ ὁ λυμεὼν ἐμός. 
Ἀλλ’ αὐτό μοι σύ, παῖ, λαβὼν ἐπώνυμον,<td class=Y rowspan=9>29<tr><th>575<td class=QQ>Εὐρύσακες, ἴσχε διὰ πολυρράφου στρέφων 
πόρπακος ἑπτάβοιον ἄρρηκτον σάκος· 
τὰ δ’ ἄλλα τεύχη κοίν’ ἐμοὶ τεθάψεται. 
Ἀλλ’ ὡς τάχος τὸν παῖδα τόνδ’ ἤδη δέχου, 
καὶ δῶμα πάκτου, μηδ’ ἐπισκήνους γόους<tr><th>580<td><div class=QQ></div>δάκρυε· κάρτα τοι φιλοίκτιστον γυνή. 
<div class=QQ></div>Πύκαζε θᾶσσον· οὐ πρὸς ἰατροῦ σοφοῦ 
<div class=QQ></div>θρηνεῖν ἐπῳδὰς πρὸς τομῶντι πήματι. 
<a class=SN>ΧΟ.</a><div class=QU></div>Δέδοικ’ ἀκούων τήνδε τὴν προθυμίαν· 
<div class=QQ></div>οὐ γάρ μ’ ἀρέσκει γλῶσσά σου τεθηγμένη.<tr><th>585<td><a class=SN>ΤΕ.</a><div class=QU></div>Ὦ δέσποτ’ Αἴας, τί ποτε δρασείεις φρενί; 
<a class=SN>ΑΙ.</a><div class=QU></div>Μὴ κρῖνε, μὴ ’ξέταζε· σωφρονεῖν καλόν. 
<a class=SN>ΤΕ.</a><div class=QU></div>Οἴμ’ ὡς ἀθυμῶ· καί σε πρὸς τοῦ σοῦ τέκνου 
<div class=QQ></div>καὶ θεῶν ἱκνοῦμαι μὴ προδοὺς ἡμᾶς γένῃ. 
<a class=SN>ΑΙ.</a><div class=QU></div>Ἄγαν γε λυπεῖς. Οὐ κάτοισθ’ ἐγὼ θεοῖς<tr><th>590<td><div class=QQ></div>ὡς οὐδὲν ἀρκεῖν εἰμ’ ὀφειλέτης ἔτι; 
<a class=SN>ΤΕ.</a><div class=QU></div>Εὔφημα φώνει.<tr><th>591<td><a class=SN>ΑΙ.</a><div class=J8></div>Τοῖς ἀκούουσιν λέγε. 
<a class=SN>ΤΕ.</a><div class=QU></div>Σὺ δ’ οὐχὶ πείσῃ;<tr><th>592<td><a class=SN>ΑΙ.</a><div class=J9></div>Πόλλ’ ἄγαν ἤδη θροεῖς. 
<a class=SN>ΤΕ.</a><div class=QU></div>Ταρβῶ γάρ, ὦναξ.<tr><th>593<td><a class=SN>ΑΙ.</a><div class=J9></div>Οὐ ξυνέρξεθ’ ὡς τάχος; 
<a class=SN>ΤΕ.</a><div class=QU></div>Πρὸς θεῶν, μαλάσσου.<tr><th>594<td><a class=SN>ΑΙ.</a><div class=JC></div>Μῶρά μοι δοκεῖς φρονεῖν,<tr><th>595<td><div class=QQ></div>εἰ τοὐμὸν ἦθος ἄρτι παιδεύειν νοεῖς. 
<a class=SN>ΧΟ.</a><div class=QU></div>Ὦ κλεινὰ Σαλαμίς, σὺ μέν που<div class=Jy></div><a class=SN>Str. 1. 
</a><div class=QQ></div>ναίεις ἁλίπλακτος εὐδαίμων, 
<div class=QQ></div>πᾶσιν περίφαντος αἰεί.<td class=Y rowspan=14>30<tr><td><h6>Aj</h6>.  <h1>(600)</h1><td class=QQ>ἐγὼ δ’ ὁ τλάμων παλαιὸς ἀφ’ οὗ χρόνος 
Ἰδαῖα μίμνων λειμώνι’ ἔπαυλα μηνῶν 
ἀνήριθμος αἰὲν εὐνῶμαι<tr><th>605<td class=QQ>χρόνῳ τρυχόμενος, κακὰν ἐλπίδ’ ἔχων 
ἔτι μέ ποτ’ ἀνύσειν τὸν ἀπότροπον ἀΐδηλον Ἅιδαν.<tr><th>606<td class="B Q6"> 
<div class=QI></div>Καί μοι δυσθεράπευτος Αἴας<div class=Jy></div><a class=SN>Ant. 1.</a><tr><th>610<td class=QQ>ξύνεστιν ἔφεδρος, ὤμοι μοι, 
θείᾳ μανίᾳ ξύναυλος 
ὃν ἐξεπέμψω πρὶν δή ποτε θουρίῳ<tr><th>613-614<td class=QQ>κρατοῦντ’ ἐν Ἄρει· νῦν δ’ αὖ φρενὸς οἰοβώτας<tr><th>615<td class=QQ>φίλοις μέγα πένθος ηὕρηται.<tr><th>616-617<td class=QQ>Τὰ πρὶν δ’ ἔργα χεροῖν μεγίστας ἀρετᾶς<tr><th>618-620<td class=QQ>ἄφιλα παρ’ ἀφίλοις ἔπες’ ἔπεσε μελέοις Ἀτρείδαις.<tr><th>620<td class=B> <tr><th>621-622<td class=QQ>Ἦ που παλαιᾷ μὲν ἔντροφος ἁμέρᾳ,<div class=Jy></div><a class=SN>Str. 2.</a><tr><th>625<td class=QQ>λευκῷ δὲ γήρᾳ μάτηρ νιν ὅταν νοσοῦντα 
φρενομόρως ἀκούσῃ, 
αἴλινον αἴλινον 
οὐδ’ οἰκτρᾶς γόον ὄρνιθος ἀηδοῦς<tr><th>630<td class=QQ>ἥσει δύσμορος, ἀλλ’ ὀξυτόνους μὲν ᾠδὰς<tr><th>632-633<td class=QQ>θρηνήσει, χερόπλακτοι δ’ ἐν στέρνοισι πεσοῦνται<tr><th>634<td class=QQ>δοῦποι καὶ πολιᾶς ἄμυγμα χαίτας.<td class=Y rowspan=8>31<tr><th>635<td class=QQ>Κρείσσων γὰρ Ἅιδᾳ κεύθων ὁ νοσῶν μάταν,<div class=Jy></div><a class=SN>Ant. 2. 
</a>ὃς ἐκ πατρῴας ἥκων γενεᾶς ἄριστος 
πολυπόνων Ἀχαιῶν, 
οὐκέτι συντρόφοις<tr><th>640<td class=QQ>ὀργαῖς ἔμπεδος, ἀλλ’ ἐκτὸς ὁμιλεῖ. 
Ὦ τλᾶμον πάτερ, οἵαν σε μένει πυθέσθαι 
παιδὸς δύσφορον ἄταν, ἃν οὔπω τις ἔθρεψεν<tr><th>645<td class=QQ>δίων Αἰακιδᾶν ἄτερθε τοῦδε.<tr><th>645<td class=B>   <a class=SN>
ΑΙ.</a><div class=QU></div>Ἅπανθ’ ὁ μακρὸς κἀναρίθμητος χρόνος 
<div class=QQ></div>φύει τ’ ἄδηλα καὶ φανέντα κρύπτεται· 
<div class=QQ></div>κοὐκ ἔστ’ ἄελπτον οὐδέν, ἀλλ’ ἁλίσκεται 
<div class=QQ></div>χὠ δεινὸς ὅρκος χαἰ περισκελεῖς φρένες.<tr><td><h6>Aj</h6>.  <h1>(650)</h1><td class=QQ>Κἀγὼ γάρ, ὃς τὰ δείν’ ἐκαρτέρουν τότε, 
βαφῇ σίδηρος ὥς, ἐθηλύνθην στόμα 
πρὸς τῆσδε τῆς γυναικός· οἰκτίρω δέ νιν 
χήραν παρ’ ἐχθροῖς παῖδά τ’ ὀρφανὸν λιπεῖν. 
Ἀλλ’ εἶμι πρός τε λουτρὰ καὶ παρακτίους<tr><th>655<td class=QQ>λειμῶνας, ὡς ἂν λύμαθ’ ἁγνίσας ἐμὰ 
μῆνιν βαρεῖαν ἐξαλύξωμαι θεᾶς· 
μολών τε χῶρον ἔνθ’ ἂν ἀστιβῆ κίχω, 
κρύψω τόδ’ ἔγχος τοὐμόν, ἔχθιστον βελῶν, 
γαίας ὀρύξας ἔνθα μή τις ὄψεται·<tr><th rowspan=2>660<td class=QQ>ἀλλ’ αὐτὸ νὺξ Ἅιδης τε σῳζόντων κάτω. 
Ἐγὼ γάρ, ἐξ οὗ χειρὶ τοῦτ’ ἐδεξάμην 
παρ’ Ἕκτορος δώρημα δυσμενεστάτου, 
οὔπω τι κεδνὸν ἔσχον Ἀργείων πάρα·<tr><td class=QQ>ἀλλ’ ἔστ’ ἀληθὴς ἡ βροτῶν παροιμία·<td class=Y rowspan=7>32<tr><th>665<td class=QQ><span class=Xp>ἐχθρῶν ἄδωρα δῶρα</span> κοὐκ ὀνήσιμα. 
Τοιγὰρ τὸ λοιπὸν εἰσόμεσθα μὲν θεοῖς 
εἴκειν, μαθησόμεσθα δ’ Ἀτρείδας σέβειν. 
Ἄρχοντές εἰσιν, ὥσθ’ ὑπεικτέον· τί μή; 
Καὶ γὰρ τὰ δεινὰ καὶ τὰ καρτερώτατα<tr><th>670<td class=QQ>τιμαῖς ὑπείκει· τοῦτο μὲν νιφοστιβεῖς 
χειμῶνες ἐκχωροῦσιν εὐκάρπῳ θέρει· 
ἐξίσταται δὲ νυκτὸς αἰανὴς κύκλος 
τῇ λευκοπώλῳ φέγγος ἡμέρᾳ φλέγειν· 
δεινῶν τ’ ἄημα πνευμάτων ἐκοίμισε<tr><th>675<td class=QQ>στένοντα πόντον· ἐν δ’ ὁ παγκρατὴς ὕπνος 
λύει πεδήσας, οὐδ’ ἀεὶ λαβὼν ἔχει· 
ἡμεῖς δὲ πῶς οὐ γνωσόμεσθα σωφρονεῖν; 
Ἐγὼ δ’, ἐπίσταμαι γὰρ ἀρτίως ὅτι 
ὅ τ’ ἐχθρὸς ἡμῖν ἐς τοσόνδ’ ἐχθαρτέος,<tr><th>680<td class=QQ>ὡς καὶ φιλήσων αὖθις, ἔς τε τὸν φίλον 
τοσαῦθ’ ὑπουργῶν ὠφελεῖν βουλήσομαι, 
ὡς αἰὲν οὐ μενοῦντα· τοῖς πολλοῖσι γὰρ 
βροτῶν ἄπιστός ἐσθ’ ἑταιρείας λιμήν. 
Ἀλλ’ ἀμφὶ μὲν τούτοισιν εὖ σχήσει. Σὺ δὲ<tr><th>685<td class=QQ>ἔσω θεοῖς ἐλθοῦσα διὰ τέλους, γύναι, 
εὔχου τελεῖσθαι τοὐμὸν ὧν ἐρᾷ κέαρ. 
Ὑμεῖς θ’, ἑταῖροι, ταὐτὰ τῇδέ μοι τάδε 
τιμᾶτε, Τεύκρῳ τ’, ἢν μόλῃ, σημήνατε 
μέλειν μὲν ἡμῶν, εὐνοεῖν δ’ ὑμῖν ἅμα.<tr><th rowspan=2>690<td class=QQ>Ἐγὼ γὰρ εἶμ’ ἐκεῖς’ ὅποι πορευτέον· 
ὑμεῖς δ’ ἃ φράζω δρᾶτε, καὶ τάχ’ ἄν μ’ ἴσως<tr><td><div class=QQ></div>πύθοισθε, κεἰ νῦν δυστυχῶ, σεσωσμένον. 
<a class=SN>ΧΟ.</a><div class=QU></div>Ἔφριξ’ ἔρωτι, περιχαρὴς δ’ ἀνεπτάμαν.<div class=Jy></div><a class=SN>Str. 
</a><div class=QQ></div>Ἰὼ ἰώ, Πὰν Πάν,<td class=Y rowspan=8>33<tr><th>695<td class=QQ>ὦ Πάν, Πὰν ἁλίπλαγκτε, Κυλ‐ 
    λανίας χιονοκτύπου 
πετραίας ἀπὸ δειράδος φάνηθ’, ὤ, 
θεῶν χοροποί’, ἄναξ, ὅπως μοι 
Νύσια Κνώσι’ ὀρ‐<tr><td><h6>Aj</h6>.  <h1>(700)</h1><td class=QQ>    χήματ’ αὐτοδαῆ ξυνὼν ἰάψῃς. 
Νῦν γὰρ ἐμοὶ μέλει χορεῦσαι. 
Ἰκαρίων δ’ ὑπὲρ πελαγέων μο‐ 
    λὼν ἄναξ Ἀπόλλων 
ὁ Δάλιος εὔγνωστος<tr><th>705<td class=QQ>ἐμοὶ ξυνείη διὰ παντὸς εὔφρων.<tr><th>705<td class="B Q6"> 
<div class=QI></div>Ἔλυσεν αἰνὸν ἄχος ἀπ’ ὀμμάτων Ἄρης.<div class=Jx></div><a class=SN>Ant. 
</a><div class=QI></div>Ἰὼ ἰώ. Νῦν αὖ, 
<div class=QI></div>νῦν, ὦ Ζεῦ, πάρα λευκὸν εὐ‐ 
<div class=QM></div>άμερον πελάσαι φάος<tr><th>710<td class=QQ>θοᾶν ὠκυάλων νεῶν, ὅτ’ Αἴας 
λαθίπονος πάλιν, θεῶν δ’ αὖ 
πάνθυτα θέσμι’ ἐξ‐<tr><th>712<td class=QQ>    ήνυς’ εὐνομίᾳ σέβων μεγίστᾳ. 
Πάνθ’ ὁ μέγας χρόνος μαραίνει 
κοὐδὲν ἀναύδατον φατίσαιμ’ ἄν,<tr><th rowspan=2>715<td class=QQ>    εὖτέ γ’ ἐξ ἀέλπτων 
Αἴας μετανεγνώσθη<tr><td><div class=QQ></div>θυμῶν Ἀτρείδαις μεγάλων τε νεικέων. 
<a class=SN>ΑΓΓΕΛΟΣ</a><td class=Y rowspan=8>34<tr><th>718<td class=QQ>Ἄνδρες φίλοι, τὸ πρῶτον ἀγγεῖλαι θέλω·<tr><th>720<td class=QQ>Τεῦκρος πάρεστιν ἄρτι Μυσίων ἀπὸ 
κρημνῶν· μέσον δὲ προσμολὼν στρατήγιον 
κυδάζεται τοῖς πᾶσιν Ἀργείοις ὁμοῦ. 
Στείχοντα γὰρ πρόσωθεν αὐτὸν ἐν κύκλῳ 
μαθόντες ἀμφέστησαν, εἶτ’ ὀνείδεσιν<tr><th>725<td class=QQ>ἤρασσον ἔνθεν κἄνθεν οὔτις ἔσθ’ ὃς οὔ, 
τὸν τοῦ μανέντος κἀπιβουλευτοῦ στρατοῦ 
ξύναιμον ἀποκαλοῦντες, ὡς οὐκ ἀρκέσοι 
τὸ μὴ οὐ πέτροισι πᾶς καταξανθεὶς θανεῖν. 
Ὥστ’ εἰς τοσοῦτον ἦλθον ὥστε καὶ χεροῖν<tr><th>730<td class=QQ>κολεῶν ἐρυστὰ διεπεραιώθη ξίφη. 
Λήγει δ’ ἔρις δραμοῦσα τοῦ προσωτάτω 
ἀνδρῶν γερόντων ἐν ξυναλλαγῇ λόγου. 
Ἀλλ’ ἡμὶν Αἴας ποῦ ’στιν, ὡς φράσω τάδε; 
τοῖς κυρίοις γὰρ πάντα χρὴ δηλοῦν λόγον.<tr><th>735<td><a class=SN>ΧΟ.</a><div class=QU></div>Οὐκ ἔνδον, ἀλλὰ φροῦδος ἀρτίως, νέας 
<div class=QQ></div>βουλὰς νέοισιν ἐγκαταζεύξας τρόποις. 
<a class=SN>ΑΓ.</a><div class=QU></div>Ἰοὺ ἰού· 
<div class=QQ></div>βραδεῖαν ἡμᾶς ἆρ’ ὁ τήνδε τὴν ὁδὸν 
<div class=QQ></div>πέμπων ἔπεμψεν, ἢ ’φάνην ἐγὼ βραδύς.<tr><th>740<td><a class=SN>ΧΟ.</a><div class=QU></div>Τί δ’ ἐστὶ χρείας τῆσδ’ ὑπεσπανισμένον; 
<a class=SN>ΑΓ.</a><div class=QU></div>Τὸν ἄνδρ’ ἀπηύδα Τεῦκρος ἔνδοθεν στέγης 
<div class=QQ></div>μὴ ’ξω παρήκειν, πρὶν παρὼν αὐτὸς τύχῃ. 
<a class=SN>ΧΟ.</a><div class=QU></div>Ἀλλ’ οἴχεταί τοι πρὸς τὸ κέρδιστον τραπεὶς 
<div class=QQ></div>γνώμης, θεοῖσιν ὡς καταλλαχθῇ χόλου.<tr><th rowspan=2>745<td><a class=SN>ΑΓ.</a><div class=QU></div>Ταῦτ’ ἐστὶ τἄπη μωρίας πολλῆς πλέα, 
<div class=QQ></div>εἴπερ τι Κάλχας εὖ φρονῶν μαντεύεται.<tr><td><a class=SN>ΧΟ.</a><div class=QU></div>Ποῖον; τί δ’ εἰδὼς τοῦδε πράγματος πέρι— 
<a class=SN>ΑΓ.</a><div class=QU></div>Τοσοῦτον οἶδα καὶ παρὼν ἐτύγχανον· 
<div class=QQ></div>ἐκ γὰρ συνέδρου καὶ τυραννικοῦ κύκλου<td class=Y rowspan=7>35<tr><td><h6>Aj</h6>.  <h1>(750)</h1><td class=QQ>Κάλχας μεταστὰς οἶος Ἀτρειδῶν δίχα, 
εἰς χεῖρα Τεύκρου δεξιὰν φιλοφρόνως 
θεὶς εἶπε κἀπέσκηψε παντοίᾳ τέχνῃ 
εἶρξαι κατ’ ἦμαρ τοὐμφανὲς τὸ νῦν τόδε 
Αἴανθ’ ὑπὸ σκηναῖσι μηδ’ ἀφέντ’ ἐᾶν,<tr><th>755<td class=QQ>εἰ ζῶντ’ ἐκεῖνον εἰσιδεῖν θέλοι ποτέ· 
ἐλᾷ γὰρ αὐτὸν τῇδε θἠμέρᾳ μόνῃ 
δίας Ἀθάνας μῆνις, ὡς ἔφη λέγων. 
Τὰ γὰρ περισσὰ κἀνόνητα σώματα 
πίπτειν βαρείαις πρὸς θεῶν δυσπραξίαις<tr><th>760<td class=QQ>ἔφασχ’ ὁ μάντις, ὅστις ἀνθρώπου φύσιν 
βλαστὼν ἔπειτα μὴ κατ’ ἄνθρωπον φρονῇ. 
Κεῖνος δ’ ἀπ’ οἴκων εὐθὺς ἐξορμώμενος 
ἄνους καλῶς λέγοντος ηὑρέθη πατρός. 
Ὁ μὲν γὰρ αὐτὸν ἐννέπει· «Τέκνον, δορὶ<tr><th>765<td class=QQ>βούλου κρατεῖν μέν, σὺν θεῷ δ’ ἀεὶ κρατεῖν»· 
ὁ δ’ ὑψικόμπως κἀφρόνως ἠμείψατο· 
«Πάτερ, θεοῖς μὲν κἂν ὁ μηδὲν ὢν ὁμοῦ 
κράτος κατακτήσαιτ’· ἐγὼ δὲ καὶ δίχα 
κείνων πέποιθα τοῦτ’ ἐπισπάσειν κλέος».<tr><th>770<td class=QQ>Τοσόνδ’ ἐκόμπει μῦθον. Εἶτα δεύτερον 
δίας Ἀθάνας, ἡνίκ’ ὀτρύνουσά νιν 
ηὐδᾶτ’ ἐπ’ ἐχθροῖς χεῖρα φοινίαν τρέπειν, 
τότ’ ἀντιφωνεῖ δεινὸν ἄρρητόν τ’ ἔπος· 
«Ἄνασσα, τοῖς ἄλλοισιν Ἀργείων πέλας<tr><th rowspan=2>775<td class=QQ>ἵστω, καθ’ ἡμᾶς δ’ οὔποτ’ ἐκρήξει μάχη». 
Τοιοῖσδέ τοι λόγοισιν ἀστεργῆ θεᾶς<tr><td class=QQ>ἐκτήσατ’ ὀργήν, οὐ κατ’ ἄνθρωπον φρονῶν. 
Ἀλλ’ εἴπερ ἔστι τῇδε θἠμέρᾳ, τάχ’ ἂν 
γενοίμεθ’ αὐτοῦ σὺν θεῷ σωτήριοι.<td class=Y rowspan=6>36<tr><th>780<td><div class=QQ></div>Τοσαῦθ’ ὁ μάντις εἶφ’· ὁ δ’ εὐθὺς ἐξ ἕδρας 
<div class=QQ></div>πέμπει με σοὶ φέροντα τάσδ’ ἐπιστολὰς 
<div class=QQ></div>Τεῦκρος φυλάσσειν. Εἰ δ’ ἀπεστερήμεθα, 
<div class=QQ></div>οὐκ ἔστιν ἁνὴρ κεῖνος, εἰ Κάλχας σοφός. 
<a class=SN>ΧΟ.</a><div class=QU></div>Ὦ δαΐα Τέκμησσα, δύσμορον γένος,<tr><th>785<td><div class=QQ></div>ὅρα μολοῦσα τόνδ’ ὁποῖ’ ἔπη θροεῖ· 
<div class=QQ></div>ξυρεῖ γὰρ ἐν χρῷ τοῦτο, μὴ χαίρειν τινά. 
<a class=SN>ΤΕ.</a><div class=QU></div>Τί μ’ αὖ τάλαιναν, ἀρτίως πεπαυμένην 
<div class=QQ></div>κακῶν ἀτρύτων, ἐξ ἕδρας ἀνίστατε; 
<a class=SN>ΧΟ.</a><div class=QU></div>Τοῦδ’ εἰσάκουε τἀνδρός, ὡς ἥκει φέρων<tr><th>790<td><div class=QQ></div>Αἴαντος ἡμῖν πρᾶξιν ἣν ἤλγης’ ἐγώ. 
<a class=SN>ΤΕ.</a><div class=QU></div>Οἴμοι, τί φῄς, ἄνθρωπε; μῶν ὀλώλαμεν; 
<a class=SN>ΑΓ.</a><div class=QU></div>Οὐκ οἶδα τὴν σὴν πρᾶξιν, Αἴαντος δ’ ὅτι, 
<div class=QQ></div>θυραῖος εἴπερ ἐστίν, οὐ θαρσῶ πέρι. 
<a class=SN>ΤΕ.</a><div class=QU></div>Καὶ μὴν θυραῖος, ὥστε μ’ ὠδίνειν τί φῄς.<tr><th>795<td><a class=SN>ΑΓ.</a><div class=QU></div>Ἐκεῖνον εἴργειν Τεῦκρος ἐξεφίεται 
<div class=QQ></div>σκηνῆς ὕπαυλον, μηδ’ ἀφιέναι μόνον. 
<a class=SN>ΤΕ.</a><div class=QU></div>Ποῦ δ’ ἐστὶ Τεῦκρος, κἀπὶ τῷ λέγει τάδε; 
<a class=SN>ΑΓ.</a><div class=QU></div>Πάρεστ’ ἐκεῖνος ἄρτι· τήνδε δ’ ἔξοδον 
<div class=QQ></div>ὀλεθρίαν Αἴαντος ἐλπίζει ῥέπειν.<tr><td><h6>Aj</h6>.  <h1>(800)</h1><td><a class=SN>ΤΕ.</a><div class=QU></div>Οἴμοι τάλαινα, τοῦ ποτ’ ἀνθρώπων μαθών; 
<a class=SN>ΑΓ.</a><div class=QU></div>Τοῦ Θεστορείου μάντεως, καθ’ ἡμέραν 
<div class=QQ></div>τὴν νῦν, ὅτ’ αὐτῷ θάνατον ἢ βίον φέρει. 
<a class=SN>ΤΕ.</a><div class=QU></div>Οἲ ’γώ, φίλοι, πρόστητ’ ἀναγκαίας τύχης, 
<div class=QQ></div>καὶ σπεύσαθ’ οἱ μὲν Τεῦκρον ἐν τάχει μολεῖν·<tr><th>805<td class=QQ>οἱ δ’ ἑσπέρους ἀγκῶνας, οἱ δ’ ἀντηλίους 
ζητεῖτ’ ἰόντες τἀνδρὸς ἔξοδον κακήν. 
Ἔγνωκα γὰρ δὴ φωτὸς ἠπατημένη 
καὶ τῆς παλαιᾶς χάριτος ἐκβεβλημένη. 
Οἴμοι, τί δράσω, τέκνον; οὐχ ἱδρυτέον.<td class=Y rowspan=6>37<tr><th>810<td><div class=QQ></div>Ἀλλ’ εἶμι κἀγὼ κεῖς’ ὅποιπερ ἂν σθένω. 
<div class=QQ></div>Χωρῶμεν, ἐγκονῶμεν· οὐχ ἕδρας ἀκμὴ 
<div class=QQ></div>σῴζειν θέλοντας ἄνδρα γ’ ὃς σπεύδῃ θανεῖν. 
<a class=SN>ΧΟ.</a><div class=QU></div>Χωρεῖν ἕτοιμος, κοὐ λόγῳ δείξω μόνον· 
<div class=QQ></div>τάχος γὰρ ἔργου καὶ ποδῶν ἅμ’ ἕψεται.<tr><th>815<td><a class=SN>ΑΙ.</a><div class=QU></div>Ὁ μὲν σφαγεὺς ἕστηκεν ᾗ τομώτατος 
<div class=QQ></div>γένοιτ’ ἄν, εἴ τῳ καὶ λογίζεσθαι σχολή, 
<div class=QQ></div>δῶρον μὲν ἀνδρὸς Ἕκτορος ξένων ἐμοὶ 
<div class=QQ></div>μάλιστα μισηθέντος, ἐχθίστου θ’ ὁρᾶν· 
<div class=QQ></div>πέπηγε δ’ ἐν γῇ πολεμίᾳ τῇ Τρῳάδι,<tr><th>820<td class=QQ>σιδηροβρῶτι θηγάνῃ νεηκονής· 
ἔπηξα δ’ αὐτὸν εὖ περιστείλας ἐγὼ 
εὐνούστατον τῷδ’ ἀνδρὶ διὰ τάχους θανεῖν. 
Οὕτω μὲν εὐσκευοῦμεν· ἐκ δὲ τῶνδέ μοι 
σὺ πρῶτος, ὦ Ζεῦ, καὶ γὰρ εἰκός, ἄρκεσον.<tr><th>825<td class=QQ>Αἰτήσομαι δέ ς’ οὐ μακρὸν γέρας λαχεῖν· 
πέμψον τιν’ ἡμῖν ἄγγελον, κακὴν φάτιν 
Τεύκρῳ φέροντα, πρῶτος ὥς με βαστάσῃ 
πεπτῶτα τῷδε περὶ νεορράντῳ ξίφει, 
καὶ μὴ πρὸς ἐχθρῶν του κατοπτευθεὶς πάρος<tr><th rowspan=2>830<td class=QQ>ῥιφθῶ κυσὶν πρόβλητος οἰωνοῖς θ’ ἕλωρ. 
Τοσαῦτά ς’, ὦ Ζεῦ, προστρέπω· καλῶ δ’ ἅμα 
πομπαῖον Ἑρμῆν χθόνιον εὖ με κοιμίσαι,<tr><td class=QQ>ξὺν ἀσφαδάστῳ καὶ ταχεῖ πηδήματι 
πλευρὰν διαρρήξαντα τῷδε φασγάνῳ.<td class=Y rowspan=7>38<tr><th>835<td class=QQ>Καλῶ δ’ ἀρωγοὺς τὰς ἀεί τε παρθένους 
ἀεί θ’ ὁρώσας πάντα τἀν βροτοῖς πάθη, 
σεμνὰς Ἐρινῦς τανύποδας μαθεῖν ἐμὲ 
πρὸς τῶν Ἀτρειδῶν ὡς διόλλυμαι τάλας. 
Καί σφας κακοὺς κάκιστα καὶ πανωλέθρους<tr><th>840<td class=QQ>ξυναρπάσειαν, ὥσπερ εἰσορῶς’ ἐμὲ 
αὐτοσφαγῆ πίπτοντα, τὼς αὐτοσφαγεῖς 
πρὸς τῶν φιλίστων ἐκγόνων ὀλοίατο. 
Ἴτ’, ὦ ταχεῖαι ποίνιμοί τ’ Ἐρινύες, 
γεύεσθε, μὴ φείδεσθε πανδήμου στρατοῦ.<tr><th>845<td class=QQ>Σὺ δ’, ὦ τὸν αἰπὺν οὐρανὸν διφρηλατῶν 
Ἥλιε, πατρῴαν τὴν ἐμὴν ὅταν χθόνα 
ἴδῃς, ἐπισχὼν χρυσόνωτον ἡνίαν 
ἄγγειλον ἄτας τὰς ἐμὰς μόρον τ’ ἐμὸν 
γέροντι πατρὶ τῇ τε δυστήνῳ τροφῷ.<tr><td><h6>Aj</h6>.  <h1>(850)</h1><td class=QQ>Ἦ που τάλαινα, τήνδ’ ὅταν κλύῃ φάτιν, 
ἥσει μέγαν κωκυτὸν ἐν πάσῃ πόλει. 
Ἀλλ’ οὐδὲν ἔργον ταῦτα θρηνεῖσθαι μάτην, 
ἀλλ’ ἀρκτέον τὸ πρᾶγμα σὺν τάχει τινί. 
Ὦ Θάνατε, Θάνατε, νῦν μ’ ἐπίσκεψαι μολών·<tr><th>855<td class=QQ>καίτοι σὲ μὲν κἀκεῖ προσαυδήσω ξυνών· 
σὲ δ’, ὦ φαεννῆς ἡμέρας τὸ νῦν σέλας, 
καὶ τὸν διφρευτὴν Ἥλιον προσεννέπω, 
πανύστατον δή, κοὔποτ’ αὖθις ὕστερον. 
Ὦ φέγγος, ὦ γῆς ἱερὸν οἰκείας πέδον<tr><th rowspan=2>860<td class=QQ>Σαλαμῖνος, ὦ πατρῷον ἑστίας βάθρον, 
κλειναί τ’ Ἀθῆναι, καὶ τὸ σύντροφον γένος,<tr><td class=QQ>κρῆναί τε ποταμοί θ’ οἵδε, καὶ τὰ Τρωϊκὰ 
πεδία προσαυδῶ, χαίρετ’, ὦ τροφῆς ἐμοί· 
τοῦθ’ ὑμὶν Αἴας τοὔπος ὕστατον θροεῖ,<td class=Y rowspan=12>39<tr><th>865<td class=QQ>τὰ δ’ ἄλλ’ ἐν Ἅιδου τοῖς κάτω μυθήσομαι.<tr><th>865<td class=B>   <a class=SN>
ΗΜΙΧΟΡΙΟΝ Αʹ</a><tr><th>866<td class=QQ>Πόνος πόνῳ πόνον φέρει· 
πᾷ πᾷ 
πᾷ γὰρ οὐκ ἔβαν ἐγώ; 
κοὐδεὶς ἐπίσταταί με συμμαθεῖν τόπος.<tr><th>870<td class=QQ>Ἰδοὺ ἰδού, 
δοῦπον αὖ κλύω τινά.<tr><th>871<td class=B>   <a class=SN>
ΗΜΙΧΟΡΙΟΝ Βʹ</a><tr><th>872<td><div class=QQ></div>Ἡμῶν γε ναὸς κοινόπλουν ὁμιλίαν. 
<a class=SN>Αʹ</a><div class=QU></div>Τί οὖν δή; 
<a class=SN>Βʹ</a><div class=QU></div>Πᾶν ἐστίβηται πλευρὸν ἕσπερον νεῶν.<tr><th>875<td><a class=SN>Αʹ</a><div class=QU></div>Ἔχεις οὖν; 
<a class=SN>Βʹ</a><div class=QU></div>Πόνου γε πλῆθος, κοὐδὲν εἰς ὄψιν πλέον. 
<a class=SN>Αʹ</a><div class=QU></div>Ἀλλ’ οὐδὲ μὲν δὴ τὴν ἀφ’ ἡλίου βολῶν 
<div class=QQ></div>κέλευθον ἁνὴρ οὐδαμοῦ δηλοῖ φανείς.<tr><th>878<td class=B>   <a class=SN>
ΧΟ.</a><div class=QU></div>Τίς ἂν δῆ〈τά〉 μοι, τίς ἂν φιλοπόνων<div class=Jy></div><a class=SN>Str.</a><tr><th>880<td class=QQ>ἁλιαδᾶν ἔχων ἀΰπνους ἄγρας,<tr><th>883<td class=QQ>ἢ τίς Ὀλυμπιάδων θεᾶν, ἢ ῥυτῶν 
Βοσπορίων ποταμῶν,<tr><th>885<td class=QQ>τὸν ὠμόθυμον εἴ ποθι 
πλαζόμενον λεύσσων 
ἀπύοι; σχέτλια γὰρ 
ἐμέ γε τὸν μακρῶν ἀλάταν πόνων 
οὐρίῳ μὴ πελάσαι δρόμῳ,<tr><th>890<td><div class=QQ></div>ἀλλ’ ἀμενηνὸν ἄνδρα μὴ λεύσσειν ὅπου. 
<a class=SN>ΤΕ.</a><div class=QU></div>Ἰώ μοί μοι. 
<a class=SN>ΧΟ.</a><div class=QU></div>Τίνος βοὴ πάραυλος ἐξέβη νάπους; 
<a class=SN>ΤΕ.</a><div class=QU></div>Ἰὼ τλήμων. 
<a class=SN>ΧΟ.</a><div class=QU></div>Τὴν δουρίληπτον δύσμορον νύμφην ὁρῶ<td class=Y rowspan=7>40<tr><th>895<td><div class=QQ></div>Τέκμησσαν, οἴκτῳ τῷδε συγκεκραμένην. 
<a class=SN>ΤΕ.</a><div class=QU></div>Οἴχωκ’, ὄλωλα, διαπεπόρθημαι, φίλοι. 
<a class=SN>ΧΟ.</a><div class=QU></div>Τί δ’ ἔστιν; 
<a class=SN>ΤΕ.</a><div class=QU></div>Αἴας ὅδ’ ἡμῖν ἀρτίως νεοσφαγὴς 
<div class=QQ></div>κεῖται κρυφαίῳ φασγάνῳ περιπτυχής.<tr><td><h6>Aj</h6>.  <h1>(900)</h1><td><a class=SN>ΧΟ.</a><div class=QU></div>Ὤμοι ἐμῶν νόστων· 
<div class=QQ></div>ὤμοι, κατέπεφνες, ἄναξ, 
<div class=QQ></div>τόνδε συνναύταν, τάλας· 
<div class=QQ></div>ὦ ταλαίφρων γύναι. 
<a class=SN>ΤΕ.</a><div class=QU></div>Ὡς ὧδε τοῦδ’ ἔχοντος αἰάζειν πάρα.<tr><th>905<td><a class=SN>ΧΟ.</a><div class=QU></div>Τίνος ποτ’ ἆρ’ ἔπραξε χειρὶ δύσμορος; 
<a class=SN>ΤΕ.</a><div class=QU></div>Αὐτὸς πρὸς αὑτοῦ· δῆλον. Ἐν γάρ οἱ χθονὶ 
<div class=QQ></div>πηκτὸν τόδ’ ἔγχος περιπετὲς κατηγορεῖ. 
<a class=SN>ΧΟ.</a><div class=QU></div>Ὤμοι ἐμᾶς ἄτας, οἶος ἄρ’ αἱμάχθης,<tr><th>910<td class=QQ>ἄφαρκτος φίλων· 
ἐγὼ δ’ ὁ πάντα κωφός, ὁ πάντ’ ἄϊδρις, 
κατημέλησα· πᾷ πᾷ 
κεῖται ὁ δυστράπελος 
δυσώνυμος Αἴας;<tr><th>914<td class=B> <tr><th rowspan=2>915<td><a class=SN>ΤΕ.</a><div class=QU></div>Οὔτοι θεατός· ἀλλά νιν περιπτυχεῖ 
<div class=QQ></div>φάρει καλύψω τῷδε παμπήδην, ἐπεὶ 
<div class=QQ></div>οὐδεὶς ἂν ὅστις καὶ φίλος τλαίη βλέπειν 
<div class=QQ></div>φυσῶντ’ ἄνω πρὸς ῥῖνας ἔκ τε φοινίας<tr><td class=QQ>πληγῆς μελανθὲν αἷμ’ ἀπ’ οἰκείας σφαγῆς.<td class=Y rowspan=9>41<tr><th>920<td class=QQ>Οἴμοι, τί δράσω; τίς σε βαστάσει φίλων; 
Ποῦ Τεῦκρος; ὡς ἀκμαῖος, εἰ βαίη, μόλοι, 
πεπτῶτ’ ἀδελφὸν τόνδε συγκαθαρμόσαι. 
Ὦ δύσμορ’ Αἴας, οἷος ὢν οἵως ἔχεις, 
ὡς καὶ παρ’ ἐχθροῖς ἄξιος θρήνων τυχεῖν.<tr><th>924<td class=B> <tr><th>925<td><a class=SN>ΧΟ.</a><div class=QU></div>Ἔμελλες, τάλας, ἔμελλες χρόνῳ<div class=Jy></div><a class=SN>Ant. 
</a><div class=QQ></div>στερεόφρων ἄρ’ ἐξανύσσειν κακὰν 
<div class=QQ></div>μοῖραν ἀπειρεσίων πόνων. Τοῖά μοι 
<div class=QQ></div>πάννυχα καὶ φαέθοντ’<tr><th>930<td class=QQ>ἀνεστέναζες ὠμόφρων 
ἐχθοδόπ’ Ἀτρείδαις 
οὐλίῳ σὺν πάθει. 
Μέγας ἄρ’ ἦν ἐκεῖνος ἄρχων χρόνος<tr><th>935<td class=QQ>πημάτων, ἦμος ἀριστόχειρ 
〈οὐλομένων〉 ὅπλων ἔκειθ’ ἁγὼν πέρι.<tr><th>936<td class=B>   <a class=SN>
ΤΕ.</a><div class=QU></div>Ἰώ μοί μοι. 
<a class=SN>ΧΟ.</a><div class=QU></div>Χωρεῖ πρὸς ἧπαρ, οἶδα, γενναία δύη. 
<a class=SN>ΤΕ.</a><div class=QU></div>Ἰώ μοί μοι.<tr><th>940<td><a class=SN>ΧΟ.</a><div class=QU></div>Οὐδέν ς’ ἀπιστῶ καὶ δὶς οἰμῶξαι, γύναι, 
<div class=QQ></div>τοιοῦδ’ ἀποβλαφθεῖσαν ἀρτίως φίλου. 
<a class=SN>ΤΕ.</a><div class=QU></div>Σοὶ μὲν δοκεῖν ταῦτ’ ἔστ’, ἐμοὶ δ’ ἄγαν φρονεῖν. 
<a class=SN>ΧΟ.</a><div class=QU></div>Ξυναυδῶ. 
<a class=SN>ΤΕ.</a><div class=QU></div>Οἴμοι, τέκνον, πρὸς οἷα δουλείας ζυγὰ<tr><th rowspan=2>945<td><div class=QQ></div>χωροῦμεν, οἷοι νῷν ἐφεστᾶσιν σκοποί. 
<a class=SN>ΧΟ.</a><div class=QU></div>Ὤμοι, ἀναλγήτων 
<div class=QQ></div>δισσῶν ἐθρόησας ἄναυδ’ 
<div class=QQ></div>ἔργ’ Ἀτρειδᾶν τῷδ’ ἄχει.<tr><td class=QQ>Ἀλλ’ ἀπείργοι θεός.<td class=Y rowspan=8>42<tr><td><h6>Aj</h6>.  <h1>(950)</h1><td><a class=SN>ΤΕ.</a><div class=QU></div>Οὐκ ἂν τάδ’ ἔστη τῇδε, μὴ θεῶν μέτα. 
<a class=SN>ΧΟ.</a><div class=QU></div>Ἄγαν ὑπερβριθὲς τ〈όδ’〉 ἄχθος ἤνυσαν. 
<a class=SN>ΤΕ.</a><div class=QU></div>Τοιόνδε μέντοι Ζηνὸς ἡ δεινὴ θεὸς 
<div class=QQ></div>Παλλὰς φυτεύει πῆμ’ Ὀδυσσέως χάριν.<tr><th>955<td><a class=SN>ΧΟ.</a><div class=QU></div>Ἦ ῥα κελαινώπαν θυμὸν ἐφυβρίζει 
<div class=QQ></div>πολύτλας ἀνήρ, 
<div class=QQ></div>γελᾷ δὲ τοῖσ〈ι〉 μαινομένοις ἄχεσιν 
<div class=QQ></div>πολὺν γέλωτα, φεῦ, φεῦ, 
<div class=QQ></div>ξύν τε διπλοῖ βασιλῆς<tr><th>960<td><div class=QQ></div>κλύοντες Ἀτρεῖδαι. 
<a class=SN>ΤΕ.</a><div class=QU></div>Οἱ δ’ οὖν γελώντων κἀπιχαιρόντων κακοῖς 
<div class=QQ></div>τοῖς τοῦδ’. Ἴσως τοι, κεἰ βλέποντα μὴ ’πόθουν, 
<div class=QQ></div>θανόντ’ ἂν οἰμώξειαν ἐν χρείᾳ δορός. 
<div class=QQ></div>Οἱ γὰρ κακοὶ γνώμαισι τἀγαθὸν χεροῖν<tr><th>965<td class=QQ>ἔχοντες οὐκ ἴσασι, πρίν τις ἐκβάλῃ. 
Ἐμοὶ πικρὸς τέθνηκεν ἢ κείνοις γλυκύς, 
αὑτῷ δὲ τερπνός· ὧν γὰρ ἠράσθη τυχεῖν 
ἐκτήσαθ’ αὑτῷ, θάνατον ὅνπερ ἤθελεν. 
Τί δῆτα τοῦδ’ ἐπεγγελῷεν ἂν κάτα;<tr><th>970<td><div class=QQ></div>Θεοῖς τέθνηκεν οὗτος, οὐ κείνοισιν, οὔ. 
<div class=QQ></div>Πρὸς ταῦτ’ Ὀδυσσεὺς ἐν κενοῖς ὑβριζέτω· 
<div class=QQ></div>Αἴας γὰρ αὐτοῖς οὐκέτ’ ἔστιν, ἀλλ’ ἐμοὶ 
<div class=QQ></div>λιπὼν ἀνίας καὶ γόους διοίχεται. 
<a class=SN>ΤΕΥΚΡΟΣ</a><tr><th>974<td class=QQ>Ἰώ μοί μοι.<tr><th rowspan=2>975<td><a class=SN>ΧΟ.</a><div class=QU></div>Σίγησον. Αὐδὴν γὰρ δοκῶ Τεύκρου κλύειν<tr><td><div class=QQ></div>βοῶντος ἄτης τῆσδ’ ἐπίσκοπον μέλος. 
<a class=SN>ΤΕΥ.</a><div class=QU></div>Ὦ φίλτατ’ Αἴας, ὦ ξύναιμον ὄμμ’ ἐμοί, 
<div class=QQ></div>ἆρ’ ἠμπόληκας ὥσπερ ἡ φάτις κρατεῖ; 
<a class=SN>ΧΟ.</a><div class=QU></div>Ὄλωλεν ἁνήρ, Τεῦκρε, τοῦτ’ ἐπίστασο.<td class=Y rowspan=10>43<tr><th>980<td><a class=SN>ΤΕΥ.</a><div class=QU></div>Οἴμοι βαρείας ἆρα τῆς ἐμῆς τύχης. 
<a class=SN>ΧΟ.</a><div class=QU></div>Ὡς ὧδ’ ἐχόντων—<tr><th>981<td><a class=SN>ΤΕΥ.</a><div class=J8></div>Ὢ τάλας ἐγώ, τάλας. 
<a class=SN>ΧΟ.</a><div class=QU></div>πάρα στενάζειν·<tr><th>982<td><a class=SN>ΤΕΥ.</a><div class=J8></div>Ὦ περισπερχὲς πάθος. 
<a class=SN>ΧΟ.</a><div class=QU></div>Ἄγαν γε, Τεῦκρε.<tr><th>983<td><a class=SN>ΤΕΥ.</a><div class=J8></div>Φεῦ τάλας. Τί γὰρ τέκνον 
<div class=QQ></div>τὸ τοῦδε; ποῦ μοι γῆς κυρεῖ τῆς Τρῳάδος;<tr><th>985<td><a class=SN>ΧΟ.</a><div class=QU></div>Μόνος παρὰ σκηναῖσιν—<tr><th>985<td><a class=SN>ΤΕΥ.</a><div class=JF></div>Οὐχ ὅσον τάχος 
<div class=QQ></div>δῆτ’ αὐτὸν ἄξεις δεῦρο, μή τις ὡς κενῆς 
<div class=QQ></div>σκύμνον λεαίνης δυσμενῶν ἀναρπάσῃ; 
<div class=QQ></div>Ἴθ’, ἐγκόνει, σύγκαμνε· τοῖς θανοῦσί τοι 
<div class=QQ></div>φιλοῦσι πάντες κειμένοις ἐπεγγελᾶν.<tr><th>990<td><a class=SN>ΧΟ.</a><div class=QU></div>Καὶ μὴν ἔτι ζῶν, Τεῦκρε, τοῦδέ σοι μέλειν 
<div class=QQ></div>ἐφίεθ’ ἁνὴρ κεῖνος, ὥσπερ οὖν μέλει. 
<a class=SN>ΤΕΥ.</a><div class=QU></div>Ὦ τῶν ἁπάντων δὴ θεαμάτων ἐμοὶ 
<div class=QQ></div>ἄλγιστον ὧν προσεῖδον ὀφθαλμοῖς ἐγώ, 
<div class=QQ></div>ὁδός θ’ ὁδῶν πασῶν ἀνιάσασα δὴ<tr><th>995<td class=QQ>μάλιστα τοὐμὸν σπλάγχνον, ἣν δὴ νῦν ἔβην, 
ὦ φίλτατ’ Αἴας, τὸν σὸν ὡς ἐπῃσθόμην 
μόρον διώκων κἀξιχνοσκοπούμενος. 
Ὀξεῖα γάρ σου βάξις ὡς θεοῦ τινος 
διῆλθ’ Ἀχαιοὺς πάντας ὡς οἴχῃ θανών.<tr><td rowspan=2><h6>Aj</h6>.  <h1>(1000)</h1><td class=QQ>Ἁγὼ κλύων δύστηνος ἐκποδὼν μὲν ὢν 
ὑπεστέναζον, νῦν δ’ ὁρῶν ἀπόλλυμαι.<tr><td class=QQ>Οἴμοι. 
Ἴθ’, ἐκκάλυψον, ὡς ἴδω τὸ πᾶν κακόν. 
Ὦ δυσθέατον ὄμμα καὶ τόλμης πικρᾶς,<td class=Y rowspan=6>44<tr><th>1005<td class=QQ>ὅσας ἀνίας μοι κατασπείρας φθίνεις. 
Ποῖ γὰρ μολεῖν μοι δυνατόν, εἰς ποίους βροτούς, 
τοῖς σοῖς ἀρήξαντ’ ἐν πόνοισι μηδαμοῦ; 
Ἦ πού 〈με〉 Τελαμών, σὸς πατὴρ ἐμός θ’ ἅμα, 
δέξαιτ’ ἂν εὐπρόσωπος ἵλεώς τ’ ἴσως<tr><th>1010<td class=QQ>χωροῦντ’ ἄνευ σοῦ· πῶς γὰρ οὔχ; ὅτῳ πάρα 
μηδ’ εὐτυχοῦντι μηδὲν ἥδιον γελᾶν. 
Οὗτος τί κρύψει; ποῖον οὐκ ἐρεῖ κακόν, 
τὸν ἐκ δορὸς γεγῶτα πολεμίου νόθον, 
τὸν δειλίᾳ προδόντα καὶ κακανδρίᾳ<tr><th>1015<td class=QQ>σέ, φίλτατ’ Αἴας, ἢ δόλοισιν, ὡς τὰ σὰ 
κράτη θανόντος καὶ δόμους νέμοιμι σούς. 
Τοιαῦτ’ ἀνὴρ δύσοργος, ἐν γήρᾳ βαρύς, 
ἐρεῖ, πρὸς οὐδὲν εἰς ἔριν θυμούμενος· 
τέλος δ’ ἀπωστὸς γῆς ἀπορριφθήσομαι,<tr><th>1020<td class=QQ>δοῦλος λόγοισιν ἀντ’ ἐλευθέρου φανείς. 
Τοιαῦτα μὲν κατ’ οἶκον· ἐν Τροίᾳ δέ μοι 
πολλοὶ μὲν ἐχθροί, παῦρα δ’ ὠφελήσιμα· 
καὶ ταῦτα πάντα σοῦ θανόντος ηὑρόμην. 
Οἴμοι, τί δράσω; πῶς ς’ ἀποσπάσω πικροῦ<tr><th>1025<td class=QQ>τοῦδ’ αἰόλου κνώδοντος, ὦ τάλας, ὑφ’ οὗ 
φονέως ἄρ’ ἐξέπνευσας; Εἶδες ὡς χρόνῳ 
ἔμελλέ ς’ Ἕκτωρ καὶ θανὼν ἀποφθίσειν; 
Σκέψασθε, πρὸς θεῶν, τὴν τύχην δυοῖν βροτοῖν· 
Ἕκτωρ μέν, ᾧ δὴ τοῦδ’ ἐδωρήθη πάρα,<tr><th>1030<td class=QQ>ζωστῆρι πρισθεὶς ἱππικῶν ἐξ ἀντύγων, 
ἐκνάπτετ’ αἰὲν ἔστ’ ἀπέψυξεν βίον· 
οὗτος δ’ ἐκείνου τήνδε δωρεὰν ἔχων 
πρὸς τοῦδ’ ὄλωλε θανασίμῳ πεσήματι. 
Ἆρ’ οὐκ Ἐρινὺς τοῦτ’ ἐχάλκευσεν ξίφος,<td class=Y rowspan=7>45<tr><th>1035<td class=QQ>κἀκεῖνον Ἅιδης, δημιουργὸς ἄγριος; 
Ἐγὼ μὲν οὖν καὶ ταῦτα καὶ τὰ πάντ’ ἀεὶ 
φάσκοιμ’ ἂν ἀνθρώποισι μηχανᾶν θεούς· 
ὅτῳ δὲ μὴ τάδ’ ἐστὶν ἐν γνώμῃ φίλα, 
κεῖνός τ’ ἐκεῖνα στεργέτω κἀγὼ τάδε.<tr><th>1040<td><a class=SN>ΧΟ.</a><div class=QU></div>Μὴ τεῖνε μακράν, ἀλλ’ ὅπως κρύψεις τάφῳ 
<div class=QQ></div>φράζου τὸν ἄνδρα χὤ τι μυθήσῃ τάχα. 
<div class=QQ></div>Βλέπω γὰρ ἐχθρὸν φῶτα, καὶ τάχ’ ἂν κακοῖς 
<div class=QQ></div>γελῶν ἃ δὴ κακοῦργος ἐξίκοιτ’ ἀνήρ. 
<a class=SN>ΤΕΥ.</a><div class=QU></div>Τίς δ’ ἐστὶν ὅντιν’ ἄνδρα προσλεύσσεις στρατοῦ;<tr><th>1045<td><a class=SN>ΧΟ.</a><div class=QU></div>Μενέλαος, ᾧ δὴ τόνδε πλοῦν ἐστείλαμεν. 
<a class=SN>ΤΕΥ.</a><div class=QU></div>Ὁρῶ· μαθεῖν γὰρ ἐγγὺς ὢν οὐ δυσπετής. 
<a class=SN>ΜΕΝΕΛΑΟΣ</a><tr><th>1047<td><div class=QQ></div>Οὗτος, σὲ φωνῶ, τόνδε τὸν νεκρὸν χεροῖν 
<div class=QQ></div>μὴ συγκομίζειν, ἀλλ’ ἐᾶν ὅπως ἔχει. 
<a class=SN>ΤΕΥ.</a><div class=QU></div>Τίνος χάριν τοσόνδ’ ἀνήλωσας λόγον;<tr><td><h6>Aj</h6>.  <h1>(1050)</h1><td><a class=SN>ΜΕ.</a><div class=QU></div>Δοκοῦντ’ ἐμοί, δοκοῦντα δ’ ὃς κραίνει στρατοῦ. 
<a class=SN>ΤΕΥ.</a><div class=QU></div>Οὔκουν ἂν εἴποις ἥντιν’ αἰτίαν προθείς; 
<a class=SN>ΜΕ.</a><div class=QU></div>Ὁθούνεκ’ αὐτὸν ἐλπίσαντες οἴκοθεν 
<div class=QQ></div>ἄγειν Ἀχαιοῖς ξύμμαχόν τε καὶ φίλον, 
<div class=QQ></div>ἐξηύρομεν ζητοῦντες ἐχθίω Φρυγῶν·<tr><th rowspan=2>1055<td class=QQ>ὅστις στρατῷ ξύμπαντι βουλεύσας φόνον 
νύκτωρ ἐπεστράτευσεν, ὡς ἕλοι δορί·<tr><td class=QQ>κεἰ μὴ θεῶν τις τήνδε πεῖραν ἔσβεσεν, 
ἡμεῖς μὲν ἂν τήνδ’ ἣν ὅδ’ εἴληχεν τύχην 
θανόντες ἂν προὐκείμεθ’ αἰσχίστῳ μόρῳ,<td class=Y rowspan=7>46<tr><th>1060<td class=QQ>οὗτος δ’ ἂν ἔζη. Νῦν δ’ ἐνήλλαξεν θεὸς 
τὴν τοῦδ’ ὕβριν πρὸς μῆλα καὶ ποίμνας πεσεῖν. 
Ὧν οὕνεκ’ αὐτὸν οὔτις ἔστ’ ἀνὴρ σθένων 
τοσοῦτον ὥστε σῶμα τυμβεῦσαι τάφῳ, 
ἀλλ’ ἀμφὶ χλωρὰν ψάμαθον ἐκβεβλημένος<tr><th>1065<td class=QQ>ὄρνισι φορβὴ παραλίοις γενήσεται. 
Πρὸς ταῦτα μηδὲν δεινὸν ἐξάρῃς μένος· 
εἰ γὰρ βλέποντος μὴ ’δυνήθημεν κρατεῖν, 
πάντως θανόντος γ’ ἄρξομεν, κἂν μὴ θέλῃς, 
χερσὶν παρευθύνοντες· οὐ γὰρ ἔσθ’ ὅπου<tr><th>1070<td class=QQ>λόγων ἀκοῦσαι ζῶν ποτ’ ἠθέλης’ ἐμῶν. 
Καίτοι κακοῦ πρὸς ἀνδρὸς ἄνδρα δημότην 
μηδὲν δικαιοῦν τῶν ἐφεστώτων κλύειν. 
Οὐ γάρ ποτ’ οὔτ’ ἂν ἐν πόλει νόμοι καλῶς 
φέροιντ’ ἄν, ἔνθα μὴ καθεστήκῃ δέος,<tr><th>1075<td class=QQ>οὔτ’ ἂν στρατός γε σωφρόνως ἄρχοιτ’ ἔτι 
μηδὲν φόβου πρόβλημα μηδ’ αἰδοῦς ἔχων. 
Ἀλλ’ ἄνδρα χρή, κἂν σῶμα γεννήσῃ μέγα, 
δοκεῖν πεσεῖν ἂν κἂν ἀπὸ σμικροῦ κακοῦ. 
Δέος γὰρ ᾧ πρόσεστιν αἰσχύνη θ’ ὁμοῦ,<tr><th>1080<td class=QQ>σωτηρίαν ἔχοντα τόνδ’ ἐπίστασο· 
ὅπου δ’ ὑβρίζειν δρᾶν θ’ ἃ βούλεται παρῇ, 
ταύτην νόμιζε τὴν πόλιν χρόνῳ ποτὲ 
ἐξ οὐρίων δραμοῦσαν εἰς βυθὸν πεσεῖν. 
Ἀλλ’ ἑστάτω μοι καὶ δέος τι καίριον,<tr><th rowspan=2>1085<td class=QQ>καὶ μὴ δοκῶμεν δρῶντες ἃν ἡδώμεθα<tr><td class=QQ>οὐκ ἀντιτίσειν αὖθις ἃν λυπώμεθα. 
Ἕρπει παραλλὰξ ταῦτα. Πρόσθεν οὗτος ἦν 
αἴθων ὑβριστής, νῦν δ’ ἐγὼ μέγ’ αὖ φρονῶ. 
Καί σοι προφωνῶ τόνδε μὴ θάπτειν, ὅπως<td class=Y rowspan=7>47<tr><th>1090<td><div class=QQ></div>μὴ τόνδε θάπτων αὐτὸς εἰς ταφὰς πέσῃς. 
<a class=SN>ΧΟ.</a><div class=QU></div>Μενέλαε, μὴ γνώμας ὑποστήσας σοφὰς 
<div class=QQ></div>εἶτ’ αὐτὸς ἐν θανοῦσιν ὑβριστὴς γένῃ. 
<a class=SN>ΤΕΥ.</a><div class=QU></div>Οὐκ ἄν ποτ’, ἄνδρες, ἄνδρα θαυμάσαιμ’ ἔτι, 
<div class=QQ></div>ὃς μηδὲν ὢν γοναῖσιν εἶθ’ ἁμαρτάνει,<tr><th>1095<td class=QQ>ὅθ’ οἱ δοκοῦντες εὐγενεῖς πεφυκέναι 
τοιαῦθ’ ἁμαρτάνουσιν ἐν λόγοις ἔπη. 
Ἄγ’, εἴπ’ ἀπ’ ἀρχῆς αὖθις, ἦ σὺ φῂς ἄγειν 
τὸν ἄνδρ’ Ἀχαιοῖς δεῦρο σύμμαχον λαβών; 
οὐκ αὐτὸς ἐξέπλευσεν ὡς αὑτοῦ κρατῶν;<tr><td><h6>Aj</h6>.  <h1>(1100)</h1><td class=QQ>ποῦ σὺ στρατηγεῖς τοῦδε; ποῦ δὲ σοὶ λεῶν 
ἔξεστ’ ἀνάσσειν ὧν ὅδ’ ἤγετ’ οἴκοθεν; 
Σπάρτης ἀνάσσων ἦλθες, οὐχ ἡμῶν κρατῶν, 
οὐδ’ ἔσθ’ ὅπου σοὶ τόνδε κοσμῆσαι πλέον 
ἀρχῆς ἔκειτο θεσμὸς ἢ καὶ τῷδε σέ.<tr><th>1105<td class=QQ>Ὕπαρχος ἄλλων δεῦρ’ ἔπλευσας, οὐχ ὅλων 
στρατηγός, ὥστ’ Αἴαντος ἡγεῖσθαί ποτε. 
Ἀλλ’ ὧνπερ ἄρχεις ἄρχε, καὶ τὰ σέμν’ ἔπη 
κόλαζ’ ἐκείνους· τόνδε δ’, εἴτε μὴ σὺ φῂς 
εἴθ’ ἅτερος στρατηγός, εἰς ταφὰς ἐγὼ<tr><th>1110<td class=QQ>θήσω δικαίως οὐ τὸ σὸν δείσας στόμα. 
Οὐ γάρ τι τῆς σῆς οὕνεκ’ ἐστρατεύσατο 
γυναικός, ὥσπερ οἱ πόνου πολλοῦ πλέῳ, 
ἀλλ’ οὕνεχ’ ὅρκων οἷσιν ἦν ἐπώμοτος, 
σοῦ δ’ οὐδέν· οὐ γὰρ ἠξίου τοὺς μηδένας.<tr><th rowspan=2>1115<td class=QQ>Πρὸς ταῦτα πλείους δεῦρο κήρυκας λαβὼν 
καὶ τὸν στρατηγὸν ἧκε· τοῦ δὲ σοῦ ψόφου<tr><td><div class=QQ></div>οὐκ ἂν στραφείην, ἕως ἂν ᾖς οἷός περ εἶ. 
<a class=SN>ΧΟ.</a><div class=QU></div>Οὐδ’ αὖ τοιαύτην γλῶσσαν ἐν κακοῖς φιλῶ· 
<div class=QQ></div>τὰ σκληρὰ γάρ τοι, κἂν ὑπέρδικ’ ᾖ, δάκνει.<td class=Y rowspan=6>48<tr><th>1120<td><a class=SN>ΜΕ.</a><div class=QU></div>Ὁ τοξότης ἔοικεν οὐ σμικρὸν φρονεῖν. 
<a class=SN>ΤΕΥ.</a><div class=QU></div>Οὐ γὰρ βάναυσον τὴν τέχνην ἐκτησάμην. 
<a class=SN>ΜΕ.</a><div class=QU></div>Μέγ’ ἄν τι κομπάσειας, ἀσπίδ’ εἰ λάβοις. 
<a class=SN>ΤΕΥ.</a><div class=QU></div>Κἂν ψιλὸς ἀρκέσαιμι σοί γ’ ὡπλισμένῳ. 
<a class=SN>ΜΕ.</a><div class=QU></div>Ἡ γλῶσσά σου τὸν θυμὸν ὡς δεινὸν τρέφει.<tr><th>1125<td><a class=SN>ΤΕΥ.</a><div class=QU></div>Ξὺν τῷ δικαίῳ γὰρ μέγ’ ἔξεστιν φρονεῖν. 
<a class=SN>ΜΕ.</a><div class=QU></div>Δίκαια γὰρ τόνδ’ εὐτυχεῖν κτείναντά με; 
<a class=SN>ΤΕΥ.</a><div class=QU></div>Κτείναντα; δεινόν γ’ εἶπας, εἰ καὶ ζῇς θανών. 
<a class=SN>ΜΕ.</a><div class=QU></div>Θεὸς γὰρ ἐκσῴζει με, τῷδε δ’ οἴχομαι. 
<a class=SN>ΤΕΥ.</a><div class=QU></div>Μὴ νῦν ἀτίμα θεούς, θεοῖς σεσωσμένος.<tr><th>1130<td><a class=SN>ΜΕ.</a><div class=QU></div>Ἐγὼ γὰρ ἂν ψέξαιμι δαιμόνων νόμους; 
<a class=SN>ΤΕΥ.</a><div class=QU></div>Εἰ τοὺς θανόντας οὐκ ἐᾷς θάπτειν παρών. 
<a class=SN>ΜΕ.</a><div class=QU></div>Τούς γ’ αὐτὸς αὑτοῦ πολεμίους· οὐ γὰρ καλόν. 
<a class=SN>ΤΕΥ.</a><div class=QU></div>Ἦ σοὶ γὰρ Αἴας πολέμιος προὔστη ποτέ; 
<a class=SN>ΜΕ.</a><div class=QU></div>Μισοῦντ’ ἐμίσει, καὶ σὺ τοῦτ’ ἠπίστασο.<tr><th>1135<td><a class=SN>ΤΕΥ.</a><div class=QU></div>Κλέπτης γὰρ αὐτοῦ ψηφοποιὸς ηὑρέθης. 
<a class=SN>ΜΕ.</a><div class=QU></div>Ἐν τοῖς δικασταῖς, κοὐκ ἐμοί, τόδ’ ἐσφάλη. 
<a class=SN>ΤΕΥ.</a><div class=QU></div>Πόλλ’ ἂν καλῶς λάθρᾳ σὺ κλέψειας κακά. 
<a class=SN>ΜΕ.</a><div class=QU></div>Τοῦτ’ εἰς ἀνίαν τοὔπος ἔρχεταί τινι. 
<a class=SN>ΤΕΥ.</a><div class=QU></div>Οὐ μᾶλλον, ὡς ἔοικεν, ἢ λυπήσομεν.<tr><th>1140<td><a class=SN>ΜΕ.</a><div class=QU></div>Ἕν σοι φράσω· τόνδ’ ἐστὶν οὐχὶ θαπτέον. 
<a class=SN>ΤΕΥ.</a><div class=QU></div>Ἀλλ’ ἀντακούσῃ τοῦτον ὡς τεθάψεται. 
<a class=SN>ΜΕ.</a><div class=QU></div>Ἤδη ποτ’ εἶδον ἄνδρ’ ἐγὼ γλώσσῃ θρασὺν 
<div class=QQ></div>ναύτας ἐφορμήσαντα χειμῶνος τὸ πλεῖν, 
<div class=QQ></div>ᾧ φθέγμ’ ἂν οὐκ ἀνηῦρες, ἡνίκ’ ἐν κακῷ<tr><th>1145<td class=QQ>χειμῶνος εἴχετ’, ἀλλ’ ὑφ’ εἵματος κρυφεὶς 
πατεῖν παρεῖχε τῷ θέλοντι ναυτίλων. 
Οὕτω δὲ καὶ σὲ καὶ τὸ σὸν λάβρον στόμα 
σμικροῦ νέφους τάχ’ ἄν τις ἐκπνεύσας μέγας 
χειμὼν κατασβέσειε τὴν πολλὴν βοήν.<td class=Y rowspan=7>49<tr><td><h6>Aj</h6>.  <h1>(1150)</h1><td><a class=SN>ΤΕΥ.</a><div class=QU></div>Ἐγὼ δέ γ’ ἄνδρ’ ὄπωπα μωρίας πλέων, 
<div class=QQ></div>ὃς ἐν κακοῖς ὕβριζε τοῖσι τῶν πέλας. 
<div class=QQ></div>Κᾆτ’ αὐτὸν εἰσιδών τις ἐμφερὴς ἐμοὶ 
<div class=QQ></div>ὀργήν θ’ ὅμοιος εἶπε τοιοῦτον λόγον· 
<div class=QQ></div>«Ὤνθρωπε, μὴ δρᾶ τοὺς τεθνηκότας κακῶς·<tr><th>1155<td><div class=QQ></div>εἰ γὰρ ποιήσεις, ἴσθι πημανούμενος». 
<div class=QQ></div>Τοιαῦτ’ ἄνολβον ἄνδρ’ ἐνουθέτει παρών. 
<div class=QQ></div>Ὁρῶ δέ τοί νιν, κἄστιν, ὡς ἐμοὶ δοκεῖ, 
<div class=QQ></div>οὐδείς ποτ’ ἄλλος ἢ σύ. Μῶν ᾐνιξάμην; 
<a class=SN>ΜΕ.</a><div class=QU></div>Ἄπειμι· καὶ γὰρ αἰσχρόν, εἰ πύθοιτό τις,<tr><th>1160<td><div class=QQ></div>λόγοις κολάζειν ᾧ βιάζεσθαι παρῇ. 
<a class=SN>ΤΕΥ.</a><div class=QU></div>Ἄφερπέ νυν· κἀμοὶ γὰρ αἴσχιστον κλύειν 
<div class=QQ></div>ἀνδρὸς ματαίου φλαῦρ’ ἔπη μυθουμένου.<tr><th>1162<td class=B>   <a class=SN>
ΧΟ.</a><div class=QU></div>Ἔσται μεγάλης ἔριδός τις ἀγών. 
<div class=QQ></div>Ἀλλ’ ὡς δύνασαι, Τεῦκρε, ταχύνας<tr><th>1165<td><div class=QQ></div>σπεῦσον κοίλην κάπετόν τιν’ ἰδεῖν 
<div class=QQ></div>τῷδ’, ἔνθα βροτοῖς τὸν ἀείμνηστον 
<div class=QU></div>τάφον εὐρώεντα καθέξει. 
<a class=SN>ΤΕΥ.</a><div class=QU></div>Καὶ μὴν ἐς αὐτὸν καιρὸν οἵδε πλησίοι 
<div class=QQ></div>πάρεισιν ἀνδρὸς τοῦδε παῖς τε καὶ γυνή,<tr><th>1170<td class=QQ>τάφον περιστελοῦντε δυστήνου νεκροῦ. 
Ὦ παῖ, πρόσελθε δεῦρο, καὶ σταθεὶς πέλας 
ἱκέτης ἔφαψαι πατρὸς ὅς ς’ ἐγείνατο. 
Θάκει δὲ προστρόπαιος ἐν χεροῖν ἔχων 
κόμας ἐμὰς καὶ τῆσδε καὶ σαυτοῦ τρίτου,<tr><th>1175<td class=QQ>ἱκτήριον θησαυρόν. Εἰ δέ τις στρατοῦ 
βίᾳ ς’ ἀποσπάσειε τοῦδε τοῦ νεκροῦ, 
κακὸς κακῶς ἄθαπτος ἐκπέσοι χθονός, 
γένους ἅπαντος ῥίζαν ἐξημημένος, 
αὕτως ὅπωσπερ τόνδ’ ἐγὼ τέμνω πλόκον.<td class=Y rowspan=12>50<tr><th>1180<td class=QQ>Ἔχ’ αὐτόν, ὦ παῖ, καὶ φύλασσε, μηδέ σε 
κινησάτω τις, ἀλλὰ προσπεσὼν ἔχου. 
Ὑμεῖς τε μὴ γυναῖκες ἀντ’ ἀνδρῶν πέλας 
παρέστατ’, ἀλλ’ ἀρήγετ’ ἔστ’ ἐγὼ μόλω 
τάφου μεληθεὶς τῷδε, κἂν μηδεὶς ἐᾷ.<tr><th>1184<td class=B> <tr><th>1185<td><a class=SN>ΧΟ.</a><div class=QU></div>Τίς ἄρα νέατος ἐς πότε λή‐<div class=Jy></div><a class=SN>Str. 1.</a><tr><th>1185<td class=QQ>    ξει πολυπλάγκτων ἐτέων ἀριθμός, 
τὰν ἄπαυστον αἰὲν ἐμοὶ<tr><th>1188<td class=QQ>δορυσσοήτων μόχθων ἄταν ἐπάγων<tr><th>1190<td class=QQ>ἀν τὰν εὐρώδη Τροΐαν, 
δύστανον ὄνειδος Ἑλλάνων;<tr><th>1191<td class="B Q6"> 
<div class=QI></div>Ὄφελε πρότερον αἰθέρα δῦ‐<div class=Jy></div><a class=SN>Ant. 1. 
</a><div class=QM></div>ναι μέγαν ἢ τὸν πολύκοινον Ἅιδαν 
<div class=QI></div>κεῖνος ἁνὴρ, ὃς στυγερῶν<tr><th>1195<td class=QQ>ἔδειξεν ὅπλων Ἕλλασιν κοινὸν Ἄρη.<tr><th>1197<td class=QQ>Ὢ πόνοι πρόγονοι πόνων· 
κεῖνος γὰρ ἔπερσεν ἀνθρώπους.<tr><th>1198<td class="B Q6"> 
<div class=QI></div>Ἐκεῖνος οὐ στεφάνων οὔτε βαθειᾶν<div class=Jy></div><a class=SN>Str. 2.</a><tr><td rowspan=2><h6>Aj</h6>.  <h1>(1200)</h1><td class=QQ>κυλίκων νεῖμεν ἐμοὶ τέρψιν ὁμιλεῖν 
οὔτε γλυκὺν αὐλῶν ὄτοβον, δύσμορος,<tr><td class=QQ>οὔτ’ ἐννυχίαν τέρψιν ἰαύειν·<td class=Y rowspan=11>51<tr><th>1205<td class=QQ>ἐρώτων δ’ ἐρώτων ἀνέπαυσεν ὤ‐ 
    μοι. Κεῖμαι δ’ ἀμέριμνος οὕ‐ 
    τως, ἀεὶ πυκιναῖς δρόσοις 
τεγγόμενος κόμας,<tr><th>1210<td class=QU>λυγρᾶς μνήματα Τροίας.<tr><th>1210<td class="B Q6"> 
<div class=QI></div>Καὶ πρὶν μὲν ἐννυχίου δείματος ἦν μοι<div class=Jy></div><a class=SN>Ant. 2. 
</a><div class=QI></div>προβολὰ καὶ βελέων θούριος Αἴας·<tr><th>1214<td class=QQ>νῦν δ’ οὗτος ἀνεῖται στυγερῷ δαίμονι.<tr><th>1215<td class=QQ>Τίς μοι, τίς ἔτ’ οὖν τέρψις ἐπέσται;<tr><th>1218<td class=QQ>Γενοίμαν ἵν’ ὑλᾶεν ἔπεστι πόν‐ 
    του πρόβλημ’ ἁλίκλυστον, ἄ‐<tr><th>1220<td><div class=QU></div>κραν ὑπὸ πλάκα Σουνίου, 
<div class=QQ></div>τὰς ἱερὰς ὅπως 
<div class=QU></div>προσείποιμεν Ἀθάνας. 
<a class=SN>ΤΕΥ.</a><div class=QU></div>Καὶ μὴν ἰδὼν ἔσπευσα τὸν στρατηλάτην 
<div class=QQ></div>Ἀγαμέμνον’ ἡμῖν δεῦρο τόνδ’ ὁρμώμενον·<tr><th>1225<td><div class=QQ></div>δῆλος δέ μοὐστὶ σκαιὸν ἐκλύσων στόμα. 
<a class=SN>ΑΓΑΜΕΜΝΩΝ</a><tr><th>1226<td class=QQ>Σὲ δὴ τὰ δεινὰ ῥήματ’ ἀγγέλλουσί μοι 
τλῆναι καθ’ ἡμῶν ὧδ’ ἀνοιμωκτεὶ χανεῖν· 
σέ τοι, τὸν ἐκ τῆς αἰχμαλωτίδος λέγω. 
Ἦ που τραφεὶς ἂν μητρὸς εὐγενοῦς ἄπο<tr><th rowspan=2>1230<td class=QQ>ὑψήλ’ ἐκόμπεις κἀπ’ ἄκρων ὡδοιπόρεις, 
ὅτ’ οὐδὲν ὢν τοῦ μηδὲν ἀντέστης ὕπερ, 
κοὔτε στρατηγοὺς οὔτε ναυάρχους μολεῖν 
ἡμᾶς Ἀχαιῶν οὔτε σοῦ διωμόσω,<tr><td class=QQ>ἀλλ’ αὐτὸς ἄρχων, ὡς σὺ φῄς, Αἴας ἔπλει.<td class=Y rowspan=7>52<tr><th>1235<td class=QQ>Ταῦτ’ οὐκ ἀκούειν μεγάλα πρὸς δούλων κακά; 
Ποίου κέκραγας ἀνδρὸς ὧδ’ ὑπέρφρονα; 
ποῖ βάντος ἢ ποῦ στάντος οὗπερ οὐκ ἐγώ; 
Οὐκ ἆρ’ Ἀχαιοῖς ἄνδρες εἰσὶ πλὴν ὅδε; 
Πικροὺς ἔοιγμεν τῶν Ἀχιλλείων ὅπλων<tr><th>1240<td class=QQ>ἀγῶνας Ἀργείοισι κηρῦξαι τότε, 
εἰ πανταχοῦ φανούμεθ’ ἐκ Τεύκρου κακοί, 
κοὐκ ἀρκέσει ποθ’ ὑμὶν οὐδ’ ἡσσημένοις 
εἴκειν ἃ τοῖς πολλοῖσιν ἤρεσκεν κριταῖς, 
ἀλλ’ αἰὲν ἡμᾶς ἢ κακοῖς βαλεῖτέ που<tr><th>1245<td class=QQ>ἢ σὺν δόλῳ κεντήσεθ’ οἱ λελειμμένοι. 
Ἐκ τῶνδε μέντοι τῶν τρόπων οὐκ ἄν ποτε 
κατάστασις γένοιτ’ ἂν οὐδενὸς νόμου, 
εἰ τοὺς δίκῃ νικῶντας ἐξωθήσομεν 
καὶ τοὺς ὄπισθεν εἰς τὸ πρόσθεν ἄξομεν.<tr><td><h6>Aj</h6>.  <h1>(1250)</h1><td class=QQ>Ἀλλ’ εἰρκτέον τάδ’ ἐστίν· οὐ γὰρ οἱ πλατεῖς 
οὐδ’ εὐρύνωτοι φῶτες ἀσφαλέστατοι, 
ἀλλ’ οἱ φρονοῦντες εὖ κρατοῦσι πανταχοῦ. 
Μέγας δὲ πλευρὰ βοῦς ὑπὸ σμικρᾶς ὅμως 
μάστιγος ὀρθὸς εἰς ὁδὸν πορεύεται.<tr><th>1255<td class=QQ>Καὶ σοὶ προσέρπον τοῦτ’ ἐγὼ τὸ φάρμακον 
ὁρῶ τάχ’, εἰ μὴ νοῦν κατακτήσῃ τινά· 
ὃς ἀνδρὸς οὐκέτ’ ὄντος, ἀλλ’ ἤδη σκιᾶς, 
θαρσῶν ὑβρίζεις κἀξελευθεροστομεῖς. 
Οὐ σωφρονήσεις; οὐ μαθὼν ὃς εἶ φύσιν<tr><th rowspan=2>1260<td class=QQ>ἄλλον τιν’ ἄξεις ἄνδρα δεῦρ’ ἐλεύθερον, 
ὅστις πρὸς ἡμᾶς ἀντὶ σοῦ λέξει τὰ σά; 
Σοῦ γὰρ λέγοντος οὐκέτ’ ἂν μάθοιμ’ ἐγώ·<tr><td><div class=QQ></div>τὴν βάρβαρον γὰρ γλῶσσαν οὐκ ἐπαΐω. 
<a class=SN>ΧΟ.</a><div class=QU></div>Εἴθ’ ὑμὶν ἀμφοῖν νοῦς γένοιτο σωφρονεῖν·<td class=Y rowspan=7>53<tr><th>1265<td><div class=QQ></div>τούτου γὰρ οὐδὲν σφῷν ἔχω λῷον φράσαι. 
<a class=SN>ΤΕΥ.</a><div class=QU></div>Φεῦ· τοῦ θανόντος ὡς ταχεῖά τις βροτοῖς 
<div class=QQ></div>χάρις διαρρεῖ καὶ προδοῦς’ ἁλίσκεται, 
<div class=QQ></div>εἰ σοῦ γ’ ὅδ’ ἁνὴρ οὐδ’ ἐπὶ σμικρῶν λόγων, 
<div class=QQ></div>Αἴας, ἔτ’ ἴσχει μνῆστιν, οὗ σὺ πολλάκις<tr><th>1270<td class=QQ>τὴν σὴν προτείνων προὔκαμες ψυχὴν δορί· 
ἀλλ’ οἴχεται δὴ πάντα ταῦτ’ ἐρριμμένα. 
Ὦ πολλὰ λέξας ἄρτι κἀνόητ’ ἔπη, 
οὐ μνημονεύεις οὐκέτ’ οὐδέν, ἡνίκα 
ἑρκέων ποθ’ ὑμᾶς οὗτος ἐγκεκλῃμένους,<tr><th>1275<td class=QQ>ἤδη τὸ μηδὲν ὄντας, ἐν τροπῇ δορὸς 
ἐρρύσατ’ ἐλθὼν μοῦνος, ἀμφὶ μὲν νεῶν 
ἄκροισιν ἤδη ναυτικοῖς ἑδωλίοις 
πυρὸς φλέγοντος, εἰς δὲ ναυτικὰ σκάφη 
πηδῶντος ἄρδην Ἕκτορος τάφρων ὕπερ;<tr><th>1280<td class=QQ>Τίς ταῦτ’ ἀπεῖρξεν; οὐχ ὅδ’ ἦν ὁ δρῶν τάδε, 
ὃν οὐδαμοῦ φῂς οὗ σὺ μή, βῆναι ποδί; 
Ἆρ’ ὑμὶν οὗτος ταῦτ’ ἔδρασεν ἔνδικα; 
χὤτ’ αὖθις αὐτὸς Ἕκτορος μόνος μόνου, 
λαχών τε κἀκέλευστος, ἦλθ’ ἐναντίος,<tr><th>1285<td class=QQ>οὐ δραπέτην τὸν κλῆρον ἐς μέσον καθεὶς 
ὑγρᾶς ἀρούρας βῶλον, ἀλλ’ ὃς εὐλόφου 
κυνῆς ἔμελλε πρῶτος ἅλμα κουφιεῖν; 
Ὅδ’ ἦν ὁ πράσσων ταῦτα, σὺν δ’ ἐγὼ παρὼν 
ὁ δοῦλος, οὑκ τῆς βαρβάρου μητρὸς γεγώς.<tr><th rowspan=2>1290<td class=QQ>Δύστηνε, ποῖ βλέπων ποτ’ αὐτὰ καὶ θροεῖς; 
Οὐκ οἶσθα σοῦ πατρὸς μὲν ὃς προὔφυ πατὴρ<tr><td class=QQ>ἀρχαῖον ὄντα Πέλοπα βάρβαρον Φρύγα; 
Ἀτρέα δ’, ὃς αὖ ς’ ἔσπειρε, δυσσεβέστατον 
προθέντ’ ἀδελφῷ δεῖπνον οἰκείων τέκνων;<td class=Y rowspan=7>54<tr><th>1295<td class=QQ>Αὐτὸς δὲ μητρὸς ἐξέφυς Κρήσσης, ἐφ’ ᾗ 
λαβὼν ἐπακτὸν ἄνδρ’ ὁ φιτύσας πατὴρ 
ἐφῆκεν ἐλλοῖς ἰχθύσιν διαφθοράν. 
Τοιοῦτος ὢν τοιῷδ’ ὀνειδίζεις σποράν; 
ὃς ἐκ πατρὸς μέν εἰμι Τελαμῶνος γεγώς,<tr><td><h6>Aj</h6>.  <h1>(1300)</h1><td class=QQ>ὅστις στρατοῦ τὰ πρῶτ’ ἀριστεύσας ἐμὴν 
ἴσχει ξύνευνον μητέρ’, ἣ φύσει μὲν ἦν 
βασίλεια, Λαομέδοντος, ἔκκριτον δέ νιν 
δώρημα κείνῳ ’δωκεν Ἀλκμήνης γόνος. 
Ἆρ’ ὧδ’ ἄριστος ἐξ ἀριστέοιν δυοῖν<tr><th>1305<td class=QQ>βλαστὼν ἂν αἰσχύνοιμι τοὺς πρὸς αἵματος, 
οὓς νῦν σὺ τοιοῖσδ’ ἐν πόνοισι κειμένους 
ὠθεῖς ἀθάπτους, οὐδ’ ἐπαισχύνῃ λέγων; 
Εὖ νυν τόδ’ ἴσθι, τοῦτον εἰ βαλεῖτέ που, 
βαλεῖτε χἠμᾶς τρεῖς ὁμοῦ συγκειμένους·<tr><th>1310<td class=QQ>ἐπεὶ καλόν μοι τοῦδ’ ὑπερπονουμένῳ 
θανεῖν προδήλως μᾶλλον ἢ τῆς σῆς ὑπὲρ 
γυναικός, ἢ τοῦ σοῦ ξυναίμονος λέγω. 
Πρὸς ταῦθ’ ὅρα μὴ τοὐμόν, ἀλλὰ καὶ τὸ σόν· 
ὡς εἴ με πημανεῖς τι, βουλήσῃ ποτὲ<tr><th>1315<td><div class=QQ></div>καὶ δειλὸς εἶναι μᾶλλον ἢ ’ν ἐμοὶ θρασύς. 
<a class=SN>ΧΟ.</a><div class=QU></div>Ἄναξ Ὀδυσσεῦ, καιρὸν ἴσθ’ ἐληλυθώς, 
<div class=QQ></div>εἰ μὴ ξυνάψων, ἀλλὰ συλλύσων πάρει. 
<a class=SN>ΟΔΥΣΣΕΥΣ</a><tr><th rowspan=2>1318<td class=QQ>Τί δ’ ἔστιν, ἄνδρες; τηλόθεν γὰρ ᾐσθόμην<tr><td class=QQ>βοὴν Ἀτρειδῶν τῷδ’ ἐπ’ ἀλκίμῳ νεκρῷ.<td class=Y rowspan=7>55<tr><th>1320<td><a class=SN>ΑΓ.</a><div class=QU></div>Οὐ γὰρ κλύοντές ἐσμεν αἰσχίστους λόγους, 
<div class=QQ></div>ἄναξ Ὀδυσσεῦ, τοῦδ’ ὑπ’ ἀνδρὸς ἀρτίως; 
<a class=SN>ΟΔ.</a><div class=QU></div>Ποίους; ἐγὼ γὰρ ἀνδρὶ συγγνώμην ἔχω 
<div class=QQ></div>κλύοντι φλαῦρα συμβαλεῖν ἔπη κακά. 
<a class=SN>ΑΓ.</a><div class=QU></div>Ἤκουσεν αἰσχρά· δρῶν γὰρ ἦν τοιαῦτά με.<tr><th>1325<td><a class=SN>ΟΔ.</a><div class=QU></div>Τί γάρ ς’ ἔδρασεν, ὥστε καὶ βλάβην ἔχειν; 
<a class=SN>ΑΓ.</a><div class=QU></div>Οὔ φης’ ἐάσειν τόνδε τὸν νεκρὸν ταφῆς 
<div class=QQ></div>ἄμοιρον, ἀλλὰ πρὸς βίαν θάψειν ἐμοῦ. 
<a class=SN>ΟΔ.</a><div class=QU></div>Ἔξεστιν οὖν εἰπόντι τἀληθῆ φίλῳ 
<div class=QQ></div>σοὶ μηδὲν ἧσσον ἢ πάρος ξυνηρετεῖν;<tr><th>1330<td><a class=SN>ΑΓ.</a><div class=QU></div>Εἴπ’· ἦ γὰρ εἴην οὐκ ἂν εὖ φρονῶν, ἐπεὶ 
<div class=QQ></div>φίλον ς’ ἐγὼ μέγιστον Ἀργείων νέμω. 
<a class=SN>ΟΔ.</a><div class=QU></div>Ἄκουέ νυν. Τὸν ἄνδρα τόνδε πρὸς θεῶν 
<div class=QQ></div>μὴ τλῇς ἄθαπτον ὧδ’ ἀναλγήτως βαλεῖν· 
<div class=QQ></div>μηδ’ ἡ βία σε μηδαμῶς νικησάτω<tr><th>1335<td class=QQ>τοσόνδε μισεῖν ὥστε τὴν δίκην πατεῖν. 
Κἀμοὶ γὰρ ἦν ποθ’ οὗτος ἔχθιστος στρατοῦ, 
ἐξ οὗ ’κράτησα τῶν Ἀχιλλείων ὅπλων· 
ἀλλ’ αὐτὸν ἔμπας ὄντ’ ἐγὼ τοιόνδ’ ἐμοὶ 
οὐκ ἀντατιμάσαιμ’ ἄν, ὥστε μὴ λέγειν<tr><th>1340<td class=QQ>ἕν’ ἄνδρ’ ἰδεῖν ἄριστον Ἀργείων, ὅσοι 
Τροίαν ἀφικόμεσθα, πλὴν Ἀχιλλέως. 
Ὥστ’ οὐκ ἂν ἐνδίκως γ’ ἀτιμάζοιτό σοι· 
οὐ γάρ τι τοῦτον, ἀλλὰ τοὺς θεῶν νόμους 
φθείροις ἄν. Ἄνδρα δ’ οὐ δίκαιον, εἰ θάνοι,<tr><th rowspan=2>1345<td><div class=QQ></div>βλάπτειν τὸν ἐσθλόν, οὐδ’ ἐὰν μισῶν κυρῇς. 
<a class=SN>ΑΓ.</a><div class=QU></div>Σὺ ταῦτ’, Ὀδυσσεῦ, τοῦδ’ ὑπερμαχεῖς ἐμοί;<tr><td><a class=SN>ΟΔ.</a><div class=QU></div>Ἔγωγ’· ἐμίσουν δ’, ἡνίκ’ ἦν μισεῖν καλόν. 
<a class=SN>ΑΓ.</a><div class=QU></div>Οὐ γὰρ θανόντι καὶ προσεμβῆναί σε χρή; 
<a class=SN>ΟΔ.</a><div class=QU></div>Μὴ χαῖρ’, Ἀτρείδη, κέρδεσιν τοῖς μὴ καλοῖς.<td class=Y rowspan=6>56<tr><td><h6>Aj</h6>.  <h1>(1350)</h1><td><a class=SN>ΑΓ.</a><div class=QU></div>Τόν τοι τύραννον εὐσεβεῖν οὐ ῥᾴδιον. 
<a class=SN>ΟΔ.</a><div class=QU></div>Ἀλλ’ εὖ λέγουσι τοῖς φίλοις τιμὰς νέμειν. 
<a class=SN>ΑΓ.</a><div class=QU></div>Κλύειν τὸν ἐσθλὸν ἄνδρα χρὴ τῶν ἐν τέλει. 
<a class=SN>ΟΔ.</a><div class=QU></div>Παῦσαι· κρατεῖς τοι τῶν φίλων νικώμενος. 
<a class=SN>ΑΓ.</a><div class=QU></div>Μέμνης’ ὁποίῳ φωτὶ τὴν χάριν δίδως.<tr><th>1355<td><a class=SN>ΟΔ.</a><div class=QU></div>Ὅδ’ ἐχθρὸς ἁνήρ, ἀλλὰ γενναῖός ποτ’ ἦν. 
<a class=SN>ΑΓ.</a><div class=QU></div>Τί ποτε ποήσεις; ἐχθρὸν ὧδ’ αἰδῇ νέκυν; 
<a class=SN>ΟΔ.</a><div class=QU></div>Νικᾷ γὰρ ἁρετή με τῆς ἔχθρας πολύ. 
<a class=SN>ΑΓ.</a><div class=QU></div>Τοιοίδε μέντοι φῶτες ἔμπληκτοι βροτῶν. 
<a class=SN>ΟΔ.</a><div class=QU></div>Ἦ κάρτα πολλοὶ νῦν φίλοι καὖθις πικροί.<tr><th>1360<td><a class=SN>ΑΓ.</a><div class=QU></div>Τοιούσδ’ ἐπαινεῖς δῆτα σὺ κτᾶσθαι φίλους; 
<a class=SN>ΟΔ.</a><div class=QU></div>Σκληρὰν ἐπαινεῖν οὐ φιλῶ ψυχὴν ἐγώ. 
<a class=SN>ΑΓ.</a><div class=QU></div>Ἡμᾶς σὺ δειλοὺς τῇδε θἠμέρᾳ φανεῖς; 
<a class=SN>ΟΔ.</a><div class=QU></div>Ἄνδρας μὲν οὖν Ἕλλησι πᾶσιν ἐνδίκους. 
<a class=SN>ΑΓ.</a><div class=QU></div>Ἄνωγας οὖν με τὸν νεκρὸν θάπτειν ἐᾶν;<tr><th>1365<td><a class=SN>ΟΔ.</a><div class=QU></div>Ἔγωγε· καὶ γὰρ αὐτὸς ἐνθάδ’ ἵξομαι. 
<a class=SN>ΑΓ.</a><div class=QU></div>Ἦ πάνθ’ ὅμοια· πᾶς ἀνὴρ αὑτῷ πονεῖ. 
<a class=SN>ΟΔ.</a><div class=QU></div>Τῷ γάρ με μᾶλλον εἰκὸς ἢ ’μαυτῷ πονεῖν; 
<a class=SN>ΑΓ.</a><div class=QU></div>Σὸν ἆρα τοὔργον, οὐκ ἐμὸν κεκλήσεται. 
<a class=SN>ΟΔ.</a><div class=QU></div>Ὡς ἂν ποήσῃς, πανταχῇ χρηστός γ’ ἔσῃ.<tr><th rowspan=2>1370<td><a class=SN>ΑΓ.</a><div class=QU></div>Ἀλλ’ εὖ γε μέντοι τοῦτ’ ἐπίστας’, ὡς ἐγὼ 
<div class=QQ></div>σοὶ μὲν νέμοιμ’ ἂν τῆσδε καὶ μείζω χάριν, 
<div class=QQ></div>οὗτος δὲ κἀκεῖ κἀνθάδ’ ὢν ἔμοιγ’ ὁμῶς<tr><td><div class=QQ></div>ἔχθιστος ἔσται. Σοὶ δὲ δρᾶν ἔξεσθ’ ἃ χρή. 
<a class=SN>ΧΟ.</a><div class=QU></div>Ὅστις ς’, Ὀδυσσεῦ, μὴ λέγει γνώμῃ σοφὸν<td class=Y rowspan=7>57<tr><th>1375<td><div class=QQ></div>φῦναι τοιοῦτον ὄντα, μῶρός ἐστ’ ἀνήρ. 
<a class=SN>ΟΔ.</a><div class=QU></div>Καὶ νῦν γε Τεύκρῳ τἀπὸ τοῦδ’ ἀγγέλλομαι, 
<div class=QQ></div>ὅσον τότ’ ἐχθρὸς ἦ, τοσόνδ’ εἶναι φίλος· 
<div class=QQ></div>καὶ τὸν θανόντα τόνδε συνθάπτειν θέλω 
<div class=QQ></div>καὶ ξυμπονεῖν καὶ μηδὲν ἐλλείπειν ὅσων<tr><th>1380<td><div class=QQ></div>χρὴ τοῖς ἀρίστοις ἀνδράσιν πονεῖν βροτούς. 
<a class=SN>ΤΕΥ.</a><div class=QU></div>Ἄριστ’ Ὀδυσσεῦ, πάντ’ ἔχω ς’ ἐπαινέσαι 
<div class=QQ></div>λόγοισι, καί μ’ ἔψευσας ἐλπίδος πολύ. 
<div class=QQ></div>Τούτῳ γὰρ ὢν ἔχθιστος Ἀργείων ἀνὴρ 
<div class=QQ></div>μόνος παρέστης χερσίν, οὐδ’ ἔτλης παρὼν<tr><th>1385<td class=QQ>θανόντι τῷδε ζῶν ἐφυβρίσαι μέγα, 
ὡς ὁ στρατηγὸς οὑπιβρόντητος μολὼν 
αὐτός τε χὠ ξύναιμος ἠθελησάτην 
λωβητὸν αὐτὸν ἐκβαλεῖν ταφῆς ἄτερ. 
Τοιγάρ σφ’ Ὀλύμπου τοῦδ’ ὁ πρεσβεύων πατὴρ<tr><th>1390<td class=QQ>μνήμων τ’ Ἐρινὺς καὶ τελεσφόρος Δίκη 
κακοὺς κακῶς φθείρειαν, ὥσπερ ἤθελον 
τὸν ἄνδρα λώβαις ἐκβαλεῖν ἀναξίως. 
Σὲ δ’, ὦ γεραιοῦ σπέρμα Λαέρτου πατρός, 
τάφου μὲν ὀκνῶ τοῦδ’ ἐπιψαύειν ἐᾶν,<tr><th>1395<td class=QQ>μὴ τῷ θανόντι τοῦτο δυσχερὲς ποῶ· 
τὰ δ’ ἄλλα καὶ ξύμπρασσε, κεἴ τινα στρατοῦ 
θέλεις κομίζειν, οὐδὲν ἄλγος ἕξομεν. 
Ἐγὼ δὲ τἀμὰ πάντα πορσυνῶ· σὺ δὲ 
ἀνὴρ καθ’ ἡμᾶς ἐσθλὸς ὢν ἐπίστασο.<tr><td rowspan=2><h6>Aj</h6>.  <h1>(1400)</h1><td><a class=SN>ΟΔ.</a><div class=QU></div>Ἀλλ’ ἤθελον μέν· εἰ δὲ μή ’στί σοι φίλον<tr><td><div class=QQ></div>πράσσειν τάδ’ ἡμᾶς, εἶμ’, ἐπαινέσας τὸ σόν. 
<a class=SN>ΤΕΥ.</a><div class=QU></div>Ἅλις· ἤδη γὰρ πολὺς ἐκτέταται 
<div class=QQ></div>χρόνος. Ἀλλ’ οἱ μὲν κοίλην κάπετον 
<div class=QQ></div>χερσὶ ταχύνετε, τοὶ δ’ ὑψίβατον<td class=Y rowspan=4>58<tr><th>1405<td class=QQ>τρίποδ’ ἀμφίπυρον λουτρῶν ὁσίων 
θέσθ’ ἐπίκαιρον· μία δ’ ἐκ κλισίας 
ἀνδρῶν ἴλη τὸν ὑπασπίδιον 
    κόσμον φερέτω. 
Παῖ, σὺ δὲ πατρός γ’, ὅσον ἰσχύεις,<tr><th>1410<td class=QQ>φιλότητι θιγὼν πλευρὰς σὺν ἐμοὶ 
τάσδ’ ἐπικούφιζ’· ἔτι γὰρ θερμαὶ 
σύριγγες ἄνω φυσῶσι μέλαν 
μένος. Ἀλλ’ ἄγε πᾶς φίλος ὅστις ἀνὴρ 
φησὶ παρεῖναι, σούσθω, βάτω,<tr><th>1415<td><div class=QQ></div>τῷδ’ ἀνδρὶ πονῶν τῷ πάντ’ ἀγαθῷ 
<div class=QU></div>κοὐδενὶ 〈δή〉 πω λῴονι θνητῶν· 
<div class=QU></div>Αἴαντος, ὅτ’ ἦν τόδε φωνῶ. 
<a class=SN>ΧΟ.</a><div class=QU></div>Ἦ πολλὰ βροτοῖς ἔστιν ἰδοῦσιν 
<div class=QQ></div>γνῶναι· πρὶν ἰδεῖν δ’ οὐδεὶς μάντις<tr><th>1420<td class=QU>τῶν μελλόντων ὅ τι πράξει.<td class=Y>59</table>
<script>
var IL = ["Line"];
document.body.onload=f();
</script>
</body>
</html>
