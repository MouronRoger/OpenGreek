<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: In Christi natalem diem [Sp.] :: TLG 2062 304</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 304&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>In Christi natalem diem</strong> [Sp.]</p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>In Christi natalem diem</strong> [Sp.]</p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>61</h3>.<h2>737</h2> <h1>(8t)</h1><td><a class="T Em">Εἰς τὴν Χριστοῦ γέννησιν.</a><td class=K rowspan=16><tr><th>9<td class=QE>Ὁ τῆς δικαιοσύνης ἀνέτειλε σήμερον ἥλιος, καὶ τὸν<tr><th>10<td>πρὶν ἀνατέλλοντα ἐκάλυψεν· ἐλυτρώθην τοῦ σκότους, 
καὶ οὐ φέρω τὰς ἀκτῖνας· ἐτέχθη μοι πάλιν τὸ φῶς, καὶ 
ἀμαυροῦμαι τῷ φόβῳ· τὸν τόκον ἀγάλλομαι, καὶ τὸν 
τρόπον ταράττομαι· νέαν πηγὴν προϊοῦσαν ὁρῶ, καὶ 
ἀρχαίαν πληγὴν φεύγουσαν· βρέφος εἶδον τικτόμενον,<tr><th>15<td>καὶ οὐρανὸν κλινόμενον εἰς τὴν τούτου προσκύνησιν· 
μητέρα τίκτουσαν, καὶ μήτραν μὴ ἀνοίγουσαν· παιδίον 
τὴν ἰδίαν σφραγίζον κύησιν· γεννήτορα ἄνανδρον, καὶ 
υἱὸν ἀπάτορα· σωτῆρα τικτόμενον, καὶ ἀστέρα κτιζό‐ 
μενον· σπαργανούμενον νήπιον, καὶ βαστάζων τὴν<tr><th>20<td>ἄπειρον· φάτνην ἐκτυπουμένην εἰς θρόνον ἐπουράνιον, 
καὶ κτήνη ἀπεικάζοντα χερουβικὴν παράστασιν· φω‐ 
στῆρα φαινόμενον, καὶ τὸ θαῦμα φθεγγόμενον· ἀγ‐ 
γέλους προαναγγέλλοντας, καὶ ποιμένας προ‐ 
φητεύοντας· μάγους θεολογοῦντας, καὶ ἱερεῖς θεομα‐<tr><th>25<td>χοῦντας· Ἡρώδην πίπτοντα, καὶ θάνατον θρηνούμενον· 
τὸν Ἀδὰμ λυόμενον, τὴν Εὔαν χαίρουσαν, καὶ τὸν ὄφιν 
πενθοῦντα· αἰχμαλώτους ἐν ἀφέσει γενομένους, καὶ 
τυράννους ἐν κολάσει· βρέφος γαλουχούμενον, καὶ τρέ‐ 
φοντα τὴν τρέφουσαν· χερσὶ περιφερόμενον, καὶ φέροντα<tr><th>30<td>τὴν φέρουσαν· τὴν κτίσιν ἐπιγνοῦσαν, καὶ τὴν φύσιν 
δειλιῶσαν. Ὅθεν κἀγὼ ἐξίσταμαι τῷ θαύματι, τρέμων 
τὸ μυστήριον. Θαῤῥήσω τῷ Γαβριὴλ, καὶ φυγαδεύω μου 
τὸν φόβον. Τὰ πρὸς Μαρίαν ῥήματα, ἑρμηνεύοντα θαύ‐ 
ματα. Ποῖα ταῦτα; Καί φησι· <span class=Em>Χαῖρε, κεχαριτωμένη,</span><tr><th>35<td>οὐρανίου στάχυος ἀθέριστος ἄρουρα· χαῖρε, κεχαριτω‐ 
μένη, ἀληθινῆς ἀμπέλου ἀψευδὴς μήτηρ παρθένος· 
χαῖρε, κεχαριτωμένη, ἀτρέπτου θεότητος σαγήνη ἀδιά‐ 
πτωτος· χαῖρε, κεχαριτωμένη, τῆς ἀχωρήτου φύσεως 
χωρίον εὐρύχωρον· χαῖρε, κεχαριτωμένη, τοῦ χηρεύοντος<tr><th>40<td>κόσμου νυμφίε, τόκε ἀμίαντε· χαῖρε, κεχαριτωμένη, ἡ 
τῇ κτίσει ὑφάνασα ἀχειρόπλοκον στέφανον· χαῖρε, κεχα‐ 
ριτωμένη, πυρὸς ἅγιον οἰκητήριον, χαῖρε, κεχαριτω‐ 
μένη, ἡ τῆς φυγάδος οἰκουμένης ἐπάνοδος· χαῖρε, κε‐ 
χαριτωμένη, τῆς λιμωττούσης κτίσεως ταμιεῖον ἀδα‐<tr><th>45<td>πάνητον· χαῖρε, κεχαριτωμένη, ἡ χάρις ἡ ἀπέραντος τῆς 
ἁγίας παρθένου· χαῖρε, κεχαριτωμένη, πολλῶν ἀρετῶν 
κεκοσμημένη λαμπαδηφόρε, τὸ ἄσβεστον καὶ τοῦ ἡλίου 
λαμπρότερον φῶς· χαῖρε, κεχαριτωμένη, τοῦ νοητοῦ 
ἀγκίστρου τὸ δέλεαρ· χαῖρε, κεχαριτωμένη, νοερὰ τῆς<tr><td><h3>61</h3>.<h2>737</h2> <h1>(50)</h1><td>δόξης κιβωτέ· χαῖρε, κεχαριτωμένη, ἡ στάμνος ἡ χρυσῆ, 
ἡ τὸ οὐράνιον ἔχουσα μάννα· χαῖρε, κεχαριτωμένη, ἡ 
τὴν γλυκεῖαν πόσιν τῆς ἀεννάου πηγῆς τοὺς διψῶντας 
ἐμπλήσασα· χαῖρε, κεχαριτωμένη, ἡ νοερὰ θάλασσα, καὶ 
τὸν οὐράνιον ἔχουσα μαργαρίτην Χριστόν· χαῖρε, κεχα‐<tr><th>55<td>ριτωμένη, ὁ λαμπρὸς οὐρανὸς, ἡ τὸν ἀχώρητον ἐν οὐ‐ 
ρανοῖς ἐν ἑαυτῇ ἔχουσα Θεὸν ἀχώρητον καὶ ἀστενοχώ‐ 
ρητον· χαῖρε κεχαριτωμένη, στυλοειδὴς νεφέλη, ἡ τὸν 
Θεὸν ἔχουσα τὸν ἐν τῇ ἐρήμῳ καθοδηγήσαντα τὸν 
Ἰσραήλ. Τί εἴπω καὶ τί λαλήσω; πῶς μακαρίζω τὴν<tr><th>60<td>ὁλόῤῥιζον δόξαν; Ὅτι, χωρὶς Θεοῦ μόνου, πάντων ἀνω‐ 
τέρα ὑπάρχεις. Ἡ δὲ ἐπὶ τῷ λόγῳ διεταράχθη, καὶ 
τῷ βλέμματι φεύγουσα, τῷ σώματι ἵσταται, σταυρο‐ 
τύπῳ ἱστορίᾳ τυποῦσα τὴν θέαν, ἀμφιβόλοις δὲ προ‐ 
παρίστατο τῷ ἀγγέλῳ, μήτε φυγεῖν τολμῶσα, μήτε<tr><th>65<td>ἵστασθαι θαῤῥοῦσα. Ὁρῶσα τὸν ἀσώματον ἱστάμενον 
ὡς ἄνθρωπον, παραμένειν ᾐδεῖτο, τιμῶσα τὴν παρθε‐ 
νίαν· ἐρωτᾷν οὐκ ἐτόλμα τὸν ἀνόμοιον. Καὶ ἦν τὸ φόβῳ 
ἔσοπτρον τῆς παρθένου προελθοῦσα τὸ πρόσωπον, λέ‐ 
γουσα ἐν ἑαυτῇ, Ποταπὸς εἴη ὁ ἀσπασμὸς οὗτος; ἢ τίς<tr><th>70<td>ὁ ἀσπασάμενός με; Ὑπεραστράπτει ἥλιον, καὶ πηλῷ 
διαλέγεται· ἐξ οὐρανοῦ κατέδραμε, καὶ κόρην ἀσπάζε‐ 
ται· οὐ περιβέβληται σῶμα, καὶ γυναικὶ παρίσταται, 
ὡς ποσὶ ταῖς πτέρυξι περιπατῶν ἐπὶ τῆς γῆς. Τί ζητεῖ 
πρὸς τὴν ἐκ γῆς; ἄγγελός μοι φαίνεται, καὶ ὡς ἄν‐<tr><th rowspan=2>75<td>θρωπος φθέγγεται· ἐξ ἀσωμάτων ἁγίων φωνή μοι προ‐ 
βάλλεται· φωστῆρος φωτεινότερον κεκαλλώπισται πρό‐ 
σωπον· χιτῶνα προβέβληται· νεανίσκον ὁρῶ σάρκα μὴ<tr><td>περικείμενον, πατοῦντα τὸ ἔδαφος, καὶ ἴχνος μὴ ζω‐<td class=K rowspan=16>Column end<tr><td><h3>61</h3>.<h2>738</h2> <h1>(7)</h1><td>γραφοῦντα· γλῶσσαν μὴ κεκτημένον, καὶ τὸ Χαῖρέ μοι 
κεκραγότα· χείλη μὴ σαλεύοντα, καὶ χαίρειν μοι προ‐ 
φητεύοντα. Οὐκ οἶδα τί λογίσωμαι τὴν ἔμφρικτον ὀπτα‐<tr><th>10<td>σίαν. Εἰ τὸν πεμφθέντα οὐ νοῶ, πῶς γνώσομαι τὸν 
πέμψαντα; εἰ ὁ μηνύων φοβερὸς, ὁ μηνυθεὶς φοβερώ‐ 
τερος· εἰ οὕτως ἀπαστράπτων ἐμαύρωσέ μου τὸν νοῦν, 
ποίῳ σώματι κρύψω δικαιοσύνης τὸν ἥλιον; εἰ τὸ κτίσμα 
θροεῖ με, πῶς ἐνέγκω τὸν κτίσαντα; εἰ τὸν δοῦλον<tr><th>15<td>ἐπτόημαι, τὸν Δεσπότην πῶς τέξομαι; Εἶπε δὲ αὐτῇ ὁ 
ἄγγελος· <span class=Em>Μὴ φοβοῦ, Μαριάμ.</span> Οὐ σκελίζῃ ὥσπερ ἡ Εὔα· 
ἐξ ἐκείνης ὁ θάνατος, ἐκ δὲ σοῦ ζωὴ ἀθάνατος· ἐξ ἐκεί‐ 
νης καρπὸς νεκρώσεως, ἐκ δὲ σοῦ καρπὸς ζωοποιός· ἐξ 
ἐκείνης ἀπάτη, ἐκ δὲ σοῦ ἀγάπη· ἐξ ἐκείνης τοῖς ἀν‐<tr><th>20<td>θρώποις ὁ τοῦ Θεοῦ χωρισμὸς, ἐκ δὲ σοῦ Θεοῦ καὶ 
σαρκὸς συμπλοκὴ ἀνερμήνευτος· ἐξ ἐκείνης ὁ σκο‐ 
τεινὸς ὕπνος τοῦ ᾅδου, ἐκ σοῦ φωτεινὸς λύχνος τοῦ 
κόσμου· ἐξ ἐκείνης κατάρα, ἐκ δὲ σοῦ εὐλογία· ἐξ 
ἐκείνης ἡ ἀπόφασις, ἐκ δὲ σοῦ ἡ συγχώρησις· ἐξ ἐκεί‐<tr><th>25<td>νης ἡ θλῖψις, ἐκ δὲ σοῦ ἡ πίστις· ἐξ ἐκείνης τὰ 
δάκρυα, ἐκ δὲ σοῦ ποταμοὶ ὕδατος ζῶντος· ἐξ ἐκείνης 
οἱ ἱδρῶτες, ἐκ δὲ σοῦ ἡ ἀνάπαυσις· ἐξ ἐκείνης ἡ ἀρχαία 
πληγὴ, ἐκ δὲ σοῦ Τριάδος ζωή· ἐξ ἐκείνης μισαδελφία, 
ἐκ δὲ σοῦ φιλανθρωπία· ἐξ ἐκείνης κατακλυσμὸς, ἐκ<tr><th>30<td>δὲ σοῦ λουτρὸν ἀθανασίας· ἐξ ἐκείνης οἱ φονεῖς, ἐκ δὲ 
σοῦ ἀναγέννησις· ἐξ ἐκείνης ζώντων σφαγαὶ, ἐκ δὲ σοῦ 
ἡ νεκρῶν ἔγερσις· ἐξ ἐκείνης δωδεκάφυλον μισητὸν, ἐκ 
δὲ σοῦ δώδεκα ἀπόστολοι ἀγάπῃ συνηνωμένοι· ἐξ ἐκείνης 
ὁ θάνατος τὸν κόσμον διατρέχων, εἰς σὲ δὲ προσκόψας<tr><th>35<td>πεσεῖται· ἐξ ἐκείνης τὸ πτῶμα, ἐκ δὲ σοῦ ἡ ἀνάστασις. 
<span class=Em>Μὴ φοβοῦ, Μαριάμ· εὗρες γὰρ χάριν παρὰ τῷ Θεῷ. 
Καὶ ἰδοὺ συλλήψῃ ἐν γαστρὶ</span> τὸν ἐν Πατρὶ καὶ ἐν 
σαρκί· καὶ τέξῃ υἱὸν τοῦ Ἀδὰμ ἀρχαιότερον, τέξῃ υἱὸν 
ἐμοῦ παλαιότερον, τέξῃ υἱὸν οὐρανοῦ ὑψηλότερον, τέξῃ<tr><th>40<td>υἱὸν τῶν Χερουβὶμ ἀνώτερον, τέξῃ υἱὸν τῶν αἰώνων 
δημιουργὸν, τέξῃ υἱὸν συνάναρχον τῷ Πατρὶ, τέξῃ υἱὸν 
συναΐδιον τῷ Πνεύματι, τέξῃ υἱὸν, οὗ τὰ πάντα ὑπάρ‐ 
χει, τέξῃ υἱὸν, ὃν ἡμεῖς μὴ καθορῶμεν, τέξῃ υἱὸν, οὗ ἡ 
μορφὴ λανθάνει με, τέξῃ υἱὸν ᾧ παρίσταμαι ἔντρομος.<tr><th>45<td>Καὶ ἐπληρώθησαν αἱ ἡμέραι τοῦ τεκεῖν αὐτὴν, καὶ ἔτεκε 
τὸν υἱὸν αὐτῆς τὸν πρωτότοκον, ὃν οὐκ ἐφύτευσεν ἀνήρ· 
ἔτεκε τὸν υἱὸν αὐτῆς, ὃν οὐκ ἐβάστασε πατήρ· ἔτεκε τὸν 
στάχυν, ὃν οὐκ ἔσπειρε σῶμα· ἔτεκε δημιουργὸν γενό‐ 
μενον ἄνθρωπον· ἔτεκεν ἐν σπηλαίῳ, καὶ ἐν Περσίδι<tr><td><h3>61</h3>.<h2>738</h2> <h1>(50)</h1><td>ἐφάνη. <span class=Em>Τοῦ γὰρ Χριστοῦ γεννηθέντος ἐν Βηθλεὲμ 
τῆς Ἰουδαίας, ἰδοὺ, μάγοι ἀπὸ ἀνατολῶν παρεγέ‐ 
νοντο εἰς Ἱεροσόλυμα λέγοντες. Ποῦ ἐστιν ὁ τε‐ 
χθεὶς βασιλεὺς τῶν Ἰουδαίων;</span> Ποῦ ἐστιν ὁ μὴ σπα‐ 
ρεὶς καὶ τεχθείς; ὁ πρὸ ἑαυτοῦ τὸν ἑαυτοῦ ἀποστείλας<tr><th>55<td>ἀστέρα; ποῦ ἐστιν ὁ διὰ ξένης ἀκτῖνος ἕλκων ἡμᾶς 
πρὸς φῶς ἀγνοούμενον; ποῦ ἐστιν ὁ ἀμετρήτῳ παλάμῃ 
τειχίζων τὴν οἰκουμένην; ποῦ ἐστιν ὁ πανταχοῦ φαινό‐ 
μενος, καὶ ἐν σαρκὶ κρυπτόμενος; ποῦ ἐστιν ὁ λύσας 
ἡμᾶς τῆς πλάνης, καὶ ὁδηγῶν πρὸς τὴν χάριν; ποῦ<tr><th>60<td>ἐστιν ὁ φανεὶς ὑπὸ τὴν δρῦν εἰς τριάδα ἀγγέλων; ποῦ 
ἐστιν ὁ τὴν βάτον μὴ φλέξας, καὶ τὴν μητέρα μὴ φθεί‐ 
ρας; ποῦ ἐστιν ὁ ἐκ Πατρὸς, μὴ ὁρώμενος, καὶ μητρὸς 
κατεχόμενος; ποῦ ἐστιν ὁ ξηράνας τὴν ἐρυθρὰν θάλασ‐ 
σαν, καὶ γάλα ποτιζόμενος; ποῦ ἐστιν ὁ πατάξας τὸν<tr><th>65<td>Φαραὼ, καὶ Ἡρώδην κρυπτόμενος; ποῦ ἐστιν ὁ τὸν 
δράκοντα δύσας, καὶ ἐν σπαργάνοις κείμενος; ποῦ ἐστιν 
ὃν οὐκ εἶδον ἀρχάγγελοι, καὶ θεωροῦσιν ἄνθρωποι; <span class=Em>Καὶ 
ἰδοὺ ὁ ἀστὴρ, ὃν εἶδον ἐν τῇ ἀνατολῇ, προῆγεν αὐ‐ 
τοὺς, ἕως ἐλθὼν ἔστη ἐπάνω, οὗ ἦν τὸ παιδίον· καὶ</span><tr><th>70<td><span class=Em>προσκυνήσαντες, προσήνεγκαν αὐτῷ δῶρα, χρυσὸν 
καὶ λίβανον καὶ σμύρναν. Καὶ χρηματισθέντες μὴ 
ἀνακάμψαι πρὸς Ἡρώδην, δι’ ἄλλης ὁδοῦ ἀνεχώρη‐ 
σαν εἰς τὴν χώραν αὐτῶν.</span> Τῷ δὲ γεννηθέντι Χριστῷ 
τῷ Θεῷ ἡμῶν ὑμνῶμεν, καὶ δοξάζωμεν, ἅμα τῷ αὐτοῦ<tr><th rowspan=2>75<td>Πατρὶ σὺν τῷ ἁγίῳ Πνεύματι, νῦν καὶ ἀεὶ, εἰς τοὺς<tr><td>αἰῶνας. Ἀμήν.<td class=Y>737</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
