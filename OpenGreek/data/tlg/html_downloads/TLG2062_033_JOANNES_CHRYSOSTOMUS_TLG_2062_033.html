<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: De cruce et latrone (homilia 2) :: TLG 2062 033</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 033&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>De cruce et latrone </strong>(homilia 2)</p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>De cruce et latrone </strong>(homilia 2)</p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>49</h3>.<h2>407</h2> <h1>(11t)</h1><td><a class="T Em">Εἰς τὸν σταυρὸν, ἐλέχθη εἰς τὴν ἁγίαν καὶ μεγάλην Παρασκευήν· καὶ εἰς τὴν ἐξομολόγησιν τοῦ</a><td class=K rowspan=12><tr><th>12t<td><a class="T Em">λῃστοῦ, καὶ ὅτι χρὴ ἡμᾶς ὑπὲρ τῶν ἐχθρῶν εὔχεσθαι.</a><tr><th>13t<td><a class="T Em">Ὁμιλία βʹ.</a><tr><th>14<td class=QE>αʹ. Ἑορτὴν ἄγομεν σήμερον καὶ πανήγυριν, ἀγαπη‐<tr><th>15<td>τοί· ὁ γὰρ Δεσπότης ὁ ἡμέτερος ἐπὶ τοῦ σταυροῦ 
τυγχάνει τοῖς ἥλοις πεπαρμένος. Καὶ μὴ ξενισθῇς, 
εἰ τοῦ πράγματος σκυθρωποῦ τυγχάνοντος ἡμεῖς ἑορ‐ 
τάζομεν· τοιαῦτα γὰρ ἅπαντα τὰ πνευματικὰ, ἀπ‐ 
εναντίας τῇ συνηθείᾳ τῇ ἀνθρωπίνῃ ἐστί. Καὶ ἵνα<tr><th>20<td>μάθῃς τοῦτο ἀκριβῶς, ὁ σταυρὸς πρότερον καταδίκης 
ὄνομα καὶ τιμωρίας ἦν, νῦν δὲ πρᾶγμα γέγονε τίμιον 
καὶ ποθεινόν· ὁ σταυρὸς πρότερον αἰσχύνης ἦν καὶ 
κολάσεως ὑπόθεσις, νῦν δὲ γέγονε δόξης καὶ τιμῆς 
ἀφορμή. Καὶ ὅτι δόξα ὁ σταυρὸς, ἄκουσον τοῦ Χρι‐<tr><th>25<td>στοῦ λέγοντος· <span class=Em>Πάτερ, δόξασόν με τῇ δόξῃ ᾗ εἶχον 
πρὸ τοῦ τὸν κόσμον εἶναι παρὰ σοὶ,</span> δόξαν τὸν σταυ‐ 
ρὸν καλῶν. Σταυρὸς τὸ κεφάλαιον τῆς σωτηρίας τῆς 
ἡμετέρας· σταυρὸς ἡ τῶν μυρίων ἀγαθῶν ὑπόθεσις. 
Διὰ τοῦτον οἱ πρότερον ἠτιμωμένοι καὶ ἔκπτωτοι, νῦν<tr><th>30<td>εἰς τὴν τῶν υἱῶν τάξιν ἐδέχθημεν· διὰ τοῦτον οὐκέτι 
πλανώμεθα, ἀλλὰ τὴν ἀλήθειαν ἐπέγνωμεν· διὰ τοῦ‐ 
τον οἱ ξύλα καὶ λίθους προσκυνοῦντες πρότερον, νῦν 
ἐπέγνωμεν τὸν τῶν ἁπάντων δημιουργόν· διὰ τοῦτον 
οἱ δοῦλοι τῆς ἁμαρτίας εἰς τὴν ἐλευθερίαν τῆς δι‐<tr><th>35<td>καιοσύνης ἀνήχθημεν· διὰ τοῦτον ἡ γῆ οὐρανὸς λοι‐ 
πὸν γέγονεν. Οὗτος ἡμᾶς τῆς πλάνης ἠλευθέρωσεν, 
οὗτος πρὸς τὴν ἀλήθειαν ἐχειραγώγησεν, οὗτος κατ‐ 
αλλαγὰς Θεοῦ πρὸς ἀνθρώπους ἐποιήσατο, οὗτος ἀπὸ 
τοῦ βυθοῦ τῆς κακίας ἡμᾶς ἀνασπάσας, εἰς αὐτὴν<tr><th>40<td>τῆς ἀρετῆς τὴν κορυφὴν ἀνήγαγεν, οὗτος τῶν δαιμό‐ 
νων τὴν πλάνην ἔσβεσεν, οὗτος τὴν ἀπάτην καθεῖλε. 
Διὰ τοῦτον οὐκέτι καπνὸς καὶ κνίσσα καὶ αἱμάτων 
ἀλόγων ἔκχυσις, ἀλλὰ πανταχοῦ λατρεῖαι πνευματι‐ 
καὶ, ὕμνοι καὶ εὐχαί· διὰ τοῦτον δαίμονες δραπε‐<tr><th>45<td>τεύουσι, διὰ τοῦτον ὁ διάβολος φυγαδεύεται, διὰ τοῦτον 
ἡ ἀνθρωπίνη φύσις πρὸς τὴν ἀγγελικὴν πολιτείαν 
ἁμιλλᾶται, διὰ τοῦτον παρθενία ἐπὶ γῆς πολιτεύεται. 
Ἀφ’ οὗ γὰρ ὁ ἐκ Παρθένου προῆλθε, τῆς ἀρετῆς 
ταύτης τὴν ὁδὸν ἐπέγνω ἡ τῶν ἀνθρώπων φύσις. Οὗ‐<tr><td><h3>49</h3>.<h2>407</h2> <h1>(50)</h1><td>τος ἡμᾶς ἐν σκότει καθημένους ἐφώτισεν, οὗτος ἡμᾶς 
ἐκπεπολεμωμένους κατήλλαξεν, οὗτος μακρὰν ὄντας 
ἐγγὺς εἶναι πεποίηκεν, οὗτος ἀπηλλοτριωμένους ὄν‐ 
τας ᾠκείωσεν, οὗτος ξένους γεγονότας, οὐρανοῦ πο‐ 
λίτας κατεσκεύασεν, οὗτος ἡμῖν πολέμων ἀναίρεσις<tr><th>55<td>γέγονεν, οὗτος ἡμῖν εἰρήνης ἀσφάλεια κατέστη.<td class=K rowspan=11>Column end<tr><td><h3>49</h3>.<h2>408</h2> <h1>(14)</h1><td>Διὰ τοῦτον οὐκέτι φοβούμεθα τὰ πεπυρωμένα βέλη<tr><th>15<td>τοῦ διαβόλου· τὴν γὰρ πηγὴν τῆς ζωῆς εὕρομεν· διὰ 
τοῦτον οὐκ ἐσμὲν ἐν χηρείᾳ· τὸν γὰρ νυμφίον ἀπελά‐ 
βομεν· διὰ τοῦτον οὐκέτι δεδοίκαμεν τὸν λύκον· τὸν 
γὰρ ποιμένα τὸν καλὸν ἐπέγνωμεν· <span class=Em>Ἐγὼ</span> γάρ <span class=Em>εἰμι, 
</span>φησὶν, <span class=Em>ὁ ποιμὴν ὁ καλός.</span> Διὰ τοῦτον οὐκέτι φρίττο‐<tr><th>20<td>μεν τὸν τύραννον· τῷ γὰρ βασιλεῖ προσεδράμομεν. 
Ὁρᾷς πόσων ἡμῖν ἀγαθῶν ὑπόθεσις ὁ σταυρός; Εἰκό‐ 
τως οὖν ἑορτὴν ἄγομεν. Οὕτω καὶ Παῦλος ἑορτάζειν 
παραινεῖ λέγων· <span class=Em>Ὥστε ἑορτάζωμεν μὴ ἐν ζύμῃ 
παλαιᾷ, μηδὲ ἐν ζύμῃ κακίας καὶ πονηρίας, ἀλλ’</span><tr><th>25<td><span class=Em>ἐν ἀζύμοις εἰλικρινείας καὶ ἀληθείας.</span> Καὶ τίνος 
ἕνεκεν ἑορτάζειν ἡμᾶς κελεύεις, ὦ μακάριε Παῦλε; 
Εἰπὲ τὴν αἰτίαν, <span class=Em>Ὅτι τὸ Πάσχα ἡμῶν ὑπὲρ ἡμῶν, 
</span>φησὶν, <span class=Em>ἐτύθη Χριστὸς ὁ Θεός.</span> Ὁρᾷς πῶς ἑορτὴ ὁ 
σταυρός; Ἔμαθες ὅτι διὰ τὸν σταυρὸν κελεύει ἑορτά‐<tr><th>30<td>ζειν; Ἐν γὰρ τῷ σταυρῷ ἐτύθη· ὅπου δὲ θυσία, ἐκεῖ 
ἁμαρτημάτων ἀναίρεσις, ἐκεῖ καταλλαγὴ Δεσπότου, 
ἐκεῖ ἑορτὴ καὶ χαρά. <span class=Em>Τὸ Πάσχα ἡμῶν,</span> φησὶν, <span class=Em>ὑπὲρ 
ἡμῶν ἐτύθη Χριστός.</span> Ποῦ ἐτύθη, εἰπέ; Ἐφ’ ὑψη‐ 
λοῦ σταυροῦ. Καινὸν καὶ ξένον τὸ θυσιαστήριον, ἐπει‐<tr><th>35<td>δὴ ξένη καὶ παρηλλαγμένη ἡ θυσία. Ὁ αὐτὸς γὰρ 
καὶ θυσία καὶ ἱερεύς· θυσία μὲν, κατὰ σάρκα, ἱερεὺς 
δὲ κατὰ πνεῦμα· ὁ αὐτὸς καὶ προσῆγε καὶ προσήγετο. 
Ἄκουε πάλιν τοῦ Παύλου λέγοντος· <span class=Em>Πᾶς γὰρ ἀρχιε‐ 
ρεὺς ἐξ ἀνθρώπων λαμβανόμενος, ὑπὲρ ἀνθρώπων</span><tr><th>40<td><span class=Em>καθίσταται τὰ πρὸς τὸν Θεόν.</span> Ὅθεν ἀνάγκη ἔχειν 
τι καὶ τοῦτον, ὃ προσενέγκῃ. Ἰδοὺ τέως προσφέρει. 
Ἀλλαχοῦ δὲ πάλιν φησίν· <span class=Em>Οὕτω καὶ ὁ Χριστὸς ἅπαξ 
προσενεχθεὶς εἰς τὸ πολλῶν ἀνενεγκεῖν ἁμαρτίας. 
</span>Ἰδοὺ ἐνταῦθα προσηνέχθη, ἐκεῖ ἑαυτὸν προσήνεγκεν.<tr><th>45<td>Εἶδες πῶς καὶ θυσία καὶ ἱερεὺς ἐγένετο, καὶ θυσια‐ 
στήριον ἦν ὁ σταυρός; Ἀλλ’ ἀναγκαῖον μαθεῖν, τίνος 
ἕνεκεν οὐκ ἐν τῷ ναῷ ἡ θυσία προσφέρεται, ἐν τῷ 
ναῷ λέγω τῷ Ἰουδαϊκῷ, ἀλλ’ ἔξω τῆς πόλεως, ἔξω 
τῶν τειχῶν. Ἔξω γὰρ τῆς πόλεως ἐσταυρώθη, καθά‐<tr><td><h3>49</h3>.<h2>408</h2> <h1>(50)</h1><td>περ τις κατάδικος, ἵνα πληρωθῇ τὸ ῥηθὲν ὑπὸ τοῦ 
προφήτου, ὅτι <span class=Em>Καὶ ἐν τοῖς ἀνόμοις ἐλογίσθη. 
</span>    Τίνος οὖν ἕνεκεν ἔξω τῆς πόλεως, ἐφ’ ὑψηλοῦ, καὶ 
οὐχ ὑπὸ στέγην τινά; Οὐχ ἁπλῶς οὐδὲ τοῦτο, ἀλλ’ ἵνα 
τοῦ ἀέρος καθάρῃ τὴν φύσιν. Διὰ τοῦτο καὶ ἐφ’ ὑψη‐<tr><th rowspan=2>55<td>λοῦ, καὶ οὐκ ἐπικειμένης στέγης, ἀλλ’ ἀντὶ στέγης 
ἐπικειμένου τοῦ οὐρανοῦ, ἵνα καθαρθῇ ὁ οὐρανὸς<tr><td>ἅπαξ, ἐφ’ ὑψηλοῦ θυομένου τοῦ προβάτου. Ἐκαθάρθῃ<td class=Y rowspan=14>407<tr><td><h3>49</h3>.<h2>409</h2><td>οὖν οὐρανὸς, ἐκαθάρθη δὲ καὶ ἡ γῆ. Ἔσταξε γὰρ τὸ 
αἷμα ἀπὸ τῆς πλευρᾶς ἐπὶ τὴν γῆν, καὶ τὸν μολυσμὸν 
αὐτῆς ἅπαντα ἐξεκάθηρεν. Ἀλλ’ ὑπὸ στέγην μὲν 
ταύτης ἕνεκεν τῆς αἰτίας οὐ προσφέρεται ἡ θυσία·<tr><th>5<td>τίνος δὲ ἕνεκεν οὐχὶ ἐν αὐτῷ τῷ ναῷ τῷ Ἰουδαϊκῷ; 
Καὶ τοῦτο πάλιν οὐχ ἁπλῶς, ἀλλ’ ἵνα μὴ ἰδιοποιή‐ 
σωνται τὴν θυσίαν οἱ Ἰουδαῖοι, ἵνα μὴ νομίσῃς ὑπὲρ 
τοῦ ἔθνους ἐκείνου μόνου τὴν θυσίαν προσφέρεσθαι, 
διὰ τοῦτο ἔξω τῆς πόλεως, ἔξω τῶν τειχῶν, ἵνα μά‐<tr><th>10<td>θῃς ὅτι καθολική ἐστιν ἡ θυσία, ἵνα μάθῃς, ὅτι ὑπὲρ 
τῆς γῆς ἁπάσης ἐστὶν ἡ προσφορὰ, καὶ ὅτι κοινὸς τῆς 
φύσεως ἡμῶν ἁπάσης ἐστὶν ὁ καθαρισμός. Τοῖς μὲν 
γὰρ Ἰουδαίοις διὰ τοῦτο ἐκέλευσεν ὁ Θεὸς πᾶσαν τὴν 
γῆν ἀφιέναι, καὶ εἰς ἕνα τόπον προσφέρειν, εἰς<tr><th>15<td>ἕνα τόπον εὔχεσθαι· ἐπειδὴ πᾶσα ἡ γῆ τότε ἀκάθαρ‐ 
τος ἦν ἀπὸ τοῦ καπνοῦ, καὶ τῆς κνίσσης, καὶ τῶν 
εἰδωλικῶν αἱμάτων, καὶ τῶν ἄλλων μολυσμῶν τῶν 
Ἑλληνικῶν· διὰ τοῦτο αὐτοῖς ἕνα τόπον ἐπέταξεν. 
Ἀλλ’ ἐλθὼν ὁ Χριστὸς, καὶ τῆς πόλεως ἔξω παθὼν,<tr><th>20<td>πᾶσαν τὴν γῆν ἐκάθηρε, πάντα τόπον εὐκτήριον εἰρ‐ 
γάσατο. Βούλει μαθεῖν πῶς πᾶσα ἡ γῆ λοιπὸν ναὸς 
ἐγένετο, καὶ πῶς πᾶς τόπος εὐκτήριος κατέστη; 
Ἄκουσον πάλιν τοῦ μακαρίου Παύλου λέγοντος· <span class=Em>Ἐν 
παντὶ τόπῳ ἐπαίροντες ὁσίους χεῖρας χωρὶς ὀρ‐</span><tr><th>25<td><span class=Em>γῆς καὶ διαλογισμοῦ.</span> Εἶδες πῶς ἐκάθηρε τὴν οἰκου‐ 
μένην; εἶδες πῶς πανταχοῦ ἐπαίρειν ὁσίους χεῖρας 
δυνάμεθα; Πᾶσα γὰρ ἡ γῆ γέγονεν ἁγία λοιπὸν, μᾶλ‐ 
λον δὲ καὶ τῶν παρὰ Ἰουδαίοις ἁγίων ἁγιωτέρα. 
Πῶς; Ὅτε ἐκεῖ μὲν ἄλογον, ἐνταῦθα δὲ λογικὸν προσ‐<tr><th>30<td>ήχθη πρόβατον. Ὅσῳ τοίνυν κρεῖττον τὸ λογικὸν τοῦ 
ἀλόγου, τοσούτῳ πλείων ἐνταῦθα καὶ ὁ ἁγιασμός. 
Οὐκοῦν ἀληθῶς ἑορτὴ ὁ σταυρός. 
    βʹ. Βούλει μαθεῖν αὐτοῦ καὶ ἕτερον κατόρθωμα μέ‐ 
γιστον, πᾶσαν ὑπερβαῖνον ἀνθρωπίνην διάνοιαν; Τὸν<tr><th>35<td>παράδεισον ἀποκεκλεισμένον σήμερον ἀνέῳξε· σήμε‐ 
ρον γὰρ τὸν λῃστὴν εἰσήγαγεν ἐν αὐτῷ. Δύο τὰ μέγι‐ 
στα κατορθώματα, καὶ τὸν παράδεισον ἀνέῳξε, καὶ 
τὸν λῃστὴν εἰσήγαγεν· ἀπέδωκεν αὐτῷ τὴν ἀρχαίαν 
πατρίδα, ἐπανήγαγεν αὐτὸν ἐπὶ τὴν πατρῴαν πόλιν.<tr><th>40<td><span class=Em>Σήμερον μετ’ ἐμοῦ ἔσῃ,</span> φησὶν, <span class=Em>ἐν τῷ παραδείσῳ. 
</span>Τί λέγεις; ἐσταύρωσαι καὶ προσήλωσαι ἐν τῷ σταυρῷ 
ἥλοις, καὶ παράδεισον ἐπαγγέλλῃ; πῶς οὖν τοιαῦτα 
χαρίζῃ; Καὶ μὴν ὁ Παῦλος λέγει, ὅτι <span class=Em>Ἐσταυρώθη 
ἐξ ἀσθενείας·</span> ἀλλ’ ἄκουε τῶν ἐπαγομένων· <span class=Em>Ἀλλὰ</span><tr><th>45<td><span class=Em>ζῇ,</span> φησὶν, <span class=Em>ἐκ δυνάμεως Θεοῦ.</span> Καὶ πάλιν ἀλλαχοῦ· 
<span class=Em>Ἡ γὰρ δύναμίς μου ἐν ἀσθενείᾳ τελειοῦται.</span> Διὰ 
τοῦτο ἐν τῷ σταυρῷ νῦν, φησὶν, ἐπαγγέλλομαι, ἵνα 
καὶ διὰ τούτου τὴν ἐμὴν καταμάθῃς δύναμιν. Ἐπειδὴ 
γὰρ τὸ πρᾶγμα σκυθρωπόν ἐστιν, ἵνα μὴ κατηφὴς<tr><td><h3>49</h3>.<h2>409</h2> <h1>(50)</h1><td>γένῃ τῇ φύσει τοῦ σταυροῦ προσέχων, ἀλλὰ πρὸς τὴν 
τοῦ σταυρουμένου δύναμιν ἀποβλέψας, φαιδρὸς ᾖς 
καὶ γεγανωμένος, διὰ τοῦτο ἐκεῖ ἐπιδείκνυσί σοι τὴν 
ἰσχὺν τὴν ἑαυτοῦ. Οὐ γὰρ νεκρὸν ἀναστήσας, οὐ θα‐ 
λάττῃ ἐπιτάξας, οὐ δαίμοσιν ἐπιτιμήσας, ἀλλ’ ἐσταυ‐<tr><th>55<td>ρωμένος, προσηλωμένος, ὑβριζόμενος, ἐμπτυόμενος, 
λοιδορούμενος, χλευαζόμενος, παρὰ πάντων διασυρό‐ 
μενος ἴσχυσε τὴν πονηρὰν τοῦ λῃστοῦ διάνοιαν ἐφ’ 
ἑαυτὸν ἐπισπάσασθαι. Ὅρα ἑκατέρωθεν αὐτοῦ τὴν 
δύναμιν διαλάμπουσαν. Τὴν κτίσιν ἐκλόνησε, τὰς<tr><th rowspan=2>60<td>πέτρας διέῤῥηξε, τὴν πέτρας ἀναισθητοτέραν τοῦ 
λῃστοῦ ψυχὴν κηροῦ μαλακωτέραν εἰργάσατο. <span class=Em>Σήμε‐ 
ρον μετ’ ἐμοῦ ἔσῃ ἐν τῷ παραδείσῳ.</span> Τί λέγεις; Τὰ<tr><td>χερουβὶμ τηρεῖ τὸν παράδεισον καὶ ἡ φλογίνη ῥομ‐<td class=K rowspan=14>Column end<tr><td><h3>49</h3>.<h2>410</h2><td>φαία, καὶ σὺ τῷ λῃστῇ τὴν ἐκεῖ εἴσοδον ἐπαγγέλλῃ; 
Ναὶ, φησίν. Ἐγὼ γὰρ καὶ τῶν χερουβίμ εἰμι δεσπό‐ 
της, καὶ φλογὸς καὶ γεέννης καὶ ζωῆς καὶ θανάτου 
τὴν ἐξουσίαν ἔχω· διὸ καὶ λέγει· <span class=Em>Σήμερον μετ’ ἐμοῦ</span><tr><th>5<td><span class=Em>ἔσῃ ἐν τῷ παραδείσῳ.</span> Ἂν ἴδωσι τὸν Δεσπότην αἱ 
δυνάμεις ἐκεῖναι, εὐθέως παραχωροῦσι καὶ ὑπεξίσταν‐ 
ται. Καίτοι γε βασιλεὺς οὐδεὶς ἄν ποτε ἀνάσχοιτο λῃ‐ 
στὴν ἄνθρωπον, ἢ ἕτερόν τινα τῶν ὁμοδούλων μεθ’ 
ἑαυτοῦ εἰσκαθίσας, οὕτως εἰς τὴν πόλιν εἰσελαύ‐<tr><th>10<td>νειν· ὁ δὲ φιλάνθρωπος Δεσπότης τοῦτο ἐποίησεν. Εἰς 
τὴν ἱερὰν γὰρ εἰσιὼν πατρίδα, τὸν λῃστὴν μεθ’ ἑαυ‐ 
τοῦ εἰσφέρει, οὐχὶ ἀτιμάζων τὸν παράδεισον, μὴ 
γένοιτο, τοῖς ποσὶ τοῦ λῃστοῦ, ἀλλὰ ταύτῃ μᾶλλον 
τιμῶν. Τιμὴ γὰρ παραδείσου, τὸ τοιοῦτον ἔχειν Δε‐<tr><th>15<td>σπότην, οὕτω δυνατὸν καὶ φιλάνθρωπον, ὡς καὶ λῃ‐ 
στὴν δύνασθαι ποιῆσαι ἄξιον τῆς τρυφῆς τῆς ἐν τῷ 
παραδείσῳ. Καὶ γὰρ ὅτε τελώνας καὶ πόρνας εἰς τὴν 
βασιλείαν ἐκάλει, οὐ καταισχύνων τὴν βασιλείαν τοῦτο 
ἐποίει, ἀλλὰ τιμῶν μάλιστα, καὶ δεικνὺς ὅτι τοιοῦτός<tr><th>20<td>ἐστιν ὁ Κύριος τῆς τῶν οὐρανῶν βασιλείας, ὡς καὶ 
πόρνας καὶ τελώνας οὕτως ἐργάσασθαι δοκίμους, ὡς 
ἀξίους φανῆναι τῆς ἐκεῖ τιμῆς καὶ δωρεᾶς. Καθάπερ 
οὖν ἰατρὸν τότε θαυμάζομεν, ὅταν ἴδωμεν ὅτι ἀνθρώ‐ 
πους ἀνίατα νοσήματα ἔχοντας ἀπαλλάξας τῆς ἀῤ‐<tr><th>25<td>ῥωστίας, πρὸς καθαρὰν ὑγίειαν ἐπανήγαγεν· οὕτω 
καὶ τὸν Χριστὸν θαύμασον, ἀγαπητὲ, καὶ ἐκπλάγηθι, 
ὅτι λαβὼν ἀνίατα νοσήματα ψυχῆς ἔχοντας ἀνθρώ‐ 
πους, ἴσχυσε καὶ τῆς κακίας ἀπαλλάξαι, καὶ τῆς 
τῶν οὐρανῶν βασιλείας ἀξίους ἀποφῆναι τοὺς πρὸς<tr><th>30<td>τὴν ἐσχάτην πονηρίαν ἐληλακότας. <span class=Em>Σήμερον μετ’ 
ἐμοῦ ἔσῃ ἐν τῷ παραδείσῳ.</span> Μεγάλη τιμὴ, πολὺ τῆς 
φιλανθρωπίας τὸ μέγεθος, ἄφατος ἡ ὑπερβολὴ τῆς 
ἀγαθότητος· τοῦ γὰρ εἰς τὸν παράδεισον εἰσελθεῖν 
μείζων τιμὴ τὸ μετὰ τοῦ Δεσπότου εἰσελθεῖν. Τί γέ‐<tr><th>35<td>γονεν, εἰπέ μοι; τί τοιοῦτον ὁ λῃστὴς ἐπεδείξατο, 
ἵνα ἀθρόον παραδείσου ἄξιος φανῇ ἀπὸ τοῦ σταυροῦ; 
Βούλει συντόμως εἴπω, καὶ δείξω τοῦ λῃστοῦ τὴν εὐ‐ 
γνωμοσύνην; Ὅτε Πέτρος ἠρνεῖτο κάτω ὁ τῶν μαθη‐ 
τῶν κορυφαῖος, τότε ἐκεῖνος ἄνω ἐπὶ τοῦ σταυροῦ<tr><th>40<td>τυγχάνων ὡμολόγησε. Καὶ τοῦτο οὐ τοῦ Πέτρου κατ‐ 
ηγορῶν εἶπον, μὴ γένοιτο, ἀλλὰ τοῦ λῃστοῦ τὴν με‐ 
γαλοψυχίαν δεῖξαι βουλόμενος, καὶ τὴν ὑπερβάλλου‐ 
σαν φιλοσοφίαν. Ἐκεῖνος οὐκ ἤνεγκε κόρης ἀπειλὴν 
εὐτελοῦς· οὗτος δὲ ὁρῶν δῆμον ὁλόκληρον μεμηνότα<tr><th>45<td>καὶ περιεστῶτα καὶ βοῶντα καὶ μυρία εἰς τὸν ἐσταυ‐ 
ρωμένον λοιδορούμενον, οὐκ εἶδε πρὸς τὴν ὕβριν τοῦ 
ἐσταυρωμένου, ἀλλὰ τοῖς τῆς πίστεως ὀφθαλμοῖς 
ἅπαντα ταῦτα παραδραμὼν, καὶ τὰ ταπεινὰ καὶ τὰ 
κωλύματα κάτω ἀφεὶς, ἐπέγνω τὸν τῶν οὐρανῶν Δε‐<tr><td><h3>49</h3>.<h2>410</h2> <h1>(50)</h1><td>σπότην, εἰπὼν τὰ βραχέα ἐκεῖνα ῥήματα καὶ τοῦ πα‐ 
ραδείσου ἄξιον αὐτὸν ἀποφήναντα· <span class=Em>Μνήσθητί μου ἐν 
τῇ βασιλείᾳ σου.</span> Μὴ παραδράμωμεν ἁπλῶς τὸ εἰρη‐ 
μένον, μηδὲ ἐπαισχυνθῶμεν διδάσκαλον λαβεῖν τὸν 
λῃστὴν, ὃν οὐκ ἐπῃσχύνθη ὁ Δεσπότης ὁ ἡμέτερος<tr><th>55<td>πρῶτον εἰς τὸν παράδεισον εἰσαγαγεῖν· μὴ ἐπαισχυν‐ 
θῶμεν διδάσκαλον λαβεῖν ἄνθρωπον, πρὸ παντὸς τοῦ 
τῶν ἀνθρώπων γένους ἄξιον φανέντα τῆς πολιτείας 
τῆς ἐν τῷ παραδείσῳ. Καθ’ ἕκαστον τοίνυν τῶν ῥη‐ 
μάτων ἐξετάσωμεν, ἵνα μάθωμεν καὶ ἐντεῦθεν τοῦ<tr><th rowspan=2>60<td>σταυροῦ τὴν δύναμιν. Οὐδὲ γὰρ εἶπε πρὸς αὐτὸν, κα‐ 
θάπερ πρὸς Πέτρον καὶ Ἀνδρέαν· <span class=Em>Δεῦτε, καὶ ποιήσω 
ὑμᾶς ἁλιεῖς ἀνθρώπων·</span> οὐδὲ εἶπε πρὸς αὐτὸν, καθά‐<tr><td>περ πρὸς τοὺς δώδεκα μαθητὰς, ὅτι <span class=Em>Καθίσεσθε</span><td class=Y rowspan=14>409<tr><td><h3>49</h3>.<h2>411</h2><td><span class=Em>ἐπὶ δώδεκα θρόνους κρίνοντες τὰς δώδεκα φυλὰς 
τοῦ Ἰσραήλ.</span> Ὅλως δὲ οὐδὲ ῥήματος αὐτὸν ἠξίωσεν. 
Οὐδὲ θαύματα εἶδεν, οὐ νεκρὸν ἀνιστάμενον, οὐ δαίμο‐ 
νας ἐλαυνομένους, οὐ θάλατταν εἴκουσαν αὐτοῦ τῷ<tr><th>5<td>ἐπιτάγματι, οὐ περὶ βασιλείας αὐτῷ διελέχθη· 
πόθεν δὲ ᾔδει καὶ τῆς βασιλείας τὸ ὄνομα; Ἴδωμεν αὐ‐ 
τοῦ τὴν σύνεσιν τὴν πολλήν. Ἐλοιδόρει αὐτὸν, φησὶν, ὁ 
ἕτερος λῃστής· καὶ γὰρ ἕτερος ἦν λῃστὴς συνεσταυ‐ 
ρωμένος, ἵνα πληρωθῇ τὸ παρὰ τοῦ προφήτου εἰρημέ‐<tr><th>10<td>νον, ὅτι <span class=Em>Καὶ μετὰ ἀνόμων ἐλογίσθη.</span> Ἐβούλοντο 
γὰρ καὶ τὴν δόξαν αὐτοῦ διαβαλεῖν οἱ ἀγνώμονες 
Ἰουδαῖοι, καὶ πανταχόθεν ἐπηρέαζον τοῖς γινομένοις· 
ἀλλὰ διὰ πάντων ἡ ἀλήθεια ηὔξανε, καὶ δι’ αὐτῶν 
τῶν κωλυμάτων λαμπροτέρα ἐγίνετο. Ἐλοιδόρει<tr><th>15<td>τοίνυν αὐτὸν ὁ ἕτερος λῃστής· εἷς δέ τις τῶν εὐαγγε‐ 
λιστῶν φησιν, ὅτι ἀμφότεροι ἐλοιδόρουν τὸν Ἰησοῦν· 
καὶ τοῦτο δὲ ἀληθὲς, ὃ καὶ μάλιστα ἐπιτείνει τούτου 
τὴν εὐγνωμοσύνην. Εἰκὸς γὰρ αὐτὸν λοιδορῆσαι μὲν 
παρὰ τὴν ἀρχὴν, ἀθρόον δὲ τοσαύτην τὴν μεταβολὴν<tr><th>20<td>ἐπιδείξασθαι. Ἐλοιδόρει τοίνυν αὐτὸν, φησὶν, ὁ ἕτε‐ 
ρος λῃστής. Εἶδες λῃστὴν καὶ λῃστήν; ἀμφότεροι ἐν 
τῷ σταυρῷ, ἀμφότεροι ἀπὸ πονηρίας, ἀμφότεροι ἀπὸ 
βίου λῃστικοῦ, ἀλλ’ οὐκ ἀμφότεροι ἐν τοῖς αὐτοῖς· 
ἀλλ’ ὁ μὲν βασιλείαν ἐκληρονόμησεν, ὁ δὲ εἰς γέενναν<tr><th>25<td>παρεπέμπετο. Οὕτω καὶ χθὲς, μαθητὴς καὶ μαθηταί· 
ἀλλ’ ὁ μὲν πρὸς προδοσίαν παρεσκευάζετο, οἱ δὲ 
πρὸς διακονίαν εὐτρεπίζοντο· καὶ ἐκεῖνος μὲν ἔλεγε 
τοῖς Φαρισαίοις· <span class=Em>Τί θέλετέ μοι δοῦναι, καὶ ἐγὼ ὑμῖν 
παραδώσω αὐτόν;</span> οὗτοι δὲ προσῆλθον τῷ Ἰησοῦ λέ‐<tr><th>30<td>γοντες· <span class=Em>Ποῦ θέλεις ἑτοιμάζωμέν σοι φαγεῖν τὸ 
Πάσχα;</span> Οὕτω καὶ ἐνταῦθα, λῃστὴς καὶ λῃστής· ἀλλ’ 
ὁ μὲν ἐλοιδορεῖτο, ὁ δὲ ἐπιστομίζει· ὁ μὲν βλασφημεῖ, 
ὁ δὲ ἐγκαλεῖ, καὶ ταῦτα ὁρῶν ἐσταυρωμένον αὐτὸν, 
κατακεκριμένον, τὸν δῆμον κάτωθεν λοιδορούμενον,<tr><th>35<td>ἐπιβοῶντα μεγάλα· ἀλλ’ ὅμως οὐδὲν τούτων αὐτὸν 
παρέτρεψεν, οὐδὲ τῆς προσηκούσης δόξης ἀπήγαγεν, 
ἀλλὰ καὶ τῷ ἑτέρῳ λῃστῇ σφοδρῶς ἐπιτίθεται, καί 
φησι πρὸς αὐτόν· <span class=Em>Οὐδὲ φοβῇ τὸν Θεὸν σύ; 
</span>    γʹ. Εἶδες παῤῥησίαν λῃστοῦ; εἶδες πῶς οὐδὲ ἐν σταυ‐<tr><th>40<td>ρῷ τῆς οἰκείας τέχνης ἐπιλανθάνεται, ἀλλὰ διὰ τῆς 
ὁμολογίας αὐτῆς λῃστεύει τὴν βασιλείαν; <span class=Em>Οὐδὲ φοβῇ 
τὸν Θεὸν σὺ,</span> φησίν; Εἶδες παῤῥησίαν ἐν σταυρῷ; 
εἶδες φιλοσοφίαν, εἶδες εὐλάβειαν; Ὅτι γὰρ ἐν 
ἑαυτῷ ἦν, ὅτι τὰς φρένας ὅλως εἶχε τοῖς ἥλοις ἐμπε‐<tr><th>45<td>παρμένος, καὶ τὰς ἐκ τῶν ἥλων ὀδύνας ὑπομένων 
τὰς ἀφορήτους, οὐχὶ θαυμάζεσθαι ἄξιος τοῦ γενναίου 
φρονήματος ἕνεκα; Ἐγὼ μὲν οὐ θαυμάζεσθαι μόνον 
ἄξιον, ἀλλὰ καὶ μακαρίζεσθαι αὐτὸν δικαίως ἂν 
εἴποιμι. Καὶ γὰρ οὐ μόνον οὐκ ἐπεστρέφετο πρὸς τὰς<tr><td><h3>49</h3>.<h2>411</h2> <h1>(50)</h1><td>ἀλγηδόνας, ἀλλ’ ἀφεὶς τὰ καθ’ ἑαυτὸν, τὰ ἑτέρου 
ἐφρόντιζε, καὶ ὅπως ἐκεῖνον ἐξαρπάσῃ τῆς πλάνης, 
καὶ διδάσκαλος γένηται ἐν σταυρῷ, ἐσπούδαζεν. <span class=Em>Οὐδὲ 
φοβῇ τὸν Θεὸν,</span> φησὶ, <span class=Em>σύ;</span> Μονονουχὶ λέγει πρὸς 
αὐτόν· Μὴ τῷ κάτω δικαστηρίῳ πρόσεχε, μὴ ἀπὸ<tr><th>55<td>τῶν ὁρωμένων ψηφίζου, μὴ τὰ γινόμενα μόνον ὅρα· 
ἔστιν ἕτερος κριτὴς ἀόρατος, ἀδέκαστόν ἐστιν ἐκεῖνο 
τὸ δικαστήριον, παραλογισθῆναι μὴ δυνάμενον. Μὴ 
τοίνυν ἴδῃς, ὅτι κατεκρίθη κάτω· ἀλλὰ τὰ ἄνω οὐ 
τοιαῦτα. Ἐνταῦθα μὲν γὰρ ἐν τῷ κάτω δικαστηρίῳ<tr><th rowspan=2>60<td>καὶ ἀνεύθυνοι πολλάκις καταδικάζονται, καὶ ὑπεύθυ‐<tr><td>νοι ἀφίενται, καὶ δίκαιοι κατακρίνονται, καὶ<td class=K rowspan=13>Column end<tr><td><h3>49</h3>.<h2>412</h2><td>ἄδικοι διαφεύγουσι. Τὰ μὲν γὰρ ἑκόντες τῶν κρινο‐ 
μένων, τὰ δὲ ἄκοντες διαφθείρουσιν οἱ πολλοὶ τῶν 
ἀνθρώπων· ἢ γὰρ ἀγνοοῦντες τὸ δίκαιον καὶ ἀπατη‐ 
θέντες, ἢ ἰδόντες μὲν, ὑπὸ χρημάτων δὲ διαφθαρέντες<tr><th>5<td>προέδωκαν τὴν ἀλήθειαν, καὶ κατεψηφίσαντο τῶν 
ἀνευθύνων. Ἄνω δὲ οὐδὲν τοιοῦτόν ἐστιν. Ὁ Θεὸς 
γὰρ κριτὴς δίκαιος, καὶ τὸ κρῖμα αὐτοῦ ὡς φῶς ἐξ‐ 
ελεύσεται· οὐκ ἔχει σκότος, οὐκ ἔχει ἀποκρυβὴν, οὐ‐ 
δεμίαν δέχεται παρατροπήν. Ἵνα γὰρ μὴ λέγῃ<tr><th>10<td>ἐκεῖνος, ὅτι κατεδικάσθη κάτω, τί αὐτῷ συνηγορεῖς; 
ἀνήγαγεν αὐτὸν ἐπὶ τὸ ἄνω δικαστήριον, ἐπὶ τὸ βῆμα 
τὸ φοβερὸν, ἐπὶ τὸ κριτήριον τὸ ἀδέκαστον, ἐπὶ τὸν 
ἀπαραλόγιστον δικαστὴν, ἀνέμνησεν αὐτὸν ἐκείνου 
τοῦ φοβεροῦ κριτηρίου. Ἐκεῖ βλέπε, φησὶ, καὶ οὐκ<tr><th>15<td>οἴσεις τὴν καταδικάζουσαν ψῆφον, οὐδὲ στήσῃ μετὰ 
τῶν κάτω ἀνθρώπων, ἀλλὰ θαυμάσεις, καὶ ἀποδέξῃ 
τὴν ἄνωθεν κρίσιν. <span class=Em>Οὐδὲ φοβῇ,</span> φησὶ, <span class=Em>τὸν Θεὸν σύ; 
</span>Εἶδες φιλοσοφίαν λῃστοῦ, εἶδες σύνεσιν, εἶδες διδα‐ 
σκαλίαν; ἀθρόον ἀπὸ τοῦ σταυροῦ πρὸς τὸν οὐρανὸν<tr><th>20<td>ἀνέπτη. Καὶ ὅρα αὐτὸν ἀποστολικὸν νόμον ἤδη πλη‐ 
ροῦντα, καὶ οὐ τὰ ἑαυτοῦ μόνον σκοποῦντα, ἀλλὰ 
πάντα ποιοῦντα καὶ πραγματευόμενον, ὥστε καὶ 
ἐκεῖνον τῆς πλάνης ἀπαλλάξαι, καὶ πρὸς τὴν ἀλήθειαν 
ἐπαναγαγεῖν. Εἰπὼν γὰρ, <span class=Em>Οὐδὲ φοβῇ τὸν Θεὸν σὺ,</span><tr><th>25<td>ἐπήγαγεν, <span class=Em>Ὅτι ἐν τῷ αὐτῷ κρίματί</span> ἐσμεν. Σκόπει 
ἐξομολόγησιν ἀπηρτισμένην. Τί ἐστιν, <span class=Em>Ἐν τῷ αὐτῷ 
κρίματί</span> ἐσμεν; Ἐν τῇ αὐτῇ, φησὶ, κολάσει· καὶ 
ἡμεῖς γὰρ ἐν σταυρῷ ἐσμεν. Ἐκεῖνον τοίνυν ὀνειδί‐ 
ζων, σαυτὸν πρὸ ἐκείνου βάλλεις ταῖς λοιδορίαις.<tr><th>30<td>Ὥσπερ οὖν ὁ ἐν ἁμαρτήμασιν ὢν, καὶ ἕτερον κατα‐ 
δικάζων, ἑαυτὸν πρὸ ἐκείνου καταδικάζει· οὕτω καὶ 
ὁ ἐν συμφορᾷ ὢν, καὶ ὀνειδίζων ἑτέρου συμφορὰν, 
ἑαυτὸν πρὸ ἐκείνου ὀνειδίζει. <span class=Em>Ἐν τῷ αὐτῷ κρίματι, 
</span>φησὶν, ἐσμέν. Ἀποστολικὸν αὐτῷ νόμον ἀναγινώσκει,<tr><th>35<td>εὐαγγελικὰ ῥήματα λέγοντα· <span class=Em>Μὴ κρίνετε, ἵνα μὴ 
κριθῆτε.</span> <span class=Em>Ὅτι ἐν τῷ αὐτῷ κρίματί</span> ἐσμεν. Τί ποιεῖς, 
ὦ λῃστά; κοινωνὸν ὑμῶν αὐτὸν ποιεῖς λέγων, <span class=Em>Ἐν 
τῷ αὐτῷ κρίματί</span> ἐσμεν; Οὐχὶ, φησίν· ἐπάγω τὴν 
διόρθωσιν διὰ τῶν ἑξῆς· <span class=Em>Καὶ ἡμεῖς μὲν,</span> φησὶ, <span class=Em>δι‐</span><tr><th>40<td><span class=Em>καίως· ἄξια γὰρ ὧν ἐποιήσαμεν ἀπολαμβάνομεν. 
</span>Ἵνα γὰρ μὴ ἀκούσας ὅτι εἶπεν, <span class=Em>Ἐν τῷ αὐτῷ κρί‐ 
ματί</span> ἐσμεν, νομίσῃς ὅτι κοινωνὸν αὐτὸν τῆς ἁμαρ‐ 
τίας ἐποίησε, διὰ τοῦτο ἐπήγαγε τὴν διόρθωσιν, καί 
φησιν· <span class=Em>Ἡμεῖς μὲν δικαίως· ἄξια γὰρ ὧν ἐποιή‐</span><tr><th>45<td><span class=Em>σαμεν ἀπολαμβάνομεν.</span> Εἶδες ἐξομολόγησιν τελείαν 
ἐν σταυρῷ; εἶδες πῶς ἀπενίψατο διὰ τῶν ῥημάτων 
τὰ ἁμαρτήματα; εἶδες πῶς ἐπλήρωσεν ἐκεῖνο τὸ προ‐ 
φητικὸν παράγγελμα· <span class=Em>Λέγε σὺ τὰς ἀνομίας σου 
πρῶτος, ἵνα δικαιωθῇς</span>; Οὐδεὶς αὐτὸν ἠνάγκασεν,<tr><td><h3>49</h3>.<h2>412</h2> <h1>(50)</h1><td>οὐδεὶς κατηγόρησεν, οὐδεὶς ἐπέθετο· αὐτὸς ἑαυτοῦ 
κατήγορος γίνεται· διὰ τοῦτο οὐδένα λοιπὸν εἶχεν 
ἕτερον κατήγορον. Προλαβὼν γὰρ ἥρπασε τὴν τάξιν 
τοῦ κατηγόρου, καὶ ἑαυτὸν ἐστηλίτευσε λέγων· <span class=Em>Ἡμεῖς 
δικαίως· ἄξια γὰρ ὧν ἐπράξαμεν ἀπολαμβάνομεν·</span><tr><th rowspan=2>55<td><span class=Em>οὗτος δὲ οὐδὲν ἄτοπον ἔπραξεν.</span> Εἶδες εὐλάβειαν 
ἐπιτεταμένην; Ὅτε δὴ κατηγόρησεν ἑαυτοῦ, ὅτε ἐξ‐ 
επόμπευσε τὰ καθ’ ἑαυτὸν, ὅτε ἀπελογήσατο 
ὑπὲρ τοῦ Δεσπότου εἰπὼν, ὅτι <span class=Em>Ἡμεῖς μὲν δικαίως,</span><tr><td><span class=Em>οὗτος δὲ οὐδὲν ἄτοπον ἔπραξε·</span> τότε καὶ τὴν ἱκε‐<td class=Y rowspan=14>411<tr><td><h3>49</h3>.<h2>413</h2><td>σίαν προσαγαγεῖν ἐθάῤῥησε, λέγων· <span class=Em>Μνήσθητί μου, 
Κύριε, ὅταν ἔλθῃς ἐν τῇ βασιλείᾳ σου.</span> Οὐκ ἐτόλ‐ 
μησε πρότερον εἰπεῖν, <span class=Em>Μνήσθητί μου,</span> ἕως ὅτε διὰ 
τῆς ἐξομολογήσεως ἐκάθηρεν ἑαυτὸν τοῦ ῥύπου τῶν<tr><th>5<td>ἁμαρτημάτων, ἕως ὅτε καταδικάσας ἑαυτὸν ἀνεύθυ‐ 
νον εἰργάσατο, ἕως ὅτε διὰ τῆς κατηγορίας ἀπέθετο 
τὰ πλημμελήματα. 
    Ὁρᾷς πόσον ἰσχύει ἐξομολόγησις καὶ ἐν αὐτῷ τῷ 
σταυρῷ; Ταῦτα ἀκούων, ἀγαπητὲ, μηδέποτε ἀπο‐<tr><th>10<td>γνῷς σαυτοῦ, ἀλλ’ ἐννοῶν τὸ ἄφατον μέγεθος τῆς τοῦ 
Θεοῦ φιλανθρωπίας, ἐπείγου πρὸς τὴν τῶν ἡμαρτη‐ 
μένων διόρθωσιν. Εἰ γὰρ ἐν σταυρῷ ὄντα τὸν λῃστὴν 
τοσαύτης ἠξίωσε τῆς φιλοτιμίας, πολλῷ μᾶλλον ἡμᾶς 
τῆς οἰκείας ἀξιώσει φιλανθρωπίας, εἰ βουληθείημεν<tr><th>15<td>τῶν πεπλημμελημένων τὴν ἐξομολόγησιν ποιήσασθαι. 
Ἵνα τοίνυν καὶ ἡμεῖς τῆς παρ’ αὐτοῦ φιλανθρωπίας 
ἀπολαύσωμεν, ἐξομολογεῖσθαι τὰ ἑαυτῶν ἁμαρτήματα 
μὴ ἐπαισχυνώμεθα· μεγάλη γὰρ τῆς ἐξομολογήσεως 
ἡ ἰσχὺς, καὶ πολλὴ ταύτης ἡ δύναμις. Ἰδοὺ γὰρ καὶ<tr><th>20<td>οὗτος ἐξωμολογήσατο, καὶ τὸν παράδεισον εὗρεν ἀνεῳ‐ 
γμένον· ἐξωμολογήσατο, καὶ παῤῥησίαν ἔλαβεν, ὁ ἐν 
λῃστείᾳ ὢν, βασιλείαν αἰτῆσαι. Μέχρις ἐκείνου τοῦ 
καιροῦ τὴν βασιλείαν τῶν οὐρανῶν οὐκ ᾔτησε. Πόθεν, 
εἰπέ μοι, βασιλείας, ὦ λῃστὰ, μέμνησαι; τί γὰρ εἶδες<tr><th>25<td>τοιοῦτον νῦν; Ἧλοι καὶ σταυρὸς τὰ ὁρώμενα, καὶ 
κατηγορία καὶ σκώμματα καὶ λοιδορίαι. Ναὶ, φησίν· 
αὐτὸς γὰρ ὁ σταυρὸς βασιλείας εἶναί μοι δοκεῖ σύμ‐ 
βολον. Διὰ τοῦτο δὲ αὐτὸν βασιλέα καλῶ, ἐπειδὴ βλέ‐ 
πω αὐτὸν σταυρούμενον· βασιλέως γάρ ἐστιν ὑπὲρ<tr><th>30<td>τῶν ἀρχομένων ἀποθνήσκειν. Αὐτὸς εἶπεν· <span class=Em>Ὁ ποιμὴν 
ὁ καλὸς τὴν ψυχὴν αὑτοῦ τίθησιν ὑπὲρ τῶν προ‐ 
βάτων·</span> οὐκοῦν καὶ ὁ βασιλεὺς ὁ καλὸς τὴν ψυχὴν 
αὑτοῦ τίθησιν ὑπὲρ τῶν ἀρχομένων. Ἐπεὶ οὖν τὴν 
ψυχὴν αὐτοῦ τέθεικε, διὰ τοῦτο αὐτὸν βασιλέα καλῶ.<tr><th>35<td><span class=Em>Μνήσθητί μου, Κύριε, ὅταν ἔλθῃς ἐν τῇ βασιλείᾳ 
σου. 
</span>    δʹ. Βούλει μαθεῖν πῶς καὶ βασιλείας σύμβολον ὁ 
σταυρὸς, καὶ πῶς σεμνὸν τὸ πρᾶγμά ἐστιν; Οὐκ 
ἀφῆκεν αὐτὸν εἶναι ἐπὶ τῆς γῆς, ἀλλ’ ἀνέσπασεν αὐτὸν<tr><th>40<td>καὶ εἰς τὸν οὐρανὸν ἀνήγαγε. Πόθεν δῆλον τοῦτο; Μετ’ 
αὐτοῦ μέλλει ἔρχεσθαι ἐν τῇ δευτέρᾳ παρουσίᾳ. Ἀλλ’ 
ἴδωμεν καὶ πῶς μέλλει μετ’ αὐτοῦ ἔρχεσθαι. Ἄκου‐ 
σον αὐτοῦ λέγοντος τοῦ Χριστοῦ· <span class=Em>Ἐὰν εἴπωσιν ὑμῖν, 
Ἰδοὺ ἐν τοῖς ταμιείοις ἐστὶν ὁ Χριστὸς, ἰδοὺ ἐν</span><tr><th>45<td><span class=Em>τῇ ἐρήμῳ, μὴ ἐξέλθητε·</span> περὶ τῆς δευτέρας αὑτοῦ 
παρουσίας λέγων, διὰ τοὺς ψευδοχρίστους, διὰ τοὺς 
ψευδοπροφήτας, διὰ τὸν Ἀντίχριστον, ἵνα μή τις πλα‐ 
νηθεὶς ἐκείνῳ περιπέσῃ. Ἐπειδὴ γὰρ πρὸ τοῦ Χρι‐ 
στοῦ ὁ Ἀντίχριστος ἔρχεται, ἵνα μὴ ζητοῦντες, φησὶ,<tr><td><h3>49</h3>.<h2>413</h2> <h1>(50)</h1><td>τὸν ποιμένα, τῷ λύκῳ περιπέσητε, διὰ τοῦτο ὑμῖν 
λέγω γνωρίσματα τῆς τοῦ ποιμένος παρουσίας. Ἐπει‐ 
δὴ γὰρ ἡ πρώτη αὐτοῦ παρουσία λανθάνουσα ἐγένετο, 
μὴ νομίσητε, φησὶν, ὅτι καὶ ἡ δευτέρα τοιαύτη ἔσται. 
Ἐκείνη γὰρ εἰκότως λανθάνουσα ἐγένετο· ἦλθε γὰρ<tr><th>55<td>ζητῆσαι τὸ ἀπολωλός· αὕτη δὲ οὐχ οὕτως, ἀλλὰ πῶς; 
εἰπὲ καὶ δίδαξον. <span class=Em>Ὥσπερ ἐξέρχεται,</span> φησὶν, <span class=Em>ἡ ἀστρα‐ 
πὴ ἀπὸ ἀνατολῶν, καὶ φαίνεται ἕως δυσμῶν, οὕ‐ 
τως ἔσται καὶ ἡ παρουσία τοῦ Υἱοῦ τοῦ ἀνθρώ‐ 
που.</span> Ἀθρόον πᾶσι φανεῖται· οὐ δεήσεται οὐδεὶς ἐρω‐<tr><th>60<td>τῆσαι. Ὥσπερ γὰρ ἀστραπῆς φαινομένης, οὐ δεόμεθα 
ἐξετάζειν, εἰ ἐγένετο ἀστραπή· οὔτω τῆς παρ‐ 
ουσίας αὐτοῦ γενομένης, οὐ δεησόμεθα ἐξετάζειν εἰ 
παρεγένετο ὁ Χριστός. Ἀλλὰ τὸ ζητούμενον οὐδέπω 
καὶ νῦν εἰρήκαμεν, εἰ μετὰ τοῦ σταυροῦ ἔρχεται.<tr><th>65<td>Ἄκουε τοίνυν καὶ τοῦτο σαφῶς αὐτοῦ δηλοῦντος.<td class=K rowspan=14>Column end<tr><td><h3>49</h3>.<h2>414</h2><td><span class=Em>Τότε,</span> φησὶ, τουτέστιν, ὅταν ἔρχωμαι, <span class=Em>ὁ ἥλιος σκο‐ 
τισθήσεται, καὶ ἡ σελήνη οὐ δώσει τὸ φέγγος αὐ‐ 
τῆς.</span> Τοσαύτη γὰρ ἔσται τοῦ φωτὸς τότε ἡ ὑπερβολὴ, 
ὡς καὶ τὰ φανότατα ἄστρα ἀποκρύπτεσθαι. <span class=Em>Καὶ οἱ</span><tr><th>5<td><span class=Em>ἀστέρες γὰρ,</span> φησὶ, <span class=Em>πεσοῦνται, καὶ οὕτω τὸ ση‐ 
μεῖον φανήσεται τοῦ Υἱοῦ τοῦ ἀνθρώπου ἐν τῷ 
οὐρανῷ.</span> Εἶδες πόση ἡ ὑπερβολὴ τοῦ σημείου, πόση 
φαιδρότης, πόση λαμπηδών; Ὁ ἥλιος σκοτίζεται, ἡ 
σελήνη οὐ φαίνει, τὰ ἄστρα πίπτει· ἐκεῖνο δὲ μόνον<tr><th>10<td>φαίνεται, ἵνα μάθῃς ὅτι καὶ σελήνης φανότερον καὶ 
ἡλίου φαιδρότερόν ἐστι. Καθάπερ γὰρ βασιλέως εἰσ‐ 
ιόντος, τὰ στρατόπεδα προλαμβάνοντα τὰ σημεῖα φέ‐ 
ρει ἐπὶ τῶν ὤμων, καὶ προαγγέλλει τοῦ βασιλέως τὴν 
εἴσοδον· οὕτω τοῦ τῆς κτίσεως Δεσπότου καταβαίνον‐<tr><th>15<td>τος ἐκ τῶν οὐρανῶν, προλαμβάνει τὰ στρατόπεδα 
τῶν ἀγγέλων καὶ τῶν ἀρχαγγέλων τὸ σημεῖον ἐκεῖνο 
βαστάζοντα, καὶ τὴν βασιλικὴν εἴσοδον ἡμῖν ἀπαγ‐ 
γέλλοντα. <span class=Em>Τότε,</span> φησὶ, <span class=Em>καὶ αἱ δυνάμεις τῶν οὐρα‐ 
νῶν σαλευθήσονται,</span> περὶ τῶν ἀγγέλων καὶ τῶν<tr><th>20<td>ἀρχαγγέλων λέγων, καὶ πασῶν τῶν ἀοράτων δυνά‐ 
μεων· τρόμος γὰρ αὐτοὺς λήψεται, καὶ φόβος πολὺς 
καὶ ἀγωνία. Τίνος δὲ ἕνεκεν, εἰπέ μοι, καὶ αἱ δυνά‐ 
μεις ἐκεῖναι ἐν φόβῳ καθεστήκασιν; Εἰκότως. Φοβε‐ 
ρὸν ἔσται τότε τὸ δικαστήριον, ἅπασα ἡ τῶν ἀνθρώ‐<tr><th>25<td>πων φύσις μέλλει κρίνεσθαι καὶ εὐθύνας ὑπέχειν καὶ 
παρίστασθαι βήματι φοβερῷ. Τί δήποτε δὲ καὶ οἱ 
ἄγγελοι τότε τρέμουσι, καὶ αἱ ἀσώματοι δυνάμεις 
ἐκεῖναι δεδοίκασιν; οὐδὲ γὰρ ἐκεῖνοι μέλλουσι κρίνε‐ 
σθαι. Καθάπερ δικαστοῦ τοὺς ὑπευθύνους καταδικά‐<tr><th>30<td>ζοντος, καὶ ἐφ’ ὑψηλοῦ τοῦ βήματος καθεζομένου, 
οὐχὶ οἱ ὑπεύθυνοι μόνον, ἀλλὰ καὶ οἱ τῆς τάξεως αὐ‐ 
τῆς παρεστῶτες, οἱ μηδὲν ἑαυτοῖς συνειδότες, ὅμως 
δεδοίκασι καὶ φρίττουσι διὰ τὸν φόβον τοῦ δικαστοῦ· 
οὕτω καὶ τότε, τῆς φύσεως τῆς ἡμετέρας κρινομένης<tr><th>35<td>καὶ τῶν πλημμελημάτων τὰς εὐθύνας ἀπαιτουμένης, 
καὶ οἱ μηδὲν συνειδότες ἑαυτοῖς ἄγγελοι, καὶ αἱ λοι‐ 
παὶ δυνάμεις δεδοίκασι καὶ τρέμουσι διὰ τὴν ἀπειλὴν 
τοῦ δικαστοῦ. Ἀλλὰ τοῦτο μὲν ἔγνωμεν· τίνος δὲ 
ἕνεκεν καὶ διὰ τί ἔχων τὸν σταυρὸν ἔρχεται; Μάνθανε<tr><th>40<td>καὶ τούτου τὴν αἰτίαν. Ἵνα γὰρ δι’ αὐτῶν τῶν ἔργων 
μάθωσιν οἱ σταυρώσαντες τὴν οἰκείαν ἀγνωμοσύνην, 
διὰ τοῦτο αὐτὸν τὸν ἔλεγχον τῆς μανίας αὐτοῖς δεί‐ 
κνυσι. Καὶ ἵνα μάθῃς ὅτι διὰ τοῦτο αὐτὸν φέρει, ἵνα 
αὐτῶν καθάψηται, ἄκουε πάλιν αὐτοῦ τοῦ εὐαγγελι‐<tr><th>45<td>στοῦ λέγοντος· <span class=Em>Τότε φανήσεται τὸ σημεῖον τοῦ 
Υἱοῦ τοῦ ἀνθρώπου, καὶ κόψονται πᾶσαι αἱ φυλαὶ 
τῆς γῆς,</span> βλέπουσαι τὸν κατήγορον, καὶ ἐπιγινώ‐ 
σκουσαι τὸ ἁμάρτημα. Καὶ τί θαυμάζεις, εἰ τὸν σταυ‐ 
ρὸν φέρων ἔρχεται; αὐτὰ τὰ τραύματα μεθ’ ἑαυτοῦ<tr><td><h3>49</h3>.<h2>414</h2> <h1>(50)</h1><td>φέρων ἔρχεται. Πόθεν δῆλον, ὅτι αὐτὰ τὰ τραύματα 
φέρει μεθ’ ἑαυτοῦ; Ἄκουε τοῦ προφήτου λέγοντος· 
<span class=Em>Ὄψονται εἰς ὃν ἐξεκέντησαν.</span> Καθάπερ γὰρ ἐπὶ 
τοῦ Θωμᾶ ἐποίησε, βουλόμενος τὴν ἀπιστίαν διορθῶ‐ 
σαι τοῦ μαθητοῦ, καὶ ἔδειξεν αὐτῷ τοὺς τύπους τῶν<tr><th>55<td>ἥλων, καὶ αὐτὰ τὰ τραύματα, καὶ λέγει, <span class=Em>Βάλε 
τὸν δάκτυλόν σου, καὶ φέρε τὴν χεῖρά σου, καὶ 
ἴδε, ὅτι πνεῦμα σάρκα καὶ ὀστέα οὐκ ἔχει,</span> ἵνα 
δείξῃ αὐτῷ, ὅτι ἀληθῶς ἀνέστη· οὕτω καὶ τότε φέρει 
τὰ τραύματα καὶ τὸν σταυρὸν, ἵνα αὐτοῖς δείξῃ, ὅτι<tr><th rowspan=2>60<td>αὐτός ἐστιν ἐκεῖνος ὁ σταυρωθείς. Μέγα ἄρα ἀγαθὸν 
καὶ σωτήριον, καὶ τεκμήριον ἐναργὲς τῆς τοῦ Θεοῦ 
φιλανθρωπίας. 
    εʹ. Μᾶλλον δὲ οὐχ ὁ σταυρὸς μόνον, ἀλλὰ καὶ αὐτὰ<tr><td>τὰ ῥήματα τὰ ἐπὶ τοῦ σταυροῦ δείκνυσιν αὐτοῦ<td class=Y rowspan=14>413<tr><td><h3>49</h3>.<h2>415</h2><td>τὴν ἄφατον φιλανθρωπίαν. Καὶ ἄκουε αὐτῶν τῶν ῥη‐ 
μάτων. Παρεστώτων γὰρ αὐτῶν τῶν σταυρωσάντων 
καὶ τῷ θυμῷ ζεόντων, <span class=Em>Πάτερ,</span> φησὶν, <span class=Em>ἄφες αὐτοῖς 
τὴν ἁμαρτίαν ταύτην· οὐ γὰρ οἴδασι τί ποιοῦσιν.</span><tr><th>5<td>Εἶδες φιλανθρωπίαν Δεσπότου; σταυρούμενος, ὑπὲρ 
τῶν σταυρούντων παρεκάλει· καίτοι ἐκεῖνοι ἐχλεύα‐ 
ζον καὶ διέσυρον αὐτὸν λέγοντες· <span class=Em>Εἰ Υἱὸς εἶ τοῦ 
Θεοῦ, κατάβηθι ἀπὸ τοῦ σταυροῦ.</span> Καὶ μὴν διὰ 
τοῦτο οὐ καταβαίνει ἀπὸ τοῦ σταυροῦ, ἐπειδὴ Υἱός<tr><th>10<td>ἐστι τοῦ Θεοῦ· διὰ τοῦτο γὰρ ἦλθεν, ἵνα σταυρωθῇ 
ὑπὲρ ἡμῶν. <span class=Em>Καταβάτω,</span> φησὶν, <span class=Em>ἀπὸ τοῦ σταυροῦ, 
ἵνα ἴδωμεν, καὶ πιστεύσωμεν εἰς αὐτόν.</span> Ὅρα 
ἀναισχυντίας ῥήματα καὶ προφάσεις ἀπιστίας. Τοῦ 
καταβῆναι ἀπὸ τοῦ σταυροῦ μεῖζον ἐποίησε, καὶ οὐκ<tr><th>15<td>ἐπίστευσαν, καὶ νῦν λέγουσι· Κατάβα ἀπὸ τοῦ σταυ‐ 
ροῦ, καὶ πιστεύσομέν σοι. Τοῦ γὰρ καταβῆναι ἀπὸ 
τοῦ σταυροῦ πολὺ μεῖζον ἦν τὸ νεκρὸν ἀναστῆναι, 
τοῦ λίθου ἐπικειμένου τῷ τάφῳ· τοῦ καταβῆναι ἀπὸ 
τοῦ σταυροῦ πολὺ μεῖζον ἦν τετραήμερον ὄντα τὸν<tr><th>20<td>Λάζαρον κειρίαις ἐνειλημ[μ]ένον, μετὰ τούτων ἐξαγα‐ 
γεῖν ἐκ τοῦ μνημείου. Εἶδες ἀνοίας ῥήματα; εἶδες 
μανίας ὑπερβολήν; ἀλλὰ προσέχετε μετὰ ἀκριβείας, 
παρακαλῶ, ἵνα εἰδῆτε Θεοῦ φιλανθρωπίαν ὑπερβάλ‐ 
λουσαν, καὶ πῶς αὐτῇ τῇ ἀνοίᾳ αὐτῶν ἀφορμῇ κέ‐<tr><th>25<td>χρηται εἰς συγγνώμην ὁ Χριστός. <span class=Em>Πάτερ,</span> φησὶν, 
<span class=Em>ἄφες αὐτοῖς τὴν ἁμαρτίαν· οὐ γὰρ οἴδασι τί ποι‐ 
οῦσι.</span> Μονονουχὶ γὰρ τοῦτο δηλοῖ, δι’ ὧν φησιν· Ἀνόη‐ 
τοί εἰσι, καὶ ἀγνοοῦσιν ὃ πράττουσι. Κἀκεῖνοι μὲν 
ἔλεγον· <span class=Em>Εἰ Υἱὸς εἶ τοῦ Θεοῦ, σῶσον σεαυτόν·</span> αὐτὸς<tr><th>30<td>δὲ ἐσπούδαζεν ὅπως ἐκείνους σώσῃ τοὺς ὀνειδίζοντας 
αὐτῷ καὶ κωμῳδοῦντας καὶ λοιδορουμένους. <span class=Em>Ἄφες 
αὐτοῖς,</span> φησὶ, <span class=Em>τὴν ἁμαρτίαν ταύτην· οὐ γὰρ οἴδασι 
τί ποιοῦσι.</span> Τί οὖν; ἀφῆκεν αὐτοῖς τὴν ἁμαρτίαν; 
Ἀφῆκε τοῖς βουλομένοις τὴν μετάνοιαν ἐπιδείξασθαι.<tr><th>35<td>Καὶ εἰ μὴ ἀφῆκεν αὐτοῖς τὴν ἁμαρτίαν, οὐκ ἂν Παῦ‐ 
λος ἀπόστολος ἐγένετο· εἰ μὴ ἀφῆκεν αὐτοῖς τὴν 
ἁμαρτίαν, οὐκ ἂν εὐθέως τρισχίλιοι καὶ πεντακισχί‐ 
λιοι, οὐκ ἂν αἱ πολλαὶ μυριάδες τῶν Ἰουδαίων ἐπί‐ 
στευσαν ὕστερον. Ἄκουσον γὰρ τί φησι πρὸς τὸν<tr><th>40<td>Παῦλον Ἰάκωβος ἐν Ἱεροσολύμοις· <span class=Em>Θεωρεῖς, ἀδελφὲ, 
πόσαι μυριάδες εἰσὶ τῶν πεπιστευκότων Ἰου‐ 
δαίων. 
</span>    Μιμησώμεθα τοίνυν, παρακαλῶ, καὶ ἡμεῖς τὸν 
Δεσπότην, καὶ ὑπὲρ τῶν ἐχθρῶν εὐχώμεθα. Ἅπερ<tr><th>45<td>χθὲς παρῄνεσα, ταῦτα καὶ νῦν πάλιν παραινῶ· εἰδὼς 
τοῦ κατορθώματος τὸ μέγεθος, μίμησαί σου τὸν Δε‐ 
σπότην· ἐκεῖνος ἐσταυροῦτο, καὶ ὑπὲρ τῶν σταυρούν‐ 
των παρεκάλει. Καὶ πῶς δύναμαι, φησὶ, τὸν Δεσπό‐ 
την μιμήσασθαι; Ἂν ἐθέλῃς, δύνασαι· εἰ μὴ ἦν δυ‐<tr><td><h3>49</h3>.<h2>415</h2> <h1>(50)</h1><td>νατὸν, οὐκ ἂν ἔλεγε· <span class=Em>Μάθετε ἀπ’ ἐμοῦ ὅτι πρᾶός 
εἰμι καὶ ταπεινὸς τῇ καρδίᾳ·</span> εἰ μὴ δυνατὸν ἦν 
ἀνθρώπῳ μιμήσασθαι, οὐκ ἂν ὁ Παῦλος εἶπε· <span class=Em>Μιμη‐ 
ταί μου γίνεσθε, καθὼς κἀγὼ Χριστοῦ.</span> Πλὴν ἀλλ’ οὐ 
βούλει μιμήσασθαι τὸν Δεσπότην; μίμησαί σου τὸν<tr><th>55<td>σύνδουλον, τὸν Στέφανον λέγω, τὸν πρῶτον 
ἀνοίξαντα τὰς τοῦ μαρτυρίου θύρας· ἐκεῖνος τὸν 
Δεσπότην ἐμιμήσατο. Καθάπερ γὰρ ὁ Δεσπότης με‐ 
ταξὺ τῶν σταυρούντων αὐτὸν κρεμάμενος ὑπὲρ τῶν 
σταυρούντων παρεκάλει, οὕτω καὶ ὁ δοῦλος μεταξὺ<tr><th>60<td>τῶν λιθαζόντων ὢν, βαλλόμενος ὑπὸ πάντων, καὶ τὰς 
νιφάδας τῶν λίθων δεχόμενος, τὰς ὀδύνας τὰς ἐκ τούτων 
γινομένας ἀφεὶς ἔλεγε· <span class=Em>Κύριε, μὴ στήσῃς αὐτοῖς τὴν 
ἁμαρτίαν ταύτην.</span> Εἶδες πῶς Υἱὸς διαλέγεται, καὶ 
πῶς δοῦλος εὔχεται; ἐκεῖνος λέγει· <span class=Em>Πάτερ, ἄφες</span><tr><th>65<td><span class=Em>αὐτοῖς τὴν ἁμαρτίαν ταύτην· οὐ γὰρ οἴδασι τί</span><td class=K rowspan=14>Column end<tr><td><h3>49</h3>.<h2>416</h2><td><span class=Em>ποιοῦσιν·</span> οὗτος λέγει· <span class=Em>Κύριε, μὴ στήσῃς αὐτοῖς 
τὴν ἁμαρτίαν ταύτην.</span> Καὶ ἵνα μάθῃς ὅτι ἐσπου‐ 
δασμένως τοῦτο ποιεῖ, οὐχ ἁπλῶς ηὔξατο, οὐδὲ ἀφ‐ 
ωσιωμένως, οὐδὲ ἑστὼς, ἀλλὰ θεὶς τὰ γόνατα, μετὰ<tr><th>5<td>κατανύξεως, μετὰ πολλῆς τῆς συμπαθείας. Βούλει 
σοι δείξω καὶ ἄλλον σύνδουλον μείζονα εὐχόμενον 
εὐχὴν ὑπὲρ τῶν ἐχθρῶν; ἄκουε τοῦ μακαρίου Παύλου 
λέγοντος· μετὰ γὰρ τὸ εἰπεῖν ὅσα πέπονθεν, ὅτι 
<span class=Em>Πεντάκις τεσσαράκοντα παρὰ μίαν παρὰ Ἰου‐</span><tr><th>10<td><span class=Em>δαίων ἔλαβον, τρὶς ἐῤῥαβδίσθην, ἅπαξ ἐλιθάσθην, 
τρὶς ἐναυάγησα·</span> καὶ ἀπαριθμήσασθαι τὸν ὁρμαθὸν 
καὶ τὰς ἐπιβουλὰς, ἃς παρ’ αὐτῶν καθ’ ἑκάστην ὑπ‐ 
έμεινε, φησὶ καὶ αὐτός· <span class=Em>Ηὐχόμην ἀνάθεμα εἶναι 
αὐτὸς ἐγὼ ἀπὸ Χριστοῦ ὑπὲρ τῶν ἀδελφῶν μου,</span><tr><th>15<td><span class=Em>τῶν συγγενῶν μου κατὰ σάρκα, οἵτινές εἰσιν 
Ἰσραηλῖται.</span> Θέλεις καὶ ἑτέρους ἰδεῖν, οὐχὶ ἀπὸ τῆς 
Καινῆς, ἀλλὰ καὶ ἀπὸ τῆς Παλαιᾶς, τὸ αὐτὸ τοῦτο 
ποιοῦντας; Τοῦτο γὰρ μάλιστά ἐστι τὸ θαυμαστὸν, 
ὅταν οἱ μὴ κελευσθέντες τοὺς ἐχθροὺς φιλεῖν, ἀλλ’<tr><th>20<td>ὀφθαλμὸν ἀντὶ ὀφθαλμοῦ, καὶ ὀδόντα ἀντὶ ὀδόντος 
ἐκβάλλειν, καὶ τοῖς ἴσοις ἀμύνεσθαι, οὗτοι πρὸς τὴν 
ἀποστολικὴν φθάσωσι κορυφήν. Ἄκουσον γοῦν τί 
φησι Μωϋσῆς ὁ καταλευσθεὶς πολλάκις ὑπὸ τῶν 
Ἰουδαίων· <span class=Em>Εἰ μὲν ἀφῇς αὐτοῖς τὴν ἁμαρτίαν.</span><tr><th>25<td><span class=Em>ἄφες· εἰ δὲ μὴ, κἀμὲ ἐξάλειψον ἐκ τῆς βίβλου ἧς 
ἔγραψας.</span> Ὁρᾷς ἕκαστον τῶν δικαίων τὴν τῶν ἄλλων 
ἀσφάλειαν πρὸ τῆς οἰκείας σωτηρίας τιθέμενον; Οὐ‐ 
δὲν ἥμαρτες· τίνος ἕνεκεν κοινωνῆσαι βούλει αὐτῶν 
τῆς τιμωρίας; Οὐκ αἰσθάνομαι, φησὶ, τῆς εὐπραγίας,<tr><th>30<td>ἑτέρων πασχόντων κακῶς. Ἔστι δὲ καὶ ἕτερον ἰδεῖν 
τοιαύτην ποιούμενον εὐχήν. Πολλὰ γὰρ ἐπίτηδες παρ‐ 
άγω τὰ παραδείγματα, ἵνα κἂν οὕτως ἑαυτοὺς διορθώ‐ 
σωμεν, καὶ τὸ χαλεπὸν τοῦτο νόσημα τῆς αὑτῶν ψυ‐ 
χῆς ἐξορίσωμεν, τὸ κατεύχεσθαι λέγω τῶν ἐχθρῶν.<tr><th>35<td>Ἄκουε καὶ τοῦ μακαρίου Δαυῒδ, ἡνίκα τοῦ Θεοῦ 
παροξυνθέντος καὶ ἄγγελον ἀποστείλαντος τὸν τιμω‐ 
ρησόμενον τὸ πλῆθος, τί φησιν, ὁρῶν λοιπὸν γυμνὴν 
τὴν ῥομφαίαν δεικνύντα τὸν ἄγγελον καὶ τὴν πληγὴν 
ἐπιφέρειν μέλλοντα· <span class=Em>Ἐγὼ ὁ ποιμὴν ἐκακοποίησα,</span><tr><th>40<td><span class=Em>καὶ οὗτοι τὸ ποίμνιον τί ἐποίησαν; Γενέσθω ἡ 
χείρ σου ἐπ’ ἐμὲ, καὶ ἐπὶ τὸν οἶκον τοῦ πατρός 
μου.</span> Ὁρᾷς πάλιν συγγενῆ τὰ κατορθώματα; Βούλει 
σοι δείξω καὶ ἕτερον τοῦτο ποιοῦντα; Σαμουὴλ ὁ 
προφήτης ὑβρίσθη παρὰ τῶν Ἰουδαίων, ἐξουθενήθη,<tr><th>45<td>ἠτιμώθη οὕτως, ὡς τὸν Θεὸν θελῆσαι αὐτὸν παρα‐ 
μυθήσασθαι. Προσέχετε, παρακαλῶ, μετὰ ἀκριβείας. 
Εἶπε γὰρ πρὸς αὐτὸν ὁ Θεός· <span class=Em>Οὐ σὲ ἐξουθενήκα‐ 
σιν, ἀλλ’ ἐμέ.</span> Τί οὖν ἐκεῖνος ὁ ἐξουθενηθεὶς, 
ὁ ἀτιμασθεὶς, ὁ καταφρονηθεὶς, ὁ ὑβρισθείς; Ἄκουε<tr><td><h3>49</h3>.<h2>416</h2> <h1>(50)</h1><td>τί φησιν· <span class=Em>Ἐμοὶ δὲ μὴ γένοιτο ἁμαρτεῖν τῷ Κυ‐ 
ρίῳ τοῦ διαλιπεῖν προσευχόμενον ὑπὲρ ὑμῶν. 
</span>Ἁμαρτίαν ἐνόμισεν εἶναι τὸ μὴ προσεύχεσθαι ὑπὲρ 
τῶν ἐχθρῶν. Μὴ γένοιτό μοι, φησὶν, ἁμαρτεῖν οὕτως, 
ὡς μὴ προσεύξασθαι ὑπὲρ ὑμῶν. Εἶδες ἕκαστον τῶν<tr><th>55<td>δικαίων, πόσην τούτου τοῦ κατορθώματος ἐποιήσατο 
τὴν ἐπιμέλειαν, τῷ Δεσπότῃ κατακολουθῶν; Ἴδωμεν 
τοίνυν ἄνωθεν τὰ εἰρημένα. Ὁ Δεσπότης λέγει· <span class=Em>Πά‐ 
τερ, ἄφες αὐτοῖς τὴν ἁμαρτίαν· οὐ γὰρ οἴδασι τί 
ποιοῦσιν.</span> Ὁ Στέφανος εἶπε· <span class=Em>Κύριε, μὴ στήσῃς αὐ‐</span><tr><th rowspan=2>60<td><span class=Em>τοῖς τὴν ἁμαρτίαν ταύτην.</span> Ὁ Παῦλος λέγει· <span class=Em>Ηὐ‐ 
χόμην ἀνάθεμα εἶναι αὐτὸς ἐγὼ ἀπὸ τοῦ Χριστοῦ</span><tr><td><span class=Em>ὑπὲρ τῶν ἀδελφῶν μου, τῶν συγγενῶν μου κατὰ</span><td class=Y rowspan=9>415<tr><td><h3>49</h3>.<h2>418</h2><td><span class=Em>σάρκα.</span> Ὁ Μωϋσῆς ὁμοίως· <span class=Em>Εἰ μὲν ἀφῇς αὐτοῖς 
τὴν ἁμαρτίαν, ἄφες· εἰ δὲ μὴ, κἀμὲ ἐξάλειψον ἐκ 
τῆς βίβλου ἧς ἔγραψας.</span> Ὁ Δαυῒδ λέγει· <span class=Em>Γενέσθω 
ἡ χείρ σου ἐπ’ ἐμὲ, καὶ ἐπὶ τὸν οἶκον τοῦ πατρός</span><tr><th>5<td><span class=Em>μου.</span> Ὁ Σαμουὴλ ὡσαύτως· <span class=Em>Ἐμοὶ δὲ μὴ γένοιτο 
ἁμαρτεῖν τοῦ διαλιπεῖν προσευχόμενον ὑπὲρ 
ὑμῶν.</span> Ποίας οὖν τύχοιμεν ἡμεῖς συγγνώμης λοιπὸν, 
τῶν ἀπὸ τῆς Καινῆς, τῶν ἀπὸ τῆς Παλαιᾶς, ὥσπερ 
πάντων ἡμᾶς ὠθούντων εἰς τὴν ὑπὲρ τῶν ἐχθρῶν<tr><th>10<td>εὐχὴν, εἰ μὴ μετὰ πάσης σπουδῆς τοῦτο κατορθοῦν 
σπουδάσομεν; Μὴ τοίνυν ῥᾳθυμῶμεν, παρακαλῶ. 
Ὅσῳ γὰρ πλείονα τὰ παραδείγματα, τοσούτῳ, ἂν μὴ 
μιμησώμεθα, μείζων ἡ κόλασις. Πολὺ γὰρ μεῖζόν 
ἐστι τὸ ὑπὲρ τῶν ἐχθρῶν εὔχεσθαι, ἢ ὑπὲρ τῶν φί‐<tr><th>15<td>λων· οὐχ οὕτως ἡμᾶς ὠφελεῖ τὸ ὑπὲρ τῶν φίλων 
εὔχεσθαι, ὡς τὸ ὑπὲρ τῶν ἐχθρῶν. Ἄκουε τοῦ Χρι‐ 
στοῦ λέγοντος· <span class=Em>Ἐὰν ἀγαπήσητε τοὺς ἀγαπῶντας 
ὑμᾶς, ποία ὑμῖν χάρις ἐστίν; οὐχὶ καὶ οἱ τελῶναι 
τὸ αὐτὸ ποιοῦσιν;</span> Ὅταν τοίνυν ὑπὲρ τῶν φίλων<tr><th>20<td>εὐξώμεθα, οὐδέπω τῶν τελωνῶν γινόμεθα βελτίους· 
ἐὰν δὲ τοὺς ἐχθροὺς φιλήσωμεν, καὶ ὑπὲρ τῶν ἐχθρῶν 
εὐξώμεθα, ὅμοιοι γινόμεθα τῷ Θεῷ κατὰ δύναμιν 
ἀνθρωπίνην. <span class=Em>Ἔσεσθε</span> γὰρ, φησὶν, <span class=Em>ὅμοιοι τοῦ Πα‐ 
τρὸς ὑμῶν τοῦ ἐν οὐρανοῖς, ὅτι τὸν ἥλιον αὐτοῦ</span><tr><th>25<td><span class=Em>ἀνατέλλει ἐπὶ πονηροὺς καὶ ἀγαθοὺς, καὶ βρέχει 
ἐπὶ δικαίους καὶ ἀδίκους.</span> Ὅταν οὖν καὶ ἀπὸ τοῦ 
Δεσπότου, καὶ ἀπὸ τῶν δούλων ἔχωμεν τὰ παραδεί‐ 
γματα, ζηλώσωμεν, κατορθώσωμεν τὴν ἀρετήν· ἵνα 
καὶ τῆς βασιλείας τῶν οὐρανῶν ἐπιτυχεῖν καταξιω‐<tr><th>30<td>θῶμεν, καὶ τῇ φρικτῇ ταύτῃ τραπέζῃ μετὰ πλείονος 
τῆς παῤῥησίας, τὸ συνειδὸς ἑαυτῶν ἐκκαθάραντες, 
καὶ τῶν ἐπηγγελμένων ἀγαθῶν ἐπιτύχωμεν, χάριτι 
καὶ φιλανθρωπίᾳ τοῦ Κυρίου ἡμῶν Ἰησοῦ Χριστοῦ, 
μεθ’ οὗ τῷ Πατρὶ, ἅμα τῷ ἁγίῳ Πνεύματι, δόξα,<tr><th rowspan=2>35<td>κράτος, τιμὴ, νῦν καὶ ἀεὶ, καὶ εἰς τοὺς αἰῶνας τῶν<tr><td>αἰώνων. Ἀμήν.<td class=Y>417</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
