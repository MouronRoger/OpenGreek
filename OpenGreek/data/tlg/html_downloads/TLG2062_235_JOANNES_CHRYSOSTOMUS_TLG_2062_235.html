<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: In Samaritanam [Sp.] :: TLG 2062 235</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 235&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>In Samaritanam </strong>[Sp.]</p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>In Samaritanam </strong>[Sp.]</p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>59</h3>.<h2>535</h2> <h1>(13t)</h1><td><a class="T Em">Εἰς τὴν Σαμαρεῖτιν, καὶ εἰς τὸ, «Ἔρχεται ὁ Ἰησοῦς εἰς πόλιν τῆς Σαμαρείας, λεγομένην Συχάρ.»</a><td class=K rowspan=13><tr><th>14<td class=QE>αʹ. Σήμερον ἡμῖν ὁ Χριστὸς τοὺς ἄθλους τῆς Σαμαρείτι‐<tr><th>15<td>δος ἀνεκήρυξεν· καὶ χρὴ τὸν πτωχὸν λόγον εἰς τὸ πέλαγος 
τῶν αὐτῆς κατορθωμάτων διαπλεῦσαι. Ὁρῶ γὰρ αὐτῆς 
τὴν πίστιν, καὶ τὸν ἐγκωμιαστικὸν αὐτῆς λόγον ἐξειπεῖν 
βούλομαι, καὶ μεθ’ ὑμῶν ἐπαινέσαι τὴν πτωχὴν καὶ 
πλουσίαν, τὴν πόρνην καὶ ἀπόστολον, τὴν ἄσωτον καὶ<tr><th>20<td>πιστὴν, τὴν πολύγαμον καὶ πολυδύναμον, τὴν πολλοὺς 
μιάνασαν, καὶ τὸν μονογενῆ Λόγον τοῦ Θεοῦ θεραπεύσα‐ 
σαν, τὴν μιανθεῖσαν, καὶ καθαρισθεῖσαν, τὴν διψή‐ 
σασαν, καὶ ὑδάτων ζώντων ἐπιθυμήσασαν, καὶ τῶν ἐπου‐ 
ρανίων ναμάτων τὴν χάριν κληρονομήσασαν. Τί γάρ<tr><th>25<td>φησιν ὁ εὐαγγελιστὴς Ἰωάννης, ὁ τὰ ἄῤῥητα βροντήσας 
μυστήρια; <span class=Em>Ἔρχεται ὁ Ἰησοῦς εἰς πόλιν τῆς Σαμα‐ 
ρείας, λεγομένην Συχὰρ, πλησίον τοῦ χωρίου, ὃ 
ἔδωκεν Ἰακὼβ Ἰωσὴφ τῷ υἱῷ αὐτοῦ. Ἦν γὰρ ἐκεῖ 
πηγὴ τοῦ Ἰακώβ. Ὁ οὖν Ἰησοῦς κεκοπιακὼς ἐκ</span><tr><th>30<td><span class=Em>τῆς ὁδοιπορίας ἐκαθέζετο οὕτως ἐπὶ τῇ πηγῇ. Ὥρα 
ἦν ὡσεὶ ἕκτη. Ἔρχεται γυνὴ ἐκ τῆς Σαμαρείας, ἀν‐ 
τλῆσαι ὕδωρ. Λέγει αὐτῇ ὁ Ἰησοῦς, Δός μοι πιεῖν. 
Οἱ γὰρ μαθηταὶ αὐτοῦ ἀπεληλύθεισαν εἰς τὴν πόλιν, 
ἵνα τροφὰς ἀγοράσωσι. —Ὁ οὖν Ἰησοῦς κεκοπιακώς.</span><tr><th>35<td>Τί οὖν Ἡσαΐας ὁ προφήτης λέγει· Ὁ Θεὸς ὁ μέγας οὐ 
πεινάσει, οὐδὲ μὴ διψήσει, οὐδὲ μὴ κοπιάσει· <span class=Em>Οὐδὲ 
ἔστιν ἐξεύρεσις τῆς φρονήσεως αὐτοῦ;</span> Ἀλλὰ καὶ ὁ 
εὐαγγελιστὴς Ματθαῖος περὶ αὐτοῦ ἐν τῷ κατ’ αὐτὸν 
Εὐαγγελίῳ γράφει· <span class=Em>Καὶ νηστεύσας ἡμέρας τεσσαρά‐</span><tr><th>40<td><span class=Em>κοντα καὶ νύκτας τεσσαράκοντα, ὕστερον ἐπείνασεν. 
</span>Ὁμοίως δὲ καὶ ὁ εὐαγγελιστὴς Ἰωάννης, καθὼς ἀρτίως 
ἤκουες, λέγει· <span class=Em>Ὁ οὖν Ἰησοῦς κεκοπιακὼς ἐκ τῆς 
ὁδοιπορίας ἐκαθέζετο οὕτως ἐπὶ τῇ πηγῇ. Ὥρα ἦν 
ὡσεὶ ἕκτη.</span> Καὶ ὁ μὲν λέγει, ὅτι ἐπείνασεν· ὁ δὲ ὅτι<tr><th>45<td>καὶ ἐκοπίασεν. Ὁ δὲ προφήτης δηλοῖ Ἡσαΐας Πνεύματι 
ἁγίῳ φθεγγόμενος· Ὁ Θεὸς ὁ μέγας οὐ πεινάσει, οὐδὲ 
μὴ διψήσει, οὐδὲ μὴ κοπιάσει, <span class=Em>Οὐδέ ἐστιν ἐξεύρεσις 
τῆς φρονήσεως αὐτοῦ.</span> Καὶ πῶς δύναται παρὰ τούτοις 
ἡ ὁμοφωνία διασώζεσθαι τῶν τε Εὐαγγελίων καὶ τῆς<tr><td><h3>59</h3>.<h2>535</h2> <h1>(50)</h1><td>προφητείας; Πλὴν οὔτε ὁ προφήτης ἐψεύσατο· μὴ 
γένοιτο· οὔτε οἱ ἀπόστολοι ἀλλότρια τοῦ ἁγίου Πνεύμα‐ 
τος ἔγραψαν καὶ τῆς προφητείας· ἀλλ’ ἐπειδὴ ἡ τοῦ 
Σωτῆρος ἡμῶν τοῦ μεγάλου Θεοῦ οἰκονομία διπλῆν τινα 
καὶ παράδοξον εἶχε συμπλοκὴν, ἐκ θεότητος λέγω<tr><th>55<td>καὶ ἀνθρωπότητος, κατὰ τὴν αὐτοῦ εὐδοκίαν καὶ βούλη‐ 
σιν, διὰ τοῦτο ὁ μὲν προφήτης τῆς θεότητος τὴν δύνα‐ 
μιν ἐξαγγέλλει καὶ τὴν μεγαλειότητα· οἱ δὲ ἀπόστολοι 
καὶ εὐαγγελισταὶ τὴν τοῦ σώματος οἰκονομίαν ἀληθῆ 
διαγορεύουσιν. <span class=Em>Ὁ οὖν Ἰησοῦς κεκοπιακὼς ἐκ τῆς</span><tr><th>60<td><span class=Em>ὁδοιπορίας ἐκαθέζετο οὕτως ἐπὶ τῇ πηγῇ. Ὥρα ἦν 
ὡσεὶ ἕκτη. Ἔρχεται γυνὴ ἐκ τῆς Σαμαρείας ἀντλῆ‐ 
σαι ὕδωρ. Λέγει αὐτῇ ὁ Ἰησοῦς· Δός μοι πιεῖν. Οἱ 
γὰρ μαθηταὶ αὐτοῦ ἀπεληλύθεισαν εἰς τὴν πόλιν, 
ἵνα τροφὰς ἀγοράσωσι. Λέγει οὖν αὐτῷ ἡ γυνὴ ἡ</span><tr><th rowspan=2>65<td><span class=Em>Σαμαρεῖτις· Πῶς σὺ, Ἰουδαῖος ὢν, παρ’ ἐμοῦ πιεῖν</span><tr><td><span class=Em>αἰτεῖς, οὔσης γυναικὸς Σαμαρείτιδος;</span> Ἀναγκαῖον<td class=K rowspan=13>Column end<tr><td><h3>59</h3>.<h2>536</h2> <h1>(13)</h1><td>οὖν ἐστιν, ἀγαπητοὶ, ἐπιζητῆσαι, διὰ τί καὶ τὸν τόπον 
ἐσήμανε, καὶ τὴν ὥραν, καὶ τὴν τῶν μαθητῶν ἀπόλει‐<tr><th>15<td>ψιν· τὸν τόπον, <span class=Em>Ἐκαθέζετο παρὰ τῇ πηγῇ·</span> τὴν ὥραν. 
<span class=Em>Ὥρα ἦν ὡσεὶ ἕκτη·</span> τῶν μαθητῶν τὴν ἀπόλειψιν, <span class=Em>Οἱ 
γὰρ μαθηταὶ αὐτοῦ ἀπεληλύθεισαν εἰς τὴν πόλιν, 
ἵνα τροφὰς ἀγοράσωσι.</span> Τίνος οὖν ἕνεκεν τὸν τόπον 
εἶπεν; Ἐγὼ λέγω. Θήραν εἶχε πνευματικὴν, δι’ ἣν καὶ<tr><th>20<td>ἀπῆλθεν εἰς τὸν τόπον, ἐξ οὗ εἶχε τὴν θήραν ἑλκύσαι. 
Οὐχ ὁρᾷς, ὅπως ποιοῦσιν οἱ ἁλιεῖς; ὅτι οὐ πάντα τόπον 
διατρέχουσι τῆς θαλάσσης, ἀλλ’ εἰς τόπον φανερὸν, ἔνθα 
ἂν γινώσκωσι τοὺς ἰχθύας ἐνεδρεύοντας; Εἰσὶ γὰρ πολ‐ 
λοὶ τόποι κατὰ θάλασσαν μᾶλλον τῶν ἄλλων τοὺς ἰχθύας<tr><th>25<td>διατρέφοντες. Οὕτω δὴ καὶ ὁ Κύριος ἡμῶν Ἰησοῦς Χρι‐ 
στὸς, ὁ μέγας Θεὸς κατὰ τὴν προφητείαν, ᾔδει ὡς Θεὸς, 
ὅτι ἐκεῖθεν ἠδύνατο λαβεῖν τὴν θήραν, τουτέστι τὴν 
γυναῖκα τὴν Σαμαρεῖτιν. Ὥσπερ οὖν εἶπον, οἱ ἁλιεῖς 
τοῖς τόποις ἐκείνοις ἐνεδρεύουσιν, ὅθεν καὶ τὸν ἰχθὺν<tr><th>30<td>ἐλπίζουσι θηρεῦσαι· οὕτω καὶ ὁ Χριστὸς ἦλθεν εἰς τὸν 
τόπον, ὅθεν τὴν Σαμαρεῖτιν εἶχε θηρεῦσαι, καὶ δι’ αὐτῆς 
μεγάλην ζωγρείαν ἀνθρώπων ἀπεργάσασθαι. Ἰδοὺ, τοῦ 
τόπου τὴν αἰτίαν ἐμήνυσα. Διὰ τί δὲ καὶ τὴν ὥραν 
εἶπε; Φησὶ γάρ· <span class=Em>Ὁ Ἰησοῦς κεκοπιακὼς ἐκ τῆς ὁδοι‐</span><tr><th>35<td><span class=Em>πορίας ἐκαθέζετο οὕτως ἐπὶ τῇ πηγῇ. Ὥρα ἦν ὡσεὶ 
ἕκτη.</span> Ἄκουε τοίνυν, ἀγαπητὲ, καὶ περὶ τῆς ὥρας. 
Πτωχή τις ἦν ἡ Σαμαρεῖτις διὰ παντὸς ἐκ τῶν χειρῶν 
αὐτῆς τρεφομένη, πτωχὴ δὲ καὶ τῷ σώματι καὶ τοῖς 
χρήμασιν, ἀλλ’ οὐ τῇ τῆς ψυχῆς εὐσεβείᾳ. Οὕτως οὖν<tr><th>40<td>ἐγειρομένη ἐπὶ τὸν ἱστὸν διέτρεχε διὰ τὴν ἐργασίαν, 
ὅθεν καὶ τὴν τροφὴν ἐπραγματεύετο. Ἀλλ’ ἐν ὥρᾳ ἕκτῃ, 
ὅταν πάντες πρὸς ἀνάπαυσιν ἠσχολοῦντο, τότε ἐκείνη 
τὴν ὑδρίαν λαμβάνουσα, τὸ ὕδωρ ἐγέμιζεν. ᾜδει οὖν ὁ 
τὰ πάντα ἐπιστάμενος Κύριος, ὅτι τὴν ὥραν, ἣν πάντες<tr><th>45<td>πρὸς ἀνάπαυσιν εἶχον, ἐκείνη πρὸς τὸ κομίζειν τὸ ὕδωρ 
ἑαυτὴν ἀπησχόλει. Καὶ διὰ τοῦτο ὥραν ἕκτην ἀπῆλθεν 
ὁ Κύριος, ὅτε ἐγίνωσκεν, ὅτι ἀπέρχεται κομίσαι τὸ 
ὕδωρ, καὶ δύναται θηρεῦσαι τὴν πνευματικὴν ταύτην 
θήραν. Καὶ τίνος ἕνεκεν τοὺς μαθητὰς αὐτοῦ ὁ Κύριος<tr><td><h3>59</h3>.<h2>536</h2> <h1>(50)</h1><td>ἀπεπέμψατο; <span class=Em>Οἱ γὰρ μαθηταὶ αὐτοῦ,</span> φησὶ τὸ Εὐαγγέ‐ 
λιον, <span class=Em>ἀπεληλύθεισαν εἰς τὴν πόλιν, ἵνα τροφὰς ἀγο‐ 
ράσωσι.</span> Ἡ γυνὴ πτωχή τις ἦν ἐλεεινὴ, ὡς ἤδη φθά‐ 
σαντες ἐδηλώσαμεν, μὴ ἰσχύουσα πρὸς δορυφορίαν πολ‐ 
λῶν ἀντιβλέψαι. Καὶ εἰ ἐθεάσατο ἀξίωμα διδασκάλου,<tr><th>55<td>καὶ μαθητῶν περιβολὴν, τὸν διδάσκαλον, τοὺς διδασκο‐ 
μένους, τὸν ὄχλον, τὴν τάξιν, τὸ ἀξίωμα, τὸ σχῆμα, τὸ 
ἐπίσημον, εἶχεν ἂν εὐθὺς ἀποφυγεῖν, καὶ ἀπώλετο ἡ 
θήρα· οὐκ ἐτόλμα προσελθεῖν, καὶ ὁ ἰχθὺς ἀπὸ τῶν 
δικτύων ἐξέφυγε, καὶ οὐκ ἐσαγηνεύετο, ἀλλ’ ἀπεπήδα·<tr><th>60<td>διὰ τοῦτο ἀπεπέμψατο τοὺς μαθητὰς εἰς τὴν πόλιν. 
Ἀπελθόντες γὰρ, φησὶν, ἀγοράσατε βρώματα· ὑμεῖς 
ἀπελθόντες ἀγοράσατε, ἐγὼ ἕτερον ἄριστον ἔχω. <span class=Em>Ἐμὸν 
γὰρ βρῶμά ἐστιν, ἵνα ποιῶ τὸ θέλημα τοῦ πέμ‐ 
ψαντός με, καὶ τελειώσω αὐτοῦ τὸ ἔργον·</span> ὑμεῖς τὰ<tr><th rowspan=2>65<td>σαρκικὰ, ἐγὼ τὰ πνευματικά· ὑμεῖς ἀγοράσατε, ἐγὼ<tr><td>γὰρ ἐξηγόρασα. <span class=Em>Χριστὸς ἡμᾶς ἐξηγόρασεν ἐκ τῆς</span><td class=Y rowspan=17>535<tr><td><h3>59</h3>.<h2>537</h2><td><span class=Em>κατάρας τοῦ νόμου, γενόμενος ὑπὲρ ἡμῶν κατάρα, 
</span>φησὶ τὸ σκεῦος τῆς ἐκλογῆς, Παῦλος· δι’ ὑδάτων βούλο‐ 
μαι θηρεῦσαι τὴν πνευματικὴν ταύτην ἁλείαν. Ἔμαθες 
διὰ τί καὶ ὁ τόπος, καὶ ἡ ὥρα, καὶ ἡ τῶν μαθητῶν ἀπό‐<tr><th>5<td>λειψις. Οὐκοῦν ἀναγκαῖον λοιπὸν ἄρξασθαι τῶν 
ἑξῆς. <span class=Em>Ἔρχεται γυνὴ ἐκ τῆς Σαμαρείας ἀντλῆσαι 
ὕδωρ.</span> Ἔρχεται ἡ Σαμαρεῖτις ἀντλῆσαι ὕδωρ ὥραν 
ἕκτην, παυσαμένη τοῦ ἱστοῦ, ἐπὶ τὸ ὑδρεύσασθαι ὕδωρ 
τῇ ὥρᾳ τῆς ἀναπαύσεως, καὶ, ὡς πολλάκις εἴρηται, ὥρᾳ<tr><th>10<td>ἕκτῃ· ἐπειδὴ καὶ ἡ Εὔα ὅταν ἐν τῷ παραδείσῳ παρέβη 
τὴν ἐντολὴν, ὥρα ἦν ὡσεὶ ἕκτη· καὶ διὰ τοῦτο ἡ Σαμα‐ 
ρεῖτις διεσώθῃ ἐν τῇ πηγῇ τῇ αὐτῇ ὥρᾳ ἕκτῃ. Εἶτα λοι‐ 
πὸν ἦλθεν ἡ Σαμαρεῖτις ἀντλῆσαι ὕδωρ, καὶ βλέπει τὸν 
Ἰησοῦν ὥς τινα ξένον, καὶ μόνον ὡς ὁδοιπόρον ἀποκαυ‐<tr><th>15<td>ματῆσαι βουλόμενον, καὶ παρὰ τῇ πηγῇ καθεζόμενον. 
Εἶδεν ἄνδρα καταπεφρονημένον, καὶ οὐδὲ λόγον αὐτοῦ 
ἐποιήσατο. Ἀλλ’ αὐτὸς ὁ τὰ πάντα ἐπιστάμενος Θεὸς, 
πρὶν γενέσεως αὐτῶν, θεασάμενος τὸν θησαυρὸν τῆς 
πίστεως, λέγει αὐτῇ· <span class=Em>Δός μοι πιεῖν.</span> Ἡ πηγὴ τῆς ζωῆς<tr><th>20<td>παρὰ τὴν πηγὴν καθεζόμενος πιεῖν ἀπαιτεῖ, οὐ πιεῖν, 
ἀλλὰ δοῦναι βουλόμενος. Δός μοι πιεῖν, ἵνα σοι δώσω 
ὕδωρ ἀφθαρσίας πιεῖν. Ἐγὼ γὰρ τὴν σωτηρίαν τῶν 
ἀνθρώπων διψῶ· οὐχ ἵνα πίω, ἀλλ’ ἵνα ποτίσω. Ἐμι‐ 
μησάμην τὸν οἰκεῖον Πατέρα· λέγει γὰρ ὁ Θεὸς πρὸς<tr><th>25<td>Ἀβραάμ· Δός μοι τὸν υἱόν σου· ἀνένεγκέ μοι Ἰσαὰκ 
τὸν υἱόν σου τὸν ἀγαπητὸν, τὸν μονογενῆ, εἰς ὁλοκάρ‐ 
πωσιν ἐπὶ ἓν τῶν ὀρέων, ὧν ἄν σοι δείξω. Ἀλλ’ οὐ τὸν 
υἱὸν θέλων λαβεῖν, τοῦτο εἴρηκεν, ἀλλὰ βουλόμενος τὸν 
ἴδιον Υἱὸν τῇ οἰκουμένῃ χαρίσασθαι.<tr><th>30<td>    βʹ. Φησὶ γὰρ ὁ τῆς βροντῆς υἱὸς ὁ θεσπέσιος Ἰωάννης· 
<span class=Em>Οὕτω γὰρ ἠγάπησεν ὁ Θεὸς τὸν κόσμον, ὥστε τὸν 
Υἱὸν αὐτοῦ τὸν μονογενῆ ἔδωκεν, ἵνα πᾶς ὁ πιστεύων 
εἰς αὐτὸν, μὴ ἀπόληται, ἀλλ’ ἔχῃ ζωὴν αἰώνιον.</span> Δός 
μοι τὸν μονογενῆ, ἵνα χαρίσωμαι τῷ κόσμῳ τὸν Μο‐<tr><th>35<td>νογενῆ· θῦσον τὸν υἱόν σου, οὐχ ἵνα θύσῃς, ἀλλ’ ἵνα θύσω 
τὸν Υἱόν μου τὸν μονογενῆ ὑπὲρ τῆς τοῦ κόσμου σω‐ 
τηρίας, θυσίαν ζῶσαν, εὐάρεστον, ἁγίαν. Οὕτω καὶ 
ἐνταῦθα· <span class=Em>Δός μοι πιεῖν,</span> οὐχ ἵνα πίω, ἀλλ’ ἵνα ποτίσω. 
<span class=Em>Λέγει αὐτῷ ἡ γυνή· Πῶς σὺ, Ἰουδαῖος ὢν, παρ’</span><tr><th>40<td><span class=Em>ἐμοῦ πιεῖν αἰτεῖς, γυναικὸς Σαμαρείτιδος; οὐ γὰρ 
συγχρῶνται Ἰουδαῖοι Σαμαρείταις.</span> Ἀκριβὴς ἡ γυνή· 
ἐν τούτοις ἡ πόρνη φιλοτιμεῖται· ἐν τούτοις ἡ πόρνη 
τὴν φυλακὴν τοῦ νόμου δείκνυσι. Τοιοῦτον τυγχάνει τὸ 
τῶν Σαμαρειτῶν γένος· ἐν πορνείαις μιαίνεται, καὶ ἐν<tr><th>45<td>βαπτίσμασι καθαρίζεσθαι νομίζουσιν. <span class=Em>Πῶς σὺ, Ἰου‐ 
δαῖος ὢν, παρ’ ἐμοῦ πιεῖν αἰτεῖς, οὔσης γυναικὸς 
Σαμαρείτιδος; οὐ γὰρ συγχρῶνται Ἰουδαῖοι Σαμα‐ 
ρείταις.</span> Τὴν ψυχὴν κηλῖδος πληροῦσι, καὶ τὸ σῶμα 
ἀποσμήχειν δοκοῦσιν. Οὕτω καὶ ἡ Σαμαρεῖτις· τὴν ψυ‐<tr><td><h3>59</h3>.<h2>537</h2> <h1>(50)</h1><td>χὴν ἐν πορνείαις πεφυρμένην ἔχουσα, περὶ πόσεως ὑδά‐ 
των δικάζεται. Τί οὖν ὁ Ἰησοῦς; Οὐκ ἀπεσείσατο αὐτήν· 
οὐκ εἶπεν αὐτῇ· Ἐγὼ Θεός εἰμι ἐκ Θεοῦ· ἐγὼ τὸν 
οὐρανὸν ἐστερέωσα, καὶ τὴν γῆν ἐθεμελίωσα· καὶ περὶ 
ὑδάτων καὶ πόσεως δικάζῃ μοι, καὶ ταῦτα γυνὴ ταῖς<tr><th>55<td>ἁμαρτίαις μεμιασμένη; ἀλλὰ τί; <span class=Em>Εἰ ᾔδεις τὴν δω‐ 
ρεὰν τοῦ Θεοῦ, καὶ τίς ἐστιν ὁ λέγων σοι, Δός μοι 
πιεῖν, σὺ ἂν ᾔτησας αὐτὸν, καὶ ἔδωκεν ἄν σοι ὕδωρ 
ζῶν.</span> Εἶδες, πῶς κατ’ ὀλίγον διήγειρεν αὐτῆς τὸν πόθον 
εἰς ἐπιθυμίαν, εἰπὼν, <span class=Em>Εἰ ᾔδεις τὴν δωρεὰν τοῦ Θεοῦ,</span><tr><th>60<td><span class=Em>καὶ τίς ἐστιν ὁ λέγων σοι, Δός μοι πιεῖν, σὺ ἂν ᾔτη‐ 
σας αὐτὸν, καὶ ἔδωκεν ἄν σοι ὕδωρ ζῶν.</span> Τί οὖν 
πάλιν πρὸς αὐτὸν ἡ γυνή; <span class=Em>Κύριε, οὔτε ἄντλημα ἔχεις, 
καὶ τὸ φρέαρ ἐστὶ βαθύ· πόθεν οὖν ἔχεις καὶ τὸ 
ὕδωρ τὸ ζῶν; Μὴ σὺ μείζων εἶ τοῦ πατρὸς ἡμῶν</span><tr><th>65<td><span class=Em>Ἰακὼβ, ὃς ἔδωκεν ἡμῖν τὸ φρέαρ, καὶ αὐτὸς ἐξ αὐ‐ 
τοῦ ἔπιεν, καὶ οἱ υἱοὶ αὐτοῦ, καὶ τὰ θρέμματα αὐτοῦ; 
</span>Μεγάλην τινὰ φαντασίαν εἶχεν ἡ γυνὴ περὶ τοῦ πατριάρ‐ 
χου Ἰακώβ (προσέχετε, παρακαλῶ, μετὰ πάσης ἀκρι‐ 
βείας)· ὑπόληψιν μεγάλην εἶχεν περὶ τοῦ Ἰακὼβ ἡ Σα‐<tr><th>70<td>μαρεῖτις γυνὴ, καὶ μεγάλην εἶχε τὴν δόξαν περὶ αὐτοῦ, 
ὡς περὶ πατριάρχου, ὡς περὶ δικαίου, ἐπειδήπερ οὗτος 
ἐγένετο τῶν δώδεκα πατριαρχῶν πατήρ· αἱ γὰρ δεκαδύο 
φυλαὶ τοῦ Ἰσραὴλ ἐκ τοῦ Ἰακὼβ ἐγένοντο. Οὐ μόνον δὲ 
τοῦτο, ἀλλ’ ὅτι καὶ ἐπάλαισε μετὰ Θεοῦ, καὶ εὑρέθη<tr><th rowspan=2>75<td>δυνατὸς, ὡς καὶ τὸν Θεὸν εἰπεῖν πρὸς αὐτόν· <span class=Em>Ἀπόλυ‐ 
σόν με διότι ἀνέβη ὁ ὄρθρος.</span> Καὶ Θεὸς μετὰ ἀνθρώ‐<tr><td>που παλαίων, ἔλεγεν· Ἀπόλυσόν με, διότι φίλος μου<td class=K rowspan=17>Column end<tr><td><h3>59</h3>.<h2>538</h2><td>εἶ· καὶ ἀνέβη ὁ ὄρθρος. Ὁ δέ· <span class=Em>Οὐ μή σε ἀπολύσω, 
ἐὰν μή με εὐλογήσῃς.</span> Τί τοῦτο δηλῶν, καὶ τίς ἡ πάλη 
τοῦ Θεοῦ μετὰ ἀνθρώπου, ἢ ὅτι τὴν καθ’ ἡμᾶς δι’ ἡμᾶς 
ἔμελλεν ἐνδύσασθαι σάρκα; Τί οὖν ὁ Θεὸς πρὸς αὐτόν;<tr><th>5<td>Οὐκ ἔτι κληθήσῃ Ἰακὼβ, ἀλλ’ ἔσται τὸ ὄνομά σου Ἰσ‐ 
ραὴλ, ὅτι ἐνίσχυσας μετὰ Θεοῦ, καὶ μετὰ ἀνθρώπων 
δυνατὸς ἔσῃ. Μεγάλην οὖν εἶχεν ὑπόληψιν περὶ τοῦ 
πατριάρχου ἡ γυνή· διὰ τοῦτο ἔλεγε τῷ Κυρίῳ, <span class=Em>Μὴ σὺ 
μείζων εἶ τοῦ πατρὸς ἡμῶν Ἰακὼβ, ὃς ἔδωκε ἡμῖν</span><tr><th>10<td><span class=Em>τὸ φρέαρ, καὶ αὐτὸς ἐξ αὐτοῦ ἔπιεν, καὶ οἱ υἱοὶ αὐ‐ 
τοῦ, καὶ τὰ θρέμματα αὐτοῦ;</span> Τί οὖν ὁ Χριστός; 
Βλέπε τὴν σοφίαν τοῦ Δεσπότου· βλέπε τὴν ἐπιείκειαν 
τοῦ Διδασκάλου. Οὐκ εἶπεν αὐτῇ, Ναὶ ἐγὼ μείζων εἰμὶ 
τοῦ πατρὸς ὑμῶν Ἰακώβ· Οὐδὲ εἶπεν αὐτῇ, καθὼς εἶπεν<tr><th>15<td>τοῖς Ἰουδαίοις, <span class=Em>ὅτι Πρὶν Ἀβραὰμ γενέσθαι, ἐγώ εἰμι· 
</span>ἢ πάλιν ὡς ἔλεγεν, <span class=Em>Ἀμὴν λέγω ὑμῖν, ὅτι πολλοὶ βα‐ 
σιλεῖς καὶ δίκαιοι σὺν τοῖς προφήταις ἐπεθύμησαν 
ἰδεῖν, ἃ ὑμεῖς βλέπετε, καὶ οὐκ εἶδον.</span> Οὐδὲν τούτων 
εἶπε τῇ γυναικὶ, ἀλλὰ καταστέλλει τὴν πάλην τὴν εἰς<tr><th>20<td>τὸν πατριάρχην, καὶ ἐκ τοῦ φανεροῦ τὴν μάχην ἰσχυρο‐ 
τέραν ποιεῖ. Εἰ γὰρ εἶπεν αὐτῇ, ὅτι Ναὶ μείζων εἰμὶ τοῦ 
Ἰακώβ· ἐκεῖνος μὲν γὰρ παρ’ ἐμοῦ τὴν εὐλογίαν ἐδέ‐ 
ξατο, ἐγὼ δὲ παρέσχον αὐτὴν αὐτῷ· ταχέως ἂν ἐκείνη 
πρὸς τοσοῦτον ὕψος ἀποκαλύψεων ἀντιβλέψαι μὴ δυνα‐<tr><th>25<td>μένη, φεύγειν ἂν εἶχεν. Οὐδὲν οὖν τούτων εἶπεν αὐτῇ, 
ἀλλ’ ἐκ τῶν φαινομένων τὸ πρᾶγμα σαφὲς καὶ ἄμαχον 
ποιεῖ. Τί γὰρ πρὸς αὐτήν; <span class=Em>Πᾶς ὁ πίνων ἐκ τοῦ ὕδα‐ 
τος τούτου, διψήσει πάλιν· ὃς δ’ ἂν πίῃ ἐκ τοῦ 
ὕδατος οὗ ἐγὼ δώσω αὐτῷ, οὐ μὴ διψήσει εἰς τὸν</span><tr><th>30<td><span class=Em>αἰῶνα· ἀλλὰ τὸ ὕδωρ, ὃ ἐγὼ δώσω αὐτῷ, γενήσεται 
ἐν αὐτῷ πηγὴ ὕδατος ἁλλομένου εἰς ζωὴν αἰώνιον. 
</span>Πρόσωπον ἦν ἐν μέσῳ τοῦ Ἰακὼβ καὶ τοῦ Χριστοῦ· ἀλλ’ 
ἀφῆκε τὴν πάλην τὴν περὶ τῶν προσώπων, καὶ ἔρχεται 
πρὸς τὴν πάλην τῶν φαινομένων ὑδάτων, καὶ τῶν μὴ<tr><th>35<td>φαινομένων χαρισμάτων. Εἰ γὰρ εἶπε, Ναὶ μείζων 
εἰμὶ τοῦ Ἰακὼβ, εὐθὺς ἐκείνη ἂν ἀποφυγοῦσα, εἰς τὴν 
πόλιν ἐφυγαδεύετο, καὶ ἀπεπήδα πρὸ τῆς ἀποκρίσεως, 
καὶ πρὸ τοῦ λόγου τὴν πόλιν κατελάμβανε, λέγουσα· 
Οὗτος παραπαίει, δαιμονιῶν τίς ἐστι, κορυβαντιῶν, φρε‐<tr><th>40<td>νίτιδι βέβληται· ξένος τις ὢν, καὶ εὐκαταφρόνητος, 
μείζονα ἑαυτὸν λέγει τοῦ πατρὸς ἡμῶν, μᾶλλον δὲ τοῦ 
πατρὸς γενομένου τῶν δώδεκα φυλῶν τῶν Ἰσραὴλ, τοῦ 
τὰς εὐλογίας ὑποδεξαμένου παρὰ τοῦ Θεοῦ, τοῦ πτωχοῦ 
μὲν ἀποδημήσαντος, πλουσίου δὲ διὰ τὴν οἰκονομίαν τὴν<tr><th>45<td>εἰς αὐτὸν παρὰ τοῦ Θεοῦ γενομένην ἐπανελθόντος· ἀλλὰ 
συγκατέβαινε τῇ γυναικὶ ὁ Χριστὸς, καὶ ἐνεδίδου τῇ 
ἀσθενείᾳ τῆς γυναικὸς πρὸς τὸ κατὰ μικρὸν εἰς τὸ ὕψος 
τῶν κρειττόνων αὐτὴν ἀναφέρεσθαι. Καθάπερ γὰρ οἱ 
τῶν ἰχθύων θηρευταὶ (τί γὰρ ἐκεῖνοι ποιοῦσιν, ἄκουε<tr><td><h3>59</h3>.<h2>538</h2> <h1>(50)</h1><td>συνετῶς) βάλλουσιν ἄγκιστρον εἰς τὴν θάλασσαν, καὶ 
ὅταν αἴσθωνται ὅτι ἰχθὺς ἐζωγρήθη, οὐκ εὐθὺς ἀνασπῶ‐ 
σιν αὐτὸν, ἀλλ’ ἐνδιδόασι κατὰ μικρὸν, ἵνα ἐκεῖνος 
τελείως καταπίῃ καὶ ἀμερίμνως τὸ δέλεαρ, καὶ ὅταν 
αἴσθησιν λάβωσιν, ὅτι εἰς τὸ βάθος τῆς καρδίας καὶ ἐν<tr><th>55<td>τοῖς ἐγκάτοις ἐδέξατο τὸ ἄγκιστρον, τότε μᾶλλον μετὰ 
ἐπιτάσεως τὸν ἰχθὺν ἀνασπῶσιν οἱ πρότερον αὐτῷ συγ‐ 
καταβεβηκότες· οὕτω καὶ ὁ Χριστὸς τῇ γυναικὶ πε‐ 
ποίηκεν. Οὐκ ἐξ ἀρχῆς ἀπεκάλυψεν αὐτῇ τῆς θεότητος 
τὸ κάλλος, οὐδὲ μεγάλων ἀγαθῶν ἐπαγγελίας αὐτῇ δέ‐<tr><th>60<td>δωκε, οὐδὲ τὸν Ἰακὼβ ὡς ποιήσας αὐτὸν ἐξήγγειλεν· 
ἀλλὰ τὴν ὄρεξιν τῆς ψυχῆς αὐτῆς εἰς ἐπιθυμίαν διεγεί‐ 
ρει, λέγων πρὸς αὐτήν· <span class=Em>Πᾶς ὁ πίνων ἐκ τοῦ ὕδατος 
τούτου διψήσει πάλιν· ὃς δ’ ἂν πίῃ ἐκ τοῦ ὕδατος, 
οὗ ἐγὼ δώσω αὐτῷ, οὐ μὴ διψήσει εἰς τὸν αἰῶνα·</span><tr><th>65<td><span class=Em>ἀλλὰ τὸ ὕδωρ, ὃ ἐγὼ δώσω αὐτῷ, γενήσεται ἐν αὐτῷ 
πηγὴ ὕδατος ἁλλομένου εἰς ζωὴν αἰώνιον.</span> Κατέλιπε 
τῶν προσώπων τὴν πάλην, καὶ λοιπὸν εἰς τὴν τῶν χα‐ 
ρισμάτων ἀφθονίαν ἦλθε, μᾶλλον δὲ ὑπὲρ ἐκείνων ἐξ 
αὐτοῦ τοῦ πράγματος τὴν ὑπεροχὴν δείκνυσι. Τί οὖν ἡ<tr><th>70<td>γυνή; <span class=Em>Κύριε, δός μοι τοῦτο τὸ ὕδωρ, ἵνα μὴ διψῶ, 
μηδὲ ἔρχομαι ἐνθάδε ἀντλεῖν.</span> Εἶδες, πῶς ἐπίστευσε 
ταχέως, ὅτι τὸ παρὰ τοῦ Χριστοῦ διδόμενον ὕδωρ δίψαν 
οὐκ ἔτι ἐργάζεται; <span class=Em>Κύριε, δός μοι τοῦτο τὸ ὕδωρ, ἵνα 
μὴ διψῶ, μηδὲ ἔρχωμαι ἐνθάδε ἀντλεῖν.</span> Διήγειρεν<tr><th rowspan=2>75<td>αὐτὴν κατ’ ὀλίγον εἰς ἐπιθυμίαν τῶν πνευματικῶν αὐ‐ 
τοῦ ὁ Χριστὸς ναμάτων. Ἐπίστευσεν, ὅτι ἔστιν 
ὕδωρ πινόμενον, καὶ δίψαν οὐκ ἐργαζόμενον· μεταλαμ‐<tr><td>βανόμενον, καὶ ἁμαρτημάτων ἐξαφανίζον τὸ χειρόγρα‐<td class=Y rowspan=17>537<tr><td><h3>59</h3>.<h2>539</h2><td>φον. <span class=Em>Κύριε, δός μοι τὸ ὕδωρ, ἵνα μὴ διψῶ, μηδὲ ἔρ‐ 
χωμαι ἐνθάδε ἀντλεῖν. Λέγει αὐτῇ ὁ Ἰησοῦς· Ὕπαγε, 
φώνησον τὸν ἄνδρα σου, καὶ ἐλθὲ ἐνθάδε.</span> Εἰ κοινω‐ 
νὸν, φησὶν, ἔχεις τῆς μίξεως, κοινωνὸς γενέσθω καὶ τῆς<tr><th>5<td>πίστεως· μὴ μόνη λάμβανε τὴν δωρεὰν τῶνδε τῶν 
πνευματικῶν χαρισμάτων. <span class=Em>Ὕπαγε, φώνησον τὸν ἄνδρα 
σου, καὶ ἐλθὲ ἐνθάδε.</span> Διὰ γὰρ τοῦτο παρεγενόμην, 
οὐχ ἵνα μόνην τὴν Εὔαν σώσω διὰ τῆς ἀειπαρθένου 
Μαρίας καὶ θεοτόκου, ἀλλ’ ἵνα καὶ τὸν ἄνδρα δι’ ἐμοῦ<tr><th>10<td>εἰς τὸν παράδεισον πάλιν ἀνακαλέσωμαι. <span class=Em>Ὕπαγε, φώ‐ 
νησον τὸν ἄνδρα σου, καὶ ἐλθὲ ἐνθάδε.</span> Καλῶς, ἀγα‐ 
πητοὶ, καὶ ὁ τῆς οἰκουμένης διδάσκαλος Παῦλος τῷ 
αὐτῷ κανόνι Κορινθίοις γράφων ἔλεγε· <span class=Em>Τί γὰρ οἶδας, 
γύναι, εἰ τὸν ἄνδρα σώσεις;</span> Τέως δὲ τῶν προκειμέ‐<tr><th>15<td>νων ἁψώμεθα. <span class=Em>Ὕπαγε, φώνησον τὸν ἄνδρα σου, καὶ 
ἐλθὲ ἐνθάδε. Λέγει αὐτῷ ἡ γυνὴ, Οὐκ ἔχω ἄνδρα. 
</span>Καὶ ἤρξατο λοιπὸν ἡ γυνὴ τὰς ἑαυτῆς ἁμαρτίας ἀνακα‐ 
λύπτειν· ἤρξατο λοιπὸν ἐξομολογεῖσθαι, καὶ λέγειν, 
<span class=Em>Οὐκ ἔχω ἄνδρα.</span> Καὶ γὰρ λοιπὸν τῷ τῆς πορνείας καὶ<tr><th>20<td>τῷ τῆς ἀσωτίας κατεβαπτίσθην βυθῷ, καὶ ἄνδρα οὐκ 
ἔχω. <span class=Em>Λέγει αὐτῇ ὁ Ἰησοῦς· Καλῶς εἶπας, ὅτι Ἄνδρα 
οὐκ ἔχω· πέντε γὰρ ἄνδρας ἔσχες, καὶ νῦν, ὃν 
ἔχεις, οὐκ ἔστι σου ἀνήρ· τοῦτο ἀληθὲς εἴρηκας. 
</span>Τί δέ ἐστι τοῦτο, τὸ <span class=Em>Πέντε γὰρ ἄνδρας ἔσχες, καὶ</span><tr><th>25<td><span class=Em>νῦν, ὃν ἔχεις, οὐκ ἔστι σου ἀνήρ;</span> Ἀναγκαῖον εἰπεῖν. 
Ἡ γυνὴ πέντε ἄνδρας ἔσχεν, καὶ ἐτελεύτησαν· μετ’ 
ἐκείνους δὲ ἐπόρνευσεν· ὅθεν οὐδεὶς αὐτῇ λοιπὸν ὡς 
γυναικὶ νομίμῃ προσεγγίζειν ἐβούλετο. Ἐκείνη δὲ μὴ 
φέρουσα χαλινῶσαι τῆς ἡδονῆς τὰ κύματα, λαθραίως<tr><th>30<td>εἶχε λοιπὸν τὸν πορνεύοντα μετ’ αὐτῆς· καὶ οὐκ ἦν οὐδὲ 
πόρνη περιφανὴς, οὔτε νομίμη· εἶχεν δὲ ἄνδρα λαθραίως· 
ἐνόμιζε δὲ ὡς ἄνθρωπον τὸν Χριστὸν παρακρούεσθαι, 
καὶ ἔλεγεν αὐτῷ, <span class=Em>Οὐκ ἔχω ἄνδρα.</span> Εἶτα ὁ Χριστὸς γι‐ 
νώσκων τὰ κρύφια τῆς καρδίας, καὶ εἰδὼς τὰ πάντα<tr><th>35<td>πρὶν γενέσεως αὐτῶν, λέγει αὐτῇ· <span class=Em>Καλῶς εἶπας, ὅτι 
Ἄνδρα οὐκ ἔχω· πέντε γὰρ ἄνδρας ἔσχες, καὶ νῦν 
ὃν ἔχεις, οὐκ ἔστι σου ἀνήρ· τοῦτο ἀληθὲς εἴρηκας. 
Λέγει αὐτῷ ἡ γυνή· Κύριε, θεωρῶ, ὅτι προφήτης εἶ 
σύ. Οἱ πατέρες ἡμῶν ἐν τῷ ὄρει τούτῳ προσεκύνη‐</span><tr><th>40<td><span class=Em>σαν, καὶ ὑμεῖς δὲ λέγετε οἱ Ἰουδαῖοι ὅτι ἐν Ἱεροσο‐ 
λύμοις ἐστὶν ὁ τόπος, ὅπου δεῖ προσκυνεῖν.</span> Ποῖον 
προφήτην λέγεις, ὦ γύναι; ὃν ὁ Μωϋσῆς ἔγραψεν, ὅτι 
<span class=Em>Προφήτην ὑμῖν ἀναστήσει Κύριος ὁ Θεὸς ὑμῶν ἐκ 
τῶν ἀδελφῶν ὑμῶν ὡς ἐμὲ,</span> ἢ ἕτερόν τινα; τοῦτον σὺ<tr><th>45<td>λέγεις, γύναι, τὸν ἀποκαλύπτοντα τὰ κρύφια τῆς καρ‐ 
δίας; Καὶ γὰρ τὴν ἀποκάλυψιν τῶν ἁμαρτημάτων παρὰ 
τοῦ Δεσπότου λαβοῦσα, λέγει· <span class=Em>Κύριε, θεωρῶ, ὅτι προ‐ 
φήτης εἶ σύ.</span> Ταὐτὸν ἦν αὐτὴν τὸ τοῦ Δαυῒδ εἰπεῖν· 
<span class=Em>Ἐκ τῶν κρυφίων μου καθάρισόν με.</span><tr><td><h3>59</h3>.<h2>539</h2> <h1>(50)</h1><td>    γʹ. Καὶ ἐκάθητο ὁ Θεὸς, ὁμιλῶν τῇ γυναικί. Ὢ πολλῆς 
φιλανθρωπίας· ὁ καθήμενος ἐπὶ τὸν Χερουβὶμ πόρνῃ 
γυναικὶ διαλέγεται. <span class=Em>Θεωρῶ, ὅτι προφήτης εἶ σύ. Οἱ 
πατέρες ἡμῶν ἐν τῷ ὄρει τούτῳ προσεκύνησαν, καὶ 
ὑμεῖς λέγετε, ὅτι ἐν Ἱεροσολύμοις ἐστὶν ὁ τόπος,</span><tr><th>55<td><span class=Em>ὅπου δεῖ προσκυνεῖν.</span> Ἡ πόρνη περὶ δογμάτων εἰσ‐ 
άγει λόγον, καὶ νομίσασα τὸν Δεσπότην εἶναι προφήτην, 
οὐδὲν ᾔτησε βιωτικόν· Κύριον ὡμολόγησε, καὶ χρημά‐ 
των περιουσίαν οὐκ ἐπεζήτησε. <span class=Em>Κύριε, θεωρῶ ὅτι προ‐ 
φήτης εἶ σύ.</span> Κύριον ὡμολόγησε, καὶ οὐδὲν ᾔτησε πλέον<tr><th>60<td>τῶν πατρικῶν δογμάτων. <span class=Em>Οἱ πατέρες ἡμῶν ἐν τῷ ὄρει 
τούτῳ προσεκύνησαν, καὶ ὑμεῖς λέγετε ὅτι ἐν Ἱερο‐ 
σολύμοις ἐστὶν ὁ τόπος, ὅπου δεῖ προσκυνεῖν.</span> Καὶ 
γὰρ ἐν τῷ ὄρει ἐκείνῳ τῷ Σώμωρ ὁ Ἀβραὰμ τὸν ἴδιον 
υἱὸν Ἰσαὰκ εἰς θυσίαν ἀνήνεγκε τῷ Θεῷ, ἐν δὲ τοῖς<tr><th>65<td>Ἱεροσολύμοις ὁ Ἰακὼβ ἐν Μεσοποταμίᾳ κατερχόμενος 
πρὸς Λάβαν τὸν Σύρον, τὴν ἀπὸ τῆς γῆς ἕως οὐρανοῦ 
κλίμακα τεταμένην κατὰ τοὺς ὕπνους κατεῖδε, καὶ τὴν 
πάλην τὴν μετὰ τοῦ Θεοῦ ἐπάλαισε· διὸ καὶ ἔλεγεν· 
<span class=Em>Ὁ Θεὸς ὤφθη μοι ἐν Λούσᾳ.</span> Διὰ τοῦτο ἡ γυνὴ δογμά‐<tr><th>70<td>των ἅπτεται, καί φησι· <span class=Em>Κύριε, θεωρῶ, ὅτι προ‐ 
φήτης εἶ σύ. Οἱ πατέρες ἡμῶν ἐν τῷ ὄρει τούτῳ 
προσεκύνησαν, καὶ ὑμεῖς λέγετε, ὅτι ἐν Ἱεροσολύ‐ 
μοις ἐστὶν ὁ τόπος, ὅπου δεῖ προσκυνεῖν.</span> Τί οὖν ὁ 
Κύριος; Πάλιν μετὰ τῆς πρεπούσης αὐτῷ σοφίας<tr><th rowspan=2>75<td>ἀποκρίνεται. Ἐπειδὴ γὰρ Ἰουδαῖος ἐνομίζετο παρ’ 
αὐτῆς, αὐτὴ δὲ Σαμαρεῖτις ἦν, οὐκ ἠθέλησε πρὸς τὴν 
πεῦσιν ἀποκρίνασθαι, ἵνα μήτε διαψεύσηται, μήτε<tr><td>τὴν γυναῖκα σκληροτέραν ἀπεργάσηται. Οὐ γὰρ ἦν<td class=K rowspan=17>Column end<tr><td><h3>59</h3>.<h2>540</h2><td>αὐτῷ ἄλλο τι τὸ κατασκευαζόμενον, ἀλλὰ θηρεῦσαι 
τὸ γύναιον πρὸς τὴν τῆς σωτηρίας ὁδὸν ἐπεζήτει· 
καὶ διὰ τοῦτο οὐδὲν σκληρότερον πρὸς αὐτὴν λέγει, 
ἵνα μήτε διαψεύσηται, μήτε καταισχύνῃ τὴν Σαμα‐<tr><th>5<td>ρεῖτιν. Εἰ γὰρ εἶπεν αὐτῇ, ὅτι ἐν Ἱεροσολύμοις ἐστὶν ὁ 
τόπος, ὅπου δεῖ προσκυνεῖν, καθὼς προσέταξε Μωϋσῆς 
τοῖς υἱοῖς Ἰσραὴλ, σκληροτέραν ἂν αὐτὴν ἀπειργάσατο· 
ἐπειδὴ, ὡς εἰρήκαμεν, παλαιὰν εἶχεν ὑπόληψιν περὶ 
τοῦ ὄρους τοῦ ἐν Σικίμοις, ὅτι ἐν αὐτῷ θυσιάζειν ὁ<tr><th>10<td>Ἀβραὰμ τὸν Ἰσαὰκ προσετέτακτο παρὰ τοῦ Θεοῦ. Καὶ 
πάλιν, εἰ ἠθέλησεν αὐτῇ συγκαταβῆναι, καὶ εἰπεῖν, ὅτι 
Τοῦτό ἐστι τὸ ὄρος, καὶ καλῶς προσκυνεῖτε, πάλιν ψευ‐ 
δὲς τὸ ῥῆμα προεβάλλετο. Διὰ τοῦτο οὖν ἀμφότερα 
χαμαὶ καταλιπὼν ἐπὶ τὴν πνευματικωτέραν προσκύνη‐<tr><th>15<td>σιν χειραγωγεῖ τὸ γύναιον, καί φησι· <span class=Em>Γύναι, πίστευ‐ 
σόν μοι λέγοντι, ὅτι ἔρχεται ὥρα, καὶ νῦν ἐστιν, 
ὅτε οὔτε ἐν τῷ ὄρει τούτῳ, οὔτε ἐν Ἱεροσολύμοις 
προσκυνήσουσι τῷ Πατρί· ἀλλ’ οἱ ἀληθινοὶ προσ‐ 
κυνηταὶ προσκυνήσουσι τῷ Πατρὶ ἐν πνεύματι καὶ</span><tr><th>20<td><span class=Em>ἀληθείᾳ. Καὶ γὰρ ὁ Πατὴρ τοιούτους ζητεῖ τοὺς 
προσκυνοῦντας αὐτόν. Πνεῦμα ὁ Θεὸς, καὶ τοὺς 
προσκυνοῦντας αὐτὸν, ἐν πνεύματι καὶ ἀληθείᾳ δεῖ 
προσκυνεῖν.</span> Εἶδες διδασκαλίαν ἀρίστην, εἶδες εὐμη‐ 
χάνου Διδασκάλου σοφίαν; <span class=Em>Γύναι, πίστευσόν μοι</span><tr><th>25<td><span class=Em>λέγοντι.</span> Βλέπε, πῶς καταρτίζει τὴν πίστιν τῆς γυναι‐ 
κός· βλέπε, πῶς τὴν ψυχὴν αὐτῆς κατ’ ὀλίγον εἰς τοὺς 
οὐρανοὺς ἀνακουφίζει, οὐκ αἰσχυνόμενος τὸ τῆς πόρνης 
περιβόλαιον, ἀλλὰ τῆς ψυχῆς τὴν σωτηρίαν διακονῶν. 
Διὰ τί; Ἐπειδὴ οὐκ ἦλθε καλέσαι δικαίους, ἀλλὰ ἁμαρ‐<tr><th>30<td>τωλοὺς εἰς μετάνοιαν· ἐπειδὴ διὰ τὸ ἀπολωλὸς πρόβατον, 
μὴ κενώσας τοὺς κόλπους τοὺς πατρικοὺς, πρὸς ἡμᾶς 
καταβέβηκε, κλίνας οὐρανοὺς καὶ ἄνθρωπος τέλειος γέ‐ 
γονεν, ὅπερ ἦν μεμενηκώς. <span class=Em>Γύναι, πίστευσόν μοι, ὅτι 
ἔρχεται ὥρα, καὶ νῦν ἐστιν, ὅτε οἱ ἀληθινοὶ προσκυ‐</span><tr><th>35<td><span class=Em>νηταὶ προσκυνήσουσι τῷ Πατρὶ ἐν πνεύματι καὶ 
ἀληθείᾳ. Καὶ γὰρ ὁ Πατὴρ τοιούτους ζητεῖ τοὺς 
προσκυνοῦντας αὐτόν. Πνεῦμα ὁ Θεὸς, καὶ τοὺς 
προσκυνοῦντας αὐτὸν, ἐν πνεύματι καὶ ἀληθείᾳ δεῖ 
προσκυνεῖν.</span> Οὐ περιγράφεται τόπῳ ἡ τοῦ Θεοῦ προσ‐<tr><th>40<td>κύνησις, ἀλλ’ ἐξεφήπλωται πανταχοῦ τῆς θείας χάριτος 
ἡ ἐπίγνωσις· οὐκ ἔτι Ἰουδαῖοι καὶ Σαμαρεῖται ἁρπά‐ 
ζουσι πρὸς ἑαυτοὺς τοῦ νόμου τὰ σύμβολα. <span class=Em>Καὶ γὰρ 
τοὺς προσκυνοῦντας τὸν Θεὸν, ἐν πνεύματι καὶ 
ἀληθείᾳ, δεῖ προσκυνεῖν.</span> Οὐκ ἔτι ἐν ἀλλοτρίοις ὁλο‐<tr><th>45<td>καυτώμασι, καὶ μόσχοις, καὶ κριοῖς· οὐκ ἔτι περιτομὴ, 
καὶ σαββάτου φυλακή· οὐκ ἔτι ναὸς, καὶ βωμὸς, καὶ 
τράγος ἀποπομπαῖος, καὶ τὰ ἅγια τῶν ἁγίων· οὐκ ἔτι 
σκιὰ, καὶ λατρεία, καὶ σάββατα διεψευσμένα. <span class=Em>Τὰς γὰρ 
νεομηνίας ὑμῶν καὶ τὰ σάββατα,</span> φησὶν ὁ Θεὸς διὰ<tr><td><h3>59</h3>.<h2>540</h2> <h1>(50)</h1><td>προφήτου, <span class=Em>καὶ ἡμέραν μεγάλην οὐκ ἀνέχομαι· νη‐ 
στείαν καὶ ἀργίαν, καὶ τὰς ἑορτὰς ὑμῶν μισεῖ ἡ 
ψυχή μου. Τοὺς προσκυνοῦτας γὰρ αὐτὸν, ἐν πνεύ‐ 
ματι καὶ ἀληθείᾳ δεῖ προσκυνεῖν.</span> Παρελήλυθεν ἐκεῖνα 
πάντα ὡς σκιά· τὰ ἀρχαῖα παρῆλθεν· ἰδοὺ γέγονε τὰ<tr><th>55<td>πάντα καινά. Μετεστράφη λοιπὸν τῶν πραγμάτων ἡ 
χᾶρις· οὐκ ἔτι κατὰ τὸν νόμον εἰς ἕνα τόπον τοὺς προσ‐ 
κυνοῦντας τῷ Θεῷ συγκροτεῖσθαι συγχωρῶ· εἰς πᾶσαν 
γὰρ τὴν οἰκουμένην ἐφαπλῶσαι βούλομαι τὰ τῆς σωτη‐ 
ρίας χαρίσματα. <span class=Em>Εἰς πᾶσαν</span> γὰρ <span class=Em>τὴν γῆν ἐξῆλθεν ὁ</span><tr><th>60<td><span class=Em>φθόγγος αὐτῶν, καὶ εἰς τὰ πέρατα τῆς οἰκουμένης 
τὰ ῥήματα αὐτῶν. Πνεῦμα ὁ Θεὸς, καὶ τοὺς προσκυ‐ 
νοῦντας αὐτὸν ἐν πνεύματι καὶ ἀληθείᾳ δεῖ προσ‐ 
κυνεῖν. Λέγει αὐτῷ ἡ γυνή· Οἶδα ὅτι Μεσσίας ἔρχε‐ 
ται, ὁ λεγόμενος Χριστός· ὅταν ἔλθῃ ἐκεῖνος, ἀπαγ‐</span><tr><th>65<td><span class=Em>γελεῖ ἡμῖν πάντα.</span> Ὢ πόρνης πνευματικὰ φιλοσοφούσης· 
ὢ πόρνης τὰς θείας Γραφὰς ἐπὶ στόματος φερούσης. 
Κἂν γὰρ τῷ σώματι βεβάπτισται τῇ τῆς πορνείας ἀκα‐ 
θαρσίᾳ, ἀλλ’ ἡ ψυχὴ κεκαθάρισται τῇ τῶν θείων 
Γραφῶν ἐπαγγελίᾳ καὶ ἀναγνώσει. <span class=Em>Οἶδα ὅτι Μεσσίας</span><tr><th>70<td><span class=Em>ἔρχεται.</span> Μεσσίας δὲ ἑρμηνεύεται Ἠλειμμένος. Διὰ τοῦτο 
ἡ γυνὴ, Προσδοκῶ, φησὶ, τὸν Ἠλειμμένον, οὗ ἡ σὰρξ 
ἀλειφθήσεται τῇ θεότητι. <span class=Em>Ἐκεῖνος ὅταν ἔλθῃ, ἀναγ‐ 
γελεῖ ἡμῖν πάντα.</span> Ὢ προκοπῆς πνευματικῆς, ὢ γυ‐ 
ναικὸς πόρνης καὶ πάντα εἰδυίας. Βλέπε πῶς ἀπὸ τῶν<tr><th rowspan=2>75<td>καταχθονίων εἰς τοὺς οὐρανοὺς ἀνεπτερώθη. Μεσσίαν<tr><td>λέγει τὸν ἀποστελλόμενον, τὸν προσδοκώμενον Χριστὸν,<td class=Y rowspan=13>539<tr><td><h3>59</h3>.<h2>541</h2><td>τὸν ἐπὶ σωτηρίᾳ παντὸς τοῦ κόσμου ἐρχόμενον, καὶ πά‐ 
λιν προφήτην, καὶ πάλιν Κύριον· οὐκ ἔτι καλεῖ αὐτὸν 
Ἰουδαῖον, οὐκ ἔτι διακρίνεται περὶ τὴν δόσιν τοῦ ὕδατος, 
οὐκ ἔτι λέγει πρὸς αὐτόν· <span class=Em>Πῶς σὺ, Ἰουδαῖος ὢν, παρ’</span><tr><th>5<td><span class=Em>ἐμοῦ πιεῖν αἰτεῖς, οὔσης γυναικὸς Σαμαρείτιδος; 
οὐ γὰρ συγχρῶνται Ἰουδαίοις Σαμαρεῖται·</span> ἀλλὰ τί; 
<span class=Em>Κύριε, θεωρῶ, ὅτι προφήτης εἶ σύ·</span> καὶ πάλιν ἁπτο‐ 
μένη δογμάτων· <span class=Em>Οἱ πατέρες ἡμῶν ἐν τῷ ὄρει τούτῳ 
προσεκύνησαν, καὶ ὑμεῖς λέγετε, ὅτι ἐν Ἱεροσολύ‐</span><tr><th>10<td><span class=Em>μοις ἐστὶν ὁ τόπος, ὅπου δεῖ προσκυνεῖν.</span> Βλέπε, πῶς 
ἁρπάζει τὴν δωρεὰν τῶν πνευματικῶν χαρισμάτων· 
βλέπε, πῶς ἅπαντα μετὰ Γραφικῆς ἀποδείξεως λέγει. 
<span class=Em>Οἶδα, ὅτι Μεσσίας ἔρχεται, ὁ λεγόμενος Χριστός· 
ὅταν ἔλθῃ ἐκεῖνος, ἀναγγελεῖ ἡμῖν πάντα.</span> Ἐκεῖνον<tr><th>15<td>ζητῶ, ἐκεῖνον προσδοκῶ, ἐκεῖνον ἐκδέχομαι. <span class=Em>Λέγει αὐτῇ 
ὁ Ἰησοῦς· Ἐγώ εἰμι, ὁ λαλῶν σοι.</span> Ὢ μεγάλων καὶ 
παραδόξων θαυμάτων· ὃ πολλοῖς τῶν ἀποστόλων οὐκ 
ἀπεκάλυψε, τοῦτο τῇ πόρνῃ φανερῶς ἀποκαλύπτει. 
    δʹ. Ἐπὶ τοῦ Κλεώπα ἑαυτὸν τοῖς ἀποστόλοις οὐκ ἀπ‐<tr><th>20<td>εκάλυψεν· ἀλλ’ ὅτε διήνοιξεν αὐτῶν τοὺς ὀφθαλμοὺς, τότε 
ἄφαντος ἐγένετο ἀπ’ αὐτῶν, ὡς καὶ τοὺς μαθητὰς εἰπεῖν, 
ὅτι <span class=Em>Οὐχὶ ἡ καρδία ἡμῶν καιομένη ἦν ἐν ἡμῖν, ὡς 
ἐλάλει ἡμῖν ἐν τῇ ὁδῷ, ὡς διήνοιγεν ἡμῖν τὰς Γρα‐ 
φάς;</span> Ἐκείνοις ἑαυτὸν οὐκ ἀπεκάλυψε, καὶ τῇ γυναικὶ<tr><th>25<td>λέγει· <span class=Em>Ἐγώ εἰμι, ὁ λαλῶν σοι.</span> Ὃ ἐποίησε Παύλῳ μό‐ 
νῳ, τῷ ἕως τρίτου οὐρανοῦ ἀνελθόντι, τῷ ἁρπαγέντι εἰς 
τὸν παράδεισον, καὶ ἄῤῥητα ῥήματα ἀκούσαντι, τῷ τὴν 
οἰκουμένην σαγηνεύσαντι, τοῦτο προλαβὼν καὶ τῇ Σα‐ 
μαρείτιδι πεποίηκεν. Παύλῳ σαφῶς ἀπεκάλυψεν ἐξ<tr><th>30<td>οὐρανοῦ λέγων· <span class=Em>Σαῦλε, Σαῦλε, τί με διώκεις; Σκλη‐ 
ρόν σοι πρὸς κέντρα λακτίζειν. Ὁ δὲ Σαῦλος ἀπ‐ 
εκρίθη λέγων· Τίς εἶ, Κύριε; Ὁ δὲ ἀπεκρίθη· Ἐγώ 
εἰμι Ἰησοῦς Χριστὸς, ὃν σὺ διώκεις.</span> Τοῦτο δὲ νῦν 
τῇ Σαμαρείτιδι λέγει· <span class=Em>Ἐγώ εἰμι, ὁ λαλῶν σοι.</span><tr><th>35<td>Ἐπὶ τούτοις ἔρχονται οἱ μαθηταὶ, καὶ εὑρίσκουσιν 
αὐτὸν ὁμιλοῦντα τῇ γυναικί· <span class=Em>Καὶ ἐθαύμασαν, ὅτι μετὰ 
γυναικὸς ἐλάλει.</span> Ὁ παρὰ τῶν ἀγγέλων προσκυνούμε‐ 
νος, μετὰ πόρνης διελέγετο· ὁ μετὰ τοῦ Πατρὸς συμβα‐ 
σιλεύων βασιλείαν τὴν ἀτελεύτητον, μόνος πρὸς μόνην<tr><th>40<td>τὴν γυναῖκα ὡμίλει. Ἀλλ’ ἐκείνη τὴν ὑδρίαν ἀφεῖσα, 
εἰσῆλθεν εἰς τὴν πόλιν. Ἀφῆκε τὴν ὑδρίαν, ἐπειδὴ ἐν‐ 
επλήσθη τῶν ζώντων ὑδάτων, καὶ εἰσελθοῦσα πρὸς τοὺς 
πολίτας, ἐβόα· <span class=Em>Δεῦτε, ἴδετε ἄνθρωπον, ὃς εἶπέ μοι πάν‐ 
τα, ὅσα ἐποίησα· μήτι οὗτός ἐστιν ὁ Χριστός; Δεῦτε,</span><tr><th>45<td><span class=Em>ἴδετε ἄνθρωπον.</span> Οὐκ εἶπε, Δεῦτε, βλέπετε Θεὸν ἐν ἀν‐ 
θρώποις, ἵνα μὴ τοῖς ἀνθρώποις δόξῃ παραφρονεῖν, ἵνα μὴ 
εἴπωσιν ἄνθρωποι, Αὕτη μαίνεται. Πότε γὰρ εἶδέ τις Θεὸν 
περιπατοῦντα; πότε τις εἶδε Θεὸν μετ’ ἀνθρώπων συν‐ 
αναστρεφόμενον; <span class=Em>Δεῦτε, ἴδετε ἄνθρωπον, ὃς εἶπέ μοι</span><tr><td><h3>59</h3>.<h2>541</h2> <h1>(50)</h1><td><span class=Em>πάντα, ὅσα ἐποίησα.</span> Διεγείρει αὐτοὺς πρὸς ἐπιθυμίαν 
ἐξελθεῖν, καὶ θηρευθῆναι· ὡς ἐσαγηνεύθη, σαγηνεύει· 
ἀπὸ Ἰουδαίου εἰς Κύριον προέκοπτεν αὐτὴ, ἀπὸ ἀνθρώπου 
εἰς Θεὸν χειραγωγεῖ. Ὢ πόρνης ἀποστολικῆς· ἡ πόρνη 
γέγονε τῶν ἀποστόλων δυνατωτέρα. Οἱ γὰρ ἀπόστολοι<tr><th rowspan=2>55<td>μετὰ τὸ πληρωθῆναι πᾶσαν τὴν οἰκονομίαν, τότε τῶν 
ἀποστολικῶν ἤρξαντο κηρυγμάτων· ἡ δὲ πόρνη καὶ πρὸ 
τοῦ Πάθους καὶ τῆς οἰκονομίας καὶ τῆς ἀναστάσεως τὸν 
Χριστὸν εὐαγγελίζεται. <span class=Em>Δεῦτε, ἴδετε ἄνθρωπον, ὃς εἶπέ</span><tr><td><span class=Em>μοι πάντα, ὅσα ἐποίησα.</span> Στηλιτεύω τὰ ἐμὰ ἁμαρτή‐<td class=K rowspan=13>Column end<tr><td><h3>59</h3>.<h2>542</h2><td>ματα, ἵνα ὑμᾶς χειραγωγήσω· ἵνα ὑμεῖς ἴδητε Θεὸν πρὸς 
ἀνθρώπους παραγενόμενον, ἐκπομπεύω μου τὰ κακά· 
καὶ προσκυνείσθω Χριστὸς ὁ τοὺς ἁμαρτωλοὺς μὴ βδελυτ‐ 
τόμενος. <span class=Em>Δεῦτε, ἴδετε ἄνθρωπον, ὃς εἶπέ μοι πάντα,</span><tr><th>5<td><span class=Em>ὅσα ἐποίησα· μήτι οὗτός ἐστιν ὁ Χριστός;</span> Βλέπε σο‐ 
φίαν γυναικὸς, βλέπε πόρνης εὐγνωμοσύνην. Ἓν ἁμάρ‐ 
τημα εἶπεν αὐτῇ ὁ Χριστὸς μόνον τὸ τῆς πορνείας, κἀ‐ 
κείνη ἀφεῖσα τὴν ὑδρίαν, ἔδραμεν εἰς τὴν πόλιν, λέγουσα· 
<span class=Em>Δεῦτε, ἴδετε ἄνθρωπον, ὃς εἶπέ μοι πάντα, ὅσα ἐποίη‐</span><tr><th>10<td><span class=Em>σα.</span> Κηρύττει τὸν εἰδότα τὰ πάντα, κηρύττει τῶν ἀπο‐ 
στόλων ἰσχυρότερα. Οὐκ εἶδεν αὐτὸν ἐκ τῶν νεκρῶν 
ἐγειρόμενον, οὐκ εἶδε τετραήμερον Λάζαρον ἐκ τοῦ τάφου 
ἀνακαλούμενον, οὐκ εἶδε θάνατον κλειόμενον, οὐκ εἶδε 
θάλασσαν τῷ ῥήματι χαλινουμένην, οὐκ εἶδε τὸν πλά‐<tr><th>15<td>σαντα τὸν Ἀδὰμ, ἐπὶ τοῦ τυφλοῦ τὸ ἐλλεῖπον τῆς δημιουρ‐ 
γίας πηλῷ προσαναπληροῦντα, καὶ τὸν ἐν παραδείσῳ 
κεραμέα διὰ τὸν λόγον ἀνακηρύττουσα ἦν. <span class=Em>Δεῦτε, ἴδετε 
ἄνθρωπον, ὃς εἶπέ μοι ἅπαντα ὅσα ἐποίησα. Ἐκ 
δὲ τῆς πόλεως ἐκείνης τῶν Σαμαρειτῶν πολλοὶ ἐπί‐</span><tr><th>20<td><span class=Em>στευσαν εἰς αὐτὸν διὰ τὸν λόγον τῆς γυναικὸς μαρ‐ 
τυρούσης, ὅτι Εἶπέ μοι πάντα, ὅσα ἐποίησα.</span> Μιμη‐ 
σώμεθα τὴν γυναῖκα ταύτην τὴν Σαμαρεῖτιν καὶ ἡμεῖς, 
καὶ ἐπὶ τοῖς οἰκείοις ἁμαρτήμασι μὴ αἰσχυνώμεθα, ἀλλὰ 
φοβώμεθα τὸν Θεόν. Νῦν δὲ τὸ ἐναντίον ὁρῶ γινόμενον·<tr><th>25<td>τὸν μὲν γὰρ μέλλοντα κρίνειν ἡμᾶς οὐ δεδοίκαμεν, τοὺς 
δὲ οὐδὲν ἡμᾶς παραβλάπτοντας, τούτους φρίττομεν, καὶ 
τὴν παρ’ αὐτῶν αἰσχύνην δεδοίκαμεν· διὰ τοῦτο ἐν οἷς 
δεδοίκαμεν, ἐπὶ τούτων διδόαμεν τὴν τιμωρίαν. Ὁ γὰρ 
ἐπαισχυνόμενος ἀνθρώπῳ ἀποκαλύψαι τὰ ἁμαρτήματα,<tr><th>30<td>Θεοῦ δὲ ὁρῶντος μὴ αἰσχυνόμενος πρᾶξαι, μηδὲ θέλων 
ὁμολογῆσαι, καὶ μετανοῆσαι, ἐν ἐκείνῃ τῇ ἡμέρᾳ οὐκ 
ἐνώπιον ἑνὸς καὶ δύο, ἀλλὰ τῆς οἰκουμένης ἁπάσης ὁρώ‐ 
σης παραδειγματίζεται. Διαλεχθῶμεν οὖν τῷ Χριστῷ· 
καὶ γὰρ καὶ νῦν μέσος ἡμῶν ἕστηκε, καὶ διὰ τῶν προφη‐<tr><th>35<td>τῶν, καὶ διὰ τῶν ἀποστόλων ἡμῖν φθεγγόμενος. Ἀκού‐ 
σωμεν τοίνυν, καὶ πεισθῶμεν αὐτῷ. Μέχρι τίνος ζῶμεν 
εἰκῆ καὶ μάτην; Ὅταν γὰρ τὸν δοθέντα ἡμῖν χρόνον 
ἀναλώσωμεν εἰς οὐδὲν, ἀπελευσόμεθα δίκην δώσοντες τὴν 
ἐσχάτην τῆς ἀκαίρου δαπάνης. Διὰ τοῦτο γὰρ ἤγαγεν<tr><th>40<td>ἡμᾶς ὁ Θεὸς εἰς τὸν παρόντα βίον, καὶ ψυχὴν ἐνέπνευσε 
λογικὴν, οὐχ ἵνα τῷ παρόντι βίῳ χρησώμεθα μόνον, ἀλλ’ 
ἵνα πρὸς τὴν μέλλουσαν ζωὴν πάντες πραγματευσώμεθα. 
Τὰ γὰρ ἄλογα μόνῳ τῷ παρόντι χρήσιμα βίῳ· ἡμεῖς διὰ 
τοῦτο ψυχὴν ἀθάνατον ἔχομεν, ἵνα πρὸς τὴν ἐκεῖ ζωὴν<tr><th>45<td>πάντα πράξωμεν, ἵνα ἐκεῖ λάμψωμεν, ἵνα μετὰ ἀγγέλων 
χορεύσωμεν, ἵνα τῷ βασιλεῖ παριστώμεθα διὰ παντὸς ἐν 
τοῖς αἰῶσι τοῖς ἀκηράτοις. Διὰ τοῦτο γὰρ καὶ ἀθάνατος 
γέγονεν ἡ ψυχὴ, καὶ τὸ σῶμα ἔσται πάλιν. Ἐὰν δὲ τῇ 
γῇ προσηλωμένος ᾖς, τῶν οὐρανίων προκειμένων, ἐν‐<tr><td><h3>59</h3>.<h2>542</h2> <h1>(50)</h1><td>νόησον, ὅση γίνεται ὕβρις εἰς τὸν δωρούμενον, ὅταν ἐκεῖ‐ 
νος τὰ ἄνω σοι προτείνῃ, σὺ δὲ οὐ πολὺν αὐτῶν ποιού‐ 
μενος λόγον, τὴν γῆν αὐτῶν ἀνταλλάσσῃ. Διὰ ταῦτα καὶ 
γέενναν ἠπείλησεν, ἅτε καταφρονούμενος, ἵνα μάθῃς 
ἐντεῦθεν, ὅσων ἀποστερεῖς σεαυτὸν καλῶν. Ἀλλὰ μὴ γέ‐<tr><th>55<td>νοιτο πεῖραν λαβεῖν τῆς κολάσεως ἐκείνης· ἀλλ’ εὐαρε‐ 
στήσαντας ἡμᾶς τῶν αἰωνίων ἐπιτυχεῖν ἀγαθῶν, χάριτι 
καὶ φιλανθρωπίᾳ τοῦ Κυρίου ἡμῶν Ἰησοῦ Χριστοῦ, ᾧ ἡ 
δόξα, καὶ τὸ κράτος σὺν τῷ Πατρὶ, καὶ τῷ παναγίῳ καὶ 
ζωοποιῷ Πνεύματι, νῦν καὶ ἀεὶ, καὶ εἰς τοὺς αἰῶνας τῶν<tr><th>60<td>αἰώνων. Ἀμήν.<td class=Y>541</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
