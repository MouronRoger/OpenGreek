<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>DEMOSTHENES :: Olynthiaca 3 :: TLG 0014 003</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0014.htm">0014</a> 003&nbsp;:: <strong><a class=CaCo href="0014.htm">DEMOSTHENES</a></strong>&nbsp;:: <strong>Olynthiaca 3</strong></p>
<p class="AuthorInfo"><a class=CaCo href="0014.htm">DEMOSTHENES</a> <a class="CanonEpi">Orat.</a><br />(<a class="CanonGeo">Atheniensis</a>: <a class="CanonDat">4 B.C.</a>)</p>
<p class="CanonVid"><a class="CaV">Scholia: Cf. <em>SCHOLIA IN DEMOSTHENEM</em> (5017)
<br />
Scholia: Cf. <em>LEXICON PATMENSE</em> (4302)</a></p>
<p class="WorkInfo"><strong>Olynthiaca 3</strong></p><p class="EditionInfo"><a class=CaE>Source: Butcher, S.H. (ed.), <em>Demosthenis orationes</em>, vol. 1. Oxford: Clarendon Press, 1903 (repr. 1966): [28–39].</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Ol3</h6>. <h2>1</h2><td>    Οὐχὶ ταὐτὰ παρίσταταί μοι γιγνώσκειν, ὦ ἄνδρες Ἀθη‐ 
ναῖοι, ὅταν τ’ εἰς τὰ πράγματ’ ἀποβλέψω καὶ ὅταν πρὸς 
τοὺς λόγους οὓς ἀκούω· τοὺς μὲν γὰρ λόγους περὶ τοῦ 
τιμωρήσασθαι Φίλιππον ὁρῶ γιγνομένους, τὰ δὲ πράγματ’<td class=K rowspan=2><tr><th rowspan=2>5<td>εἰς τοῦτο προήκοντα, ὥσθ’ ὅπως μὴ πεισόμεθ’ αὐτοὶ πρό‐<tr><td>τερον κακῶς σκέψασθαι δέον. οὐδὲν οὖν ἄλλο μοι δοκοῦσιν 
οἱ τὰ τοιαῦτα λέγοντες ἢ τὴν ὑπόθεσιν, περὶ ἧς βουλεύεσθε,<td class=Y rowspan=8>28<tr><td><h6>Ol3</h6>. <h2>2</h2><td>οὐχὶ τὴν οὖσαν παριστάντες ὑμῖν ἁμαρτάνειν. ἐγὼ δέ, ὅτι 
μέν ποτ’ ἐξῆν τῇ πόλει καὶ τὰ αὑτῆς ἔχειν ἀσφαλῶς καὶ 
Φίλιππον τιμωρήσασθαι, καὶ μάλ’ ἀκριβῶς οἶδα· ἐπ’ ἐμοῦ 
γάρ, οὐ πάλαι γέγονεν ταῦτ’ ἀμφότερα· νῦν μέντοι πέπει‐<tr><th>5<td>σμαι τοῦθ’ ἱκανὸν προλαβεῖν ἡμῖν εἶναι τὴν πρώτην, ὅπως 
τοὺς συμμάχους σώσομεν. ἐὰν γὰρ τοῦτο βεβαίως ὑπάρξῃ, 
τότε καὶ περὶ τοῦ τίνα τιμωρήσεταί τις καὶ ὃν τρόπον ἐξέσται 
σκοπεῖν· πρὶν δὲ τὴν ἀρχὴν ὀρθῶς ὑποθέσθαι, μάταιον 
ἡγοῦμαι περὶ τῆς τελευτῆς ὁντινοῦν ποιεῖσθαι λόγον.<tr><td><h6>Ol3</h6>. <h2>3</h2><td>    Ὁ μὲν οὖν παρὼν καιρός, εἴπερ ποτέ, πολλῆς φροντίδος 
καὶ βουλῆς δεῖται· ἐγὼ δ’ οὐχ ὅ τι χρὴ περὶ τῶν παρόντων 
συμβουλεῦσαι χαλεπώτατον ἡγοῦμαι, ἀλλ’ ἐκεῖν’ ἀπορῶ, 
τίνα χρὴ τρόπον, ὦ ἄνδρες Ἀθηναῖοι, πρὸς ὑμᾶς περὶ αὐτῶν<tr><th>5<td>εἰπεῖν. πέπεισμαι γὰρ ἐξ ὧν παρὼν καὶ ἀκούων σύνοιδα, 
τὰ πλείω τῶν πραγμάτων ἡμᾶς ἐκπεφευγέναι τῷ μὴ βού‐ 
λεσθαι τὰ δέοντα ποιεῖν ἢ τῷ μὴ συνιέναι. ἀξιῶ δ’ ὑμᾶς, 
ἂν μετὰ παρρησίας ποιῶμαι τοὺς λόγους, ὑπομένειν, τοῦτο 
θεωροῦντας, εἰ τἀληθῆ λέγω, καὶ διὰ τοῦτο, ἵνα τὰ λοιπὰ<tr><th>10<td>βελτίω γένηται· ὁρᾶτε γὰρ ὡς ἐκ τοῦ πρὸς χάριν δημηγορεῖν 
ἐνίους εἰς πᾶν προελήλυθε μοχθηρίας τὰ παρόντα.<tr><td><h6>Ol3</h6>. <h2>4</h2><td>    Ἀναγκαῖον δ’ ὑπολαμβάνω μικρὰ τῶν γεγενημένων πρῶ‐ 
τον ὑμᾶς ὑπομνῆσαι. μέμνησθ’, ὦ ἄνδρες Ἀθηναῖοι, ὅτ’ 
ἀπηγγέλθη Φίλιππος ὑμῖν ἐν Θρᾴκῃ τρίτον ἢ τέταρτον ἔτος 
τουτὶ Ἡραῖον τεῖχος πολιορκῶν. τότε τοίνυν μὴν μὲν ἦν<tr><th rowspan=2>5<td>μαιμακτηριών· πολλῶν δὲ λόγων καὶ θορύβου γιγνομένου 
παρ’ ὑμῖν ἐψηφίσασθε τετταράκοντα τριήρεις καθέλκειν καὶ<tr><td>τοὺς μέχρι πέντε καὶ τετταράκοντ’ ἐτῶν αὐτοὺς ἐμβαίνειν<td class=Y rowspan=9>29<tr><td><h6>Ol3</h6>. <h2>5</h2><td>καὶ τάλανθ’ ἑξήκοντ’ εἰσφέρειν. καὶ μετὰ ταῦτα διελθόντος 
τοῦ ἐνιαυτοῦ τούτου ἑκατομβαιών, μεταγειτνιών, βοηδρομιών· 
τούτου τοῦ μηνὸς μόγις μετὰ τὰ μυστήρια δέκα ναῦς ἀπε‐ 
στείλατ’ ἔχοντα κενὰς Χαρίδημον καὶ πέντε τάλαντ’ ἀργυρίου.<tr><th>5<td>ὡς γὰρ ἠγγέλθη Φίλιππος ἀσθενῶν ἢ τεθνεώς (ἦλθε γὰρ 
ἀμφότερα), οὐκέτι καιρὸν οὐδένα τοῦ βοηθεῖν νομίσαντες 
ἀφεῖτ’, ὦ ἄνδρες Ἀθηναῖοι, τὸν ἀπόστολον. ἦν δ’ οὗτος 
ὁ καιρὸς αὐτός· εἰ γὰρ τότ’ ἐκεῖς’ ἐβοηθήσαμεν, ὥσπερ 
ἐψηφισάμεθα, προθύμως, οὐκ ἂν ἠνώχλει νῦν ἡμῖν ὁ Φίλιππος<tr><th>10<td>σωθείς.<tr><td><h6>Ol3</h6>. <h2>6</h2><td>    Τὰ μὲν δὴ τότε πραχθέντ’ οὐκ ἂν ἄλλως ἔχοι· νῦν δ’ 
ἑτέρου πολέμου καιρὸς ἥκει τις, δι’ ὃν καὶ περὶ τούτων ἐμνή‐ 
σθην, ἵνα μὴ ταὐτὰ πάθητε. τί δὴ χρησόμεθ’, ὦ ἄνδρες 
Ἀθηναῖοι, τούτῳ; εἰ γὰρ μὴ βοηθήσετε <span class=Xp>παντὶ σθένει</span><tr><th>5<td><span class=Xp>κατὰ τὸ δυνατό</span>ν, θεάσασθ’ ὃν τρόπον ὑμεῖς ἐστρατηγη‐<tr><td><h6>Ol3</h6>. <h2>7</h2><td>κότες πάντ’ ἔσεσθ’ ὑπὲρ Φιλίππου. ὑπῆρχον Ὀλύνθιοι 
δύναμίν τινα κεκτημένοι, καὶ διέκειθ’ οὕτω τὰ πράγματα· 
οὔτε Φίλιππος ἐθάρρει τούτους οὔθ’ οὗτοι Φίλιππον. ἐπρά‐ 
ξαμεν ἡμεῖς κἀκεῖνοι πρὸς ἡμᾶς εἰρήνην· ἦν τοῦθ’ ὥσπερ<tr><th>5<td>ἐμπόδισμά τι τῷ Φιλίππῳ καὶ δυσχερές, πόλιν μεγάλην 
ἐφορμεῖν τοῖς ἑαυτοῦ καιροῖς διηλλαγμένην πρὸς ἡμᾶς. 
ἐκπολεμῶσαι δεῖν ᾠόμεθα τοὺς ἀνθρώπους ἐκ παντὸς τρόπου, 
καὶ ὃ πάντες ἐθρύλουν, πέπρακται νυνὶ τοῦθ’ ὁπωσδήποτε.<tr><td><h6>Ol3</h6>. <h2>8</h2><td>τί οὖν ὑπόλοιπον, ὦ ἄνδρες Ἀθηναῖοι, πλὴν βοηθεῖν ἐρρω‐ 
μένως καὶ προθύμως; ἐγὼ μὲν οὐχ ὁρῶ· χωρὶς γὰρ τῆς 
περιστάσης ἂν ἡμᾶς αἰσχύνης, εἰ καθυφείμεθά τι τῶν 
πραγμάτων, οὐδὲ τὸν φόβον, ὦ ἄνδρες Ἀθηναῖοι, μικρὸν<tr><th>5<td>ὁρῶ τὸν τῶν μετὰ ταῦτα, ἐχόντων μὲν ὡς ἔχουσι Θηβαίων 
ἡμῖν, ἀπειρηκότων δὲ χρήμασι Φωκέων, μηδενὸς δ’ ἐμποδὼν 
ὄντος Φιλίππῳ τὰ παρόντα καταστρεψαμένῳ πρὸς ταῦτ’<td class=Y rowspan=10>30<tr><td><h6>Ol3</h6>. <h2>9</h2><td>ἐπικλῖναι τὰ πράγματα. ἀλλὰ μὴν εἴ τις ὑμῶν εἰς τοῦτ’ 
ἀναβάλλεται ποιήσειν τὰ δέοντα, ἰδεῖν ἐγγύθεν βούλεται τὰ 
δεινά, ἐξὸν ἀκούειν ἄλλοθι γιγνόμενα, καὶ βοηθοὺς ἑαυτῷ 
ζητεῖν, ἐξὸν νῦν ἑτέροις αὐτὸν βοηθεῖν· ὅτι γὰρ εἰς τοῦτο<tr><th>5<td>περιστήσεται τὰ πράγματα, ἐὰν τὰ παρόντα προώμεθα, 
σχεδὸν ἴσμεν ἅπαντες δήπου.<tr><td><h6>Ol3</h6>. <h2>10</h2><td>    Ἀλλ’ ὅτι μὲν δὴ δεῖ βοηθεῖν, εἴποι τις ἄν, πάντες ἐγνώ‐ 
καμεν, καὶ βοηθήσομεν· τὸ δ’ ὅπως, τοῦτο λέγε. μὴ τοίνυν, 
ὦ ἄνδρες Ἀθηναῖοι, θαυμάσητε, ἂν παράδοξον εἴπω τι τοῖς 
πολλοῖς. νομοθέτας καθίσατε. ἐν δὲ τούτοις τοῖς νομο‐<tr><th>5<td>θέταις μὴ θῆσθε νόμον μηδένα (εἰσὶ γὰρ ὑμῖν ἱκανοί), ἀλλὰ<tr><td><h6>Ol3</h6>. <h2>11</h2><td>τοὺς εἰς τὸ παρὸν βλάπτοντας ὑμᾶς λύσατε. λέγω τοὺς 
περὶ τῶν θεωρικῶν, σαφῶς οὑτωσί, καὶ τοὺς περὶ τῶν 
στρατευομένων ἐνίους, ὧν οἱ μὲν τὰ στρατιωτικὰ τοῖς οἴκοι 
μένουσι διανέμουσι θεωρικά, οἱ δὲ τοὺς ἀτακτοῦντας ἀθῴους<tr><th>5<td>καθιστᾶσιν, εἶτα καὶ τοὺς τὰ δέοντα ποιεῖν βουλομένους 
ἀθυμοτέρους ποιοῦσιν. ἐπειδὰν δὲ ταῦτα λύσητε καὶ τὴν 
τοῦ τὰ βέλτιστα λέγειν ὁδὸν παράσχητ’ ἀσφαλῆ, τηνικαῦτα<tr><td><h6>Ol3</h6>. <h2>12</h2><td>τὸν γράψονθ’ ἃ πάντες ἴσθ’ ὅτι συμφέρει ζητεῖτε. πρὶν δὲ 
ταῦτα πρᾶξαι, μὴ σκοπεῖτε τίς εἰπὼν τὰ βέλτισθ’ ὑπὲρ ὑμῶν 
ὑφ’ ὑμῶν ἀπολέσθαι βουλήσεται· οὐ γὰρ εὑρήσετε, ἄλλως 
τε καὶ τούτου μόνου περιγίγνεσθαι μέλλοντος, παθεῖν ἀδίκως<tr><th>5<td>τι κακὸν τὸν ταῦτ’ εἰπόντα καὶ γράψαντα, μηδὲν δ’ ὠφελῆσαι 
τὰ πράγματα, ἀλλὰ καὶ εἰς τὸ λοιπὸν μᾶλλον ἔτ’ ἢ νῦν τὸ 
τὰ βέλτιστα λέγειν φοβερώτερον ποιῆσαι. καὶ λύειν γ’, ὦ 
ἄνδρες Ἀθηναῖοι, τοὺς νόμους δεῖ τούτους τοὺς αὐτοὺς ἀξιοῦν<tr><td rowspan=2><h6>Ol3</h6>. <h2>13</h2><td>οἵπερ καὶ τεθήκασιν· οὐ γάρ ἐστι δίκαιον, τὴν μὲν χάριν, ἣ<tr><td>πᾶσαν ἔβλαπτε τὴν πόλιν, τοῖς τότε θεῖσιν ὑπάρχειν, τὴν 
δ’ ἀπέχθειαν, δι’ ἧς ἂν ἅπαντες ἄμεινον πράξαιμεν, τῷ νῦν 
τὰ βέλτιστ’ εἰπόντι ζημίαν γενέσθαι. πρὶν δὲ ταῦτ’ εὐτρε‐<td class=Y rowspan=9>31<tr><th>5<td>πίσαι, μηδαμῶς, ὦ ἄνδρες Ἀθηναῖοι, μηδέν’ ἀξιοῦτε τηλι‐ 
κοῦτον εἶναι παρ’ ὑμῖν ὥστε τοὺς νόμους τούτους παραβάντα 
μὴ δοῦναι δίκην, μηδ’ οὕτως ἀνόητον ὥστ’ εἰς προῦπτον 
κακὸν αὑτὸν ἐμβαλεῖν.<tr><td><h6>Ol3</h6>. <h2>14</h2><td>    Οὐ μὴν οὐδ’ ἐκεῖνό γ’ ὑμᾶς ἀγνοεῖν δεῖ, ὦ ἄνδρες Ἀθη‐ 
ναῖοι, ὅτι ψήφισμ’ οὐδενὸς ἄξιόν ἐστιν, ἂν μὴ προσγένηται 
τὸ ποιεῖν ἐθέλειν τά γε δόξαντα προθύμως [ὑμᾶς]. εἰ γὰρ 
αὐτάρκη τὰ ψηφίσματ’ ἦν ἢ ὑμᾶς ἀναγκάζειν ἃ προσήκει<tr><th>5<td>πράττειν ἢ περὶ ὧν γραφείη διαπράξασθαι, οὔτ’ ἂν ὑμεῖς 
πολλὰ ψηφιζόμενοι μικρά, μᾶλλον δ’ οὐδὲν ἐπράττετε τού‐ 
των, οὔτε Φίλιππος τοσοῦτον ὑβρίκει χρόνον· πάλαι γὰρ<tr><td><h6>Ol3</h6>. <h2>15</h2><td>ἂν εἵνεκά γε ψηφισμάτων ἐδεδώκει δίκην. ἀλλ’ οὐχ οὕτω 
ταῦτ’ ἔχει· τὸ γὰρ πράττειν τοῦ λέγειν καὶ χειροτονεῖν 
ὕστερον ὂν τῇ τάξει, πρότερον τῇ δυνάμει καὶ κρεῖττόν 
ἐστιν. τοῦτ’ οὖν δεῖ προσεῖναι, τὰ δ’ ἄλλ’ ὑπάρχει· καὶ<tr><th>5<td>γὰρ εἰπεῖν τὰ δέοντα παρ’ ὑμῖν εἰσιν, ὦ ἄνδρες Ἀθηναῖοι, 
δυνάμενοι, καὶ γνῶναι πάντων ὑμεῖς ὀξύτατοι τὰ ῥηθέντα,<tr><td><h6>Ol3</h6>. <h2>16</h2><td>καὶ πρᾶξαι δὲ δυνήσεσθε νῦν, ἐὰν ὀρθῶς ποιῆτε. τίνα γὰρ 
χρόνον ἢ τίνα καιρόν, ὦ ἄνδρες Ἀθηναῖοι, τοῦ παρόντος 
βελτίω ζητεῖτε; ἢ πόθ’ ἃ δεῖ πράξετ’, εἰ μὴ νῦν; οὐχ 
ἅπαντα μὲν ἡμῶν προείληφε τὰ χωρί’ ἅνθρωπος, εἰ δὲ καὶ<tr><th>5<td>ταύτης κύριος τῆς χώρας γενήσεται, πάντων αἴσχιστα πεισό‐ 
μεθα; οὐχ οὕς, εἰ πολεμήσαιεν, ἑτοίμως σώσειν ὑπισχνού‐<tr><td rowspan=2><h6>Ol3</h6>. <h2>17</h2><td>μεθα, οὗτοι νῦν πολεμοῦσιν; οὐκ ἐχθρός; οὐκ ἔχων τὰ 
ἡμέτερα; οὐ βάρβαρος; οὐχ ὅ τι ἂν εἴποι τις; ἀλλὰ πρὸς 
θεῶν πάντ’ ἐάσαντες καὶ μόνον οὐχὶ συγκατασκευάσαντες<tr><td>αὐτῷ, τότε τοὺς αἰτίους οἵτινες τούτων ζητήσομεν; οὐ γὰρ<td class=Y rowspan=8>32<tr><th>5<td>αὐτοί γ’ αἴτιοι φήσομεν εἶναι, σαφῶς οἶδα τοῦτ’ ἐγώ. οὐδὲ 
γὰρ ἐν τοῖς τοῦ πολέμου κινδύνοις τῶν φυγόντων οὐδεὶς 
ἑαυτοῦ κατηγορεῖ, ἀλλὰ τοῦ στρατηγοῦ καὶ τῶν πλησίον καὶ 
πάντων μᾶλλον, ἥττηνται δ’ ὅμως διὰ πάντας τοὺς φυγόντας 
δήπου· μένειν γὰρ ἐξῆν τῷ κατηγοροῦντι τῶν ἄλλων, εἰ δὲ<tr><td><h6>Ol3</h6>. <h2>18</h2><td>τοῦτ’ ἐποίει ἕκαστος, ἐνίκων ἄν. καὶ νῦν, οὐ λέγει τις τὰ 
βέλτιστα· ἀναστὰς ἄλλος εἰπάτω, μὴ τοῦτον αἰτιάσθω. 
ἕτερος λέγει τις βελτίω· ταῦτα ποιεῖτ’ ἀγαθῇ τύχῃ. ἀλλ’ 
οὐχ ἡδέα ταῦτα· οὐκέτι τοῦθ’ ὁ λέγων ἀδικεῖ—πλὴν εἰ δέον<tr><th>5<td>εὔξασθαι παραλείπει. εὔξασθαι μὲν γάρ, ὦ ἄνδρες Ἀθη‐ 
ναῖοι, ῥᾴδιον, εἰς ταὐτὸ πάνθ’ ὅσα βούλεταί τις ἁθροίσαντ’ ἐν 
ὀλίγῳ· ἑλέσθαι δ’, ὅταν περὶ πραγμάτων προτεθῇ σκοπεῖν, 
οὐκέθ’ ὁμοίως εὔπορον, ἀλλὰ δεῖ τὰ βέλτιστ’ ἀντὶ τῶν<tr><td><h6>Ol3</h6>. <h2>19</h2><td>ἡδέων, ἂν μὴ συναμφότερ’ ἐξῇ, λαμβάνειν. εἰ δέ τις ἡμῖν 
ἔχει καὶ τὰ θεωρικὰ ἐᾶν καὶ πόρους ἑτέρους λέγειν στρατιω‐ 
τικούς, οὐχ οὗτος κρείττων; εἴποι τις ἄν. φήμ’ ἔγωγε, 
εἴπερ ἔστιν, ὦ ἄνδρες Ἀθηναῖοι· ἀλλὰ θαυμάζω εἴ τῴ ποτ’<tr><th>5<td>ἀνθρώπων ἢ γέγονεν ἢ γενήσεται, ἂν τὰ παρόντ’ ἀναλώσῃ 
πρὸς ἃ μὴ δεῖ, τῶν ἀπόντων εὐπορῆσαι πρὸς ἃ δεῖ. ἀλλ’, 
οἶμαι, μέγα τοῖς τοιούτοις ὑπάρχει λόγοις ἡ παρ’ ἑκάστου 
βούλησις, διόπερ ῥᾷστον ἁπάντων ἐστὶν αὑτὸν ἐξαπατῆσαι· 
ὃ γὰρ βούλεται, τοῦθ’ ἕκαστος καὶ οἴεται, τὰ δὲ πράγματα<tr><td><h6>Ol3</h6>. <h2>20</h2><td>πολλάκις οὐχ οὕτω πέφυκεν. ὁρᾶτ’ οὖν, ὦ ἄνδρες Ἀθη‐ 
ναῖοι, ταῦθ’ οὕτως, ὅπως καὶ τὰ πράγματ’ ἐνδέχεται καὶ 
δυνήσεσθ’ ἐξιέναι καὶ μισθὸν ἕξετε. οὔ τοι σωφρόνων οὐδὲ 
γενναίων ἐστὶν ἀνθρώπων, ἐλλείποντάς τι δι’ ἔνδειαν χρη‐<tr><th rowspan=2>5<td>μάτων τῶν τοῦ πολέμου εὐχερῶς τὰ τοιαῦτ’ ὀνείδη φέρειν, 
οὐδ’ ἐπὶ μὲν Κορινθίους καὶ Μεγαρέας ἁρπάσαντας τὰ ὅπλα 
πορεύεσθαι, Φίλιππον δ’ ἐᾶν πόλεις Ἑλληνίδας ἀνδραποδί‐<tr><td>ζεσθαι δι’ ἀπορίαν ἐφοδίων τοῖς στρατευομένοις.<td class=Y rowspan=9>33<tr><td><h6>Ol3</h6>. <h2>21</h2><td>    Καὶ ταῦτ’ οὐχ ἵν’ ἀπέχθωμαί τισιν ὑμῶν, τὴν ἄλλως 
προῄρημαι λέγειν· οὐ γὰρ οὕτως ἄφρων οὐδ’ ἀτυχής εἰμ’ 
ἐγὼ ὥστ’ ἀπεχθάνεσθαι βούλεσθαι μηδὲν ὠφελεῖν νομίζων· 
ἀλλὰ δικαίου πολίτου κρίνω τὴν τῶν πραγμάτων σωτηρίαν<tr><th>5<td>ἀντὶ τῆς ἐν τῷ λέγειν χάριτος αἱρεῖσθαι. καὶ γὰρ τοὺς ἐπὶ 
τῶν προγόνων ἡμῶν λέγοντας ἀκούω, ὥσπερ ἴσως καὶ ὑμεῖς, 
οὓς ἐπαινοῦσι μὲν οἱ παριόντες ἅπαντες, μιμοῦνται δ’ οὐ 
πάνυ, τούτῳ τῷ ἔθει καὶ τῷ τρόπῳ τῆς πολιτείας χρῆσθαι, 
τὸν Ἀριστείδην ἐκεῖνον, τὸν Νικίαν, τὸν ὁμώνυμον ἐμαυτῷ,<tr><td><h6>Ol3</h6>. <h2>22</h2><td>τὸν Περικλέα. ἐξ οὗ δ’ οἱ διερωτῶντες ὑμᾶς οὗτοι πεφήνασι 
ῥήτορες ‘τί βούλεσθε; τί γράψω; τί ὑμῖν χαρίσωμαι;‘ 
προπέποται τῆς παραυτίκα χάριτος τὰ τῆς πόλεως 
πράγματα, καὶ τοιαυτὶ συμβαίνει, καὶ τὰ μὲν τούτων πάντα<tr><td><h6>Ol3</h6>. <h2>23</h2><td>καλῶς ἔχει, τὰ δ’ ὑμέτερ’ αἰσχρῶς. καίτοι σκέψασθ’, ὦ 
ἄνδρες Ἀθηναῖοι, ἅ τις ἂν κεφάλαι’ εἰπεῖν ἔχοι τῶν τ’ ἐπὶ 
τῶν προγόνων ἔργων καὶ τῶν ἐφ’ ὑμῶν. ἔσται δὲ βραχὺς 
καὶ γνώριμος ὑμῖν ὁ λόγος· οὐ γὰρ ἀλλοτρίοις ὑμῖν χρωμέ‐<tr><th>5<td>νοις παραδείγμασιν, ἀλλ’ οἰκείοις, ὦ ἄνδρες Ἀθηναῖοι, εὐδαί‐<tr><td><h6>Ol3</h6>. <h2>24</h2><td>μοσιν ἔξεστι γενέσθαι. ἐκεῖνοι τοίνυν, οἷς οὐκ ἐχαρίζονθ’ 
οἱ λέγοντες οὐδ’ ἐφίλουν αὐτοὺς ὥσπερ ὑμᾶς οὗτοι νῦν, πέντε 
μὲν καὶ τετταράκοντ’ ἔτη τῶν Ἑλλήνων ἦρξαν ἑκόντων, 
πλείω δ’ ἢ μύρια τάλαντ’ εἰς τὴν ἀκρόπολιν ἀνήγαγον, ὑπή‐<tr><th>5<td>κουε δ’ ὁ ταύτην τὴν χώραν ἔχων αὐτοῖς βασιλεύς, ὥσπερ 
ἐστὶ προσῆκον βάρβαρον Ἕλλησι, πολλὰ δὲ καὶ καλὰ καὶ 
πεζῇ καὶ ναυμαχοῦντες ἔστησαν τρόπαι’ αὐτοὶ στρατευόμενοι, 
μόνοι δ’ ἀνθρώπων κρείττω τὴν ἐπὶ τοῖς ἔργοις δόξαν τῶν<tr><td rowspan=2><h6>Ol3</h6>. <h2>25</h2><td>φθονούντων κατέλιπον. ἐπὶ μὲν δὴ τῶν Ἑλληνικῶν ἦσαν 
τοιοῦτοι· ἐν δὲ τοῖς κατὰ τὴν πόλιν αὐτὴν θεάσασθ’ ὁποῖοι,<tr><td>ἔν τε τοῖς κοινοῖς κἀν τοῖς ἰδίοις. δημοσίᾳ μὲν τοίνυν 
οἰκοδομήματα καὶ κάλλη τοιαῦτα καὶ τοσαῦτα κατεσκεύασαν<td class=Y rowspan=9>34<tr><th>5<td>ἡμῖν ἱερῶν καὶ τῶν ἐν τούτοις ἀναθημάτων, ὥστε μηδενὶ τῶν 
ἐπιγιγνομένων ὑπερβολὴν λελεῖφθαι· ἰδίᾳ δ’ οὕτω σώφρονες<tr><td><h6>Ol3</h6>. <h2>26</h2><td>ἦσαν καὶ σφόδρ’ ἐν τῷ τῆς πολιτείας ἤθει μένοντες, ὥστε 
τὴν Ἀριστείδου καὶ τὴν Μιλτιάδου καὶ τῶν τότε λαμπρῶν 
οἰκίαν εἴ τις ἄρ’ οἶδεν ὑμῶν ὁποία ποτ’ ἐστίν, ὁρᾷ τῆς τοῦ 
γείτονος οὐδὲν σεμνοτέραν οὖσαν· οὐ γὰρ εἰς περιουσίαν<tr><th>5<td>ἐπράττετ’ αὐτοῖς τὰ τῆς πόλεως, ἀλλὰ τὸ κοινὸν αὔξειν 
ἕκαστος ᾤετο δεῖν. ἐκ δὲ τοῦ τὰ μὲν Ἑλληνικὰ πιστῶς, τὰ 
δὲ πρὸς τοὺς θεοὺς εὐσεβῶς, τὰ δ’ ἐν αὑτοῖς ἴσως διοικεῖν<tr><td><h6>Ol3</h6>. <h2>27</h2><td>μεγάλην εἰκότως ἐκτήσαντ’ εὐδαιμονίαν. τότε μὲν δὴ τοῦ‐ 
τον τὸν τρόπον εἶχε τὰ πράγματ’ ἐκείνοις, χρωμένοις οἷς 
εἶπον προστάταις· νυνὶ δὲ πῶς ἡμῖν ὑπὸ τῶν χρηστῶν τού‐ 
των τὰ πράγματ’ ἔχει; ἆρά γ’ ὁμοίως ἢ παραπλησίως; οἷς<tr><th>5<td>—τὰ μὲν ἄλλα σιωπῶ, πόλλ’ ἂν ἔχων εἰπεῖν, ἀλλ’ ὅσης 
ἅπαντες ὁρᾶτ’ ἐρημίας ἐπειλημμένοι, [καὶ] Λακεδαιμονίων 
μὲν ἀπολωλότων, Θηβαίων δ’ ἀσχόλων ὄντων, τῶν δ’ ἄλλων 
οὐδενὸς ὄντος ἀξιόχρεω περὶ τῶν πρωτείων ἡμῖν ἀντιτά‐ 
ξασθαι, ἐξὸν δ’ ἡμῖν καὶ τὰ ἡμέτερ’ αὐτῶν ἀσφαλῶς ἔχειν<tr><td><h6>Ol3</h6>. <h2>28</h2><td>καὶ τὰ τῶν ἄλλων δίκαια βραβεύειν, ἀπεστερήμεθα μὲν 
χώρας οἰκείας, πλείω δ’ ἢ χίλια καὶ πεντακόσια τάλαντ’ 
ἀνηλώκαμεν εἰς οὐδὲν δέον, οὓς δ’ ἐν τῷ πολέμῳ συμμάχους 
ἐκτησάμεθα, εἰρήνης οὔσης ἀπολωλέκασιν οὗτοι, ἐχθρὸν δ’<tr><th>5<td>ἐφ’ ἡμᾶς αὐτοὺς τηλικοῦτον ἠσκήκαμεν. ἢ φρασάτω τις 
ἐμοὶ παρελθών, πόθεν ἄλλοθεν ἰσχυρὸς γέγονεν ἢ παρ’ ἡμῶν<tr><td><h6>Ol3</h6>. <h2>29</h2><td>αὐτῶν Φίλιππος. ἀλλ’, ὦ τᾶν, εἰ ταῦτα φαύλως, τά γ’ ἐν 
αὐτῇ τῇ πόλει νῦν ἄμεινον ἔχει. καὶ τί ἂν εἰπεῖν τις ἔχοι; 
τὰς ἐπάλξεις ἃς κονιῶμεν, καὶ τὰς ὁδοὺς ἃς ἐπισκευάζομεν, 
καὶ κρήνας, καὶ λήρους; ἀποβλέψατε δὴ πρὸς τοὺς ταῦτα<tr><th>5<td>πολιτευομένους, ὧν οἱ μὲν ἐκ πτωχῶν πλούσιοι γεγόνασιν, 
οἱ δ’ ἐξ ἀδόξων ἔντιμοι, ἔνιοι δὲ τὰς ἰδίας οἰκίας τῶν δημο‐ 
σίων οἰκοδομημάτων σεμνοτέρας εἰσὶ κατεσκευασμένοι, ὅσῳ 
δὲ τὰ τῆς πόλεως ἐλάττω γέγονεν, τοσούτῳ τὰ τούτων 
ηὔξηται.<td class=Y rowspan=7>35<tr><td><h6>Ol3</h6>. <h2>30</h2><td>    Τί δὴ τὸ πάντων αἴτιον τούτων, καὶ τί δή ποθ’ ἅπαντ’ 
εἶχε καλῶς τότε, καὶ νῦν οὐκ ὀρθῶς; ὅτι τότε μὲν πράττειν 
καὶ στρατεύεσθαι τολμῶν αὐτὸς ὁ δῆμος δεσπότης τῶν πολι‐ 
τευομένων ἦν καὶ κύριος αὐτὸς ἁπάντων τῶν ἀγαθῶν, καὶ<tr><th>5<td>ἀγαπητὸν ἦν παρὰ τοῦ δήμου τῶν ἄλλων ἑκάστῳ καὶ τιμῆς<tr><td><h6>Ol3</h6>. <h2>31</h2><td>καὶ ἀρχῆς καὶ ἀγαθοῦ τινος μεταλαβεῖν· νῦν δὲ τοὐναντίον 
κύριοι μὲν οἱ πολιτευόμενοι τῶν ἀγαθῶν, καὶ διὰ τούτων 
ἅπαντα πράττεται, ὑμεῖς δ’ ὁ δῆμος, ἐκνενευρισμένοι καὶ 
περιῃρημένοι χρήματα, συμμάχους, ἐν ὑπηρέτου καὶ προσθή‐<tr><th>5<td>κης μέρει γεγένησθε, ἀγαπῶντες ἐὰν μεταδιδῶσι θεωρικῶν 
ὑμῖν ἢ Βοηδρόμια πέμψωσιν οὗτοι, καὶ τὸ πάντων ἀνδρειό‐ 
τατον, τῶν ὑμετέρων αὐτῶν χάριν προσοφείλετε. οἱ δ’ ἐν 
αὐτῇ τῇ πόλει καθείρξαντες ὑμᾶς ἐπάγους’ ἐπὶ ταῦτα καὶ<tr><td><h6>Ol3</h6>. <h2>32</h2><td>τιθασεύουσι χειροήθεις αὑτοῖς ποιοῦντες. ἔστι δ’ οὐδέποτ’, 
οἶμαι, μέγα καὶ νεανικὸν φρόνημα λαβεῖν μικρὰ καὶ φαῦλα 
πράττοντας· ὁποῖ’ ἄττα γὰρ ἂν τἀπιτηδεύματα τῶν ἀνθρώ‐ 
πων ᾖ, τοιοῦτον ἀνάγκη καὶ τὸ φρόνημ’ ἔχειν. ταῦτα μὰ<tr><th>5<td>τὴν Δήμητρ’ οὐκ ἂν θαυμάσαιμ’ εἰ μείζων εἰπόντι ἐμοὶ γέ‐ 
νοιτο παρ’ ὑμῶν βλάβη τῶν πεποιηκότων αὐτὰ γενέσθαι· 
οὐδὲ γὰρ παρρησία περὶ πάντων ἀεὶ παρ’ ὑμῖν ἐστιν, ἀλλ’ 
ἔγωγ’ ὅτι καὶ νῦν γέγονεν θαυμάζω.<tr><td><h6>Ol3</h6>. <h2>33</h2><td>    Ἐὰν οὖν ἀλλὰ νῦν γ’ ἔτι ἀπαλλαγέντες τούτων τῶν 
ἐθῶν ἐθελήσητε στρατεύεσθαί τε καὶ πράττειν ἀξίως ὑμῶν 
αὐτῶν, καὶ ταῖς περιουσίαις ταῖς οἴκοι ταύταις ἀφορμαῖς ἐπὶ 
τὰ ἔξω τῶν ἀγαθῶν χρῆσθαι, ἴσως ἄν, ἴσως, ὦ ἄνδρες<td class=Y rowspan=8>36<tr><th>5<td>Ἀθηναῖοι, τέλειόν τι καὶ μέγα κτήσαισθ’ ἀγαθὸν καὶ τῶν 
τοιούτων λημμάτων ἀπαλλαγείητε, ἃ τοῖς [ἀσθενοῦσι] παρὰ 
τῶν ἰατρῶν σιτίοις [διδομένοις] ἔοικε. καὶ γὰρ ἐκεῖν’ οὔτ’ 
ἰσχὺν ἐντίθησιν οὔτ’ ἀποθνῄσκειν ἐᾷ· καὶ ταῦθ’ ἃ νέμεσθε 
νῦν ὑμεῖς, οὔτε τοσαῦτ’ ἐστὶν ὥστ’ ὠφέλειαν ἔχειν τινὰ<tr><th>10<td>διαρκῆ, οὔτ’ ἀπογνόντας ἄλλο τι πράττειν ἐᾷ, ἀλλ’ ἔστι<tr><td><h6>Ol3</h6>. <h2>34</h2><td>ταῦτα τὴν ἑκάστου ῥᾳθυμίαν ὑμῶν ἐπαυξάνοντα. οὐκοῦν σὺ 
μισθοφορὰν λέγεις; φήσει τις. καὶ παραχρῆμά γε τὴν 
αὐτὴν σύνταξιν ἁπάντων, ὦ ἄνδρες Ἀθηναῖοι, ἵνα τῶν κοι‐ 
νῶν ἕκαστος τὸ μέρος λαμβάνων, ὅτου δέοιθ’ ἡ πόλις, τοῦθ’<tr><th>5<td>ὑπάρχοι. ἔξεστιν ἄγειν ἡσυχίαν· οἴκοι μένων βελτίων, τοῦ 
δι’ ἔνδειαν ἀνάγκῃ τι ποιεῖν αἰσχρὸν ἀπηλλαγμένος. συμ‐ 
βαίνει τι τοιοῦτον οἷον καὶ τὰ νῦν· στρατιώτης αὐτὸς ὑπάρ‐ 
χων ἀπὸ τῶν αὐτῶν τούτων λημμάτων, ὥσπερ ἐστὶ δίκαιον 
ὑπὲρ τῆς πατρίδος. ἔστι τις ἔξω τῆς ἡλικίας ὑμῶν· ὅς’<tr><th>10<td>οὗτος ἀτάκτως νῦν λαμβάνων οὐκ ὠφελεῖ, ταῦτ’ ἐν ἴσῃ τάξει 
λαμβάνων πάντ’ ἐφορῶν καὶ διοικῶν ἃ χρὴ πράττεσθαι.<tr><td><h6>Ol3</h6>. <h2>35</h2><td>ὅλως δ’ οὔτ’ ἀφελὼν οὔτε προσθείς, πλὴν μικρῶν, τὴν 
ἀταξίαν ἀνελὼν εἰς τάξιν ἤγαγον τὴν πόλιν, τὴν αὐτὴν τοῦ 
λαβεῖν, τοῦ στρατεύεσθαι, τοῦ δικάζειν, τοῦ ποιεῖν τοῦθ’ ὅ 
τι καθ’ ἡλικίαν ἕκαστος ἔχοι καὶ ὅτου καιρὸς εἴη, τάξιν<tr><th rowspan=2>5<td>ποιήσας. οὐκ ἔστιν ὅπου μηδὲν ἐγὼ ποιοῦσι τὰ τῶν ποι‐<tr><td>ούντων εἶπον ὡς δεῖ νέμειν, οὐδ’ αὐτοὺς μὲν ἀργεῖν καὶ 
σχολάζειν καὶ ἀπορεῖν, ὅτι δ’ οἱ τοῦ δεῖνος νικῶσι ξένοι,<td class=Y rowspan=3>37<tr><td><h6>Ol3</h6>. <h2>36</h2><td>ταῦτα πυνθάνεσθαι· ταῦτα γὰρ νυνὶ γίγνεται. καὶ οὐχὶ 
μέμφομαι τὸν ποιοῦντά τι τῶν δεόντων ὑπὲρ ὑμῶν, ἀλλὰ καὶ 
ὑμᾶς ὑπὲρ ὑμῶν αὐτῶν ἀξιῶ πράττειν ταῦτ’ ἐφ’ οἷς ἑτέρους 
τιμᾶτε, καὶ μὴ παραχωρεῖν, ὦ ἄνδρες Ἀθηναῖοι, τῆς τάξεως,<tr><th rowspan=2>5<td>ἣν ὑμῖν οἱ πρόγονοι τῆς ἀρετῆς μετὰ πολλῶν καὶ καλῶν 
κινδύνων κτησάμενοι κατέλιπον. 
    Σχεδὸν εἴρηχ’ ἃ νομίζω συμφέρειν· ὑμεῖς δ’ ἕλοισθ’ ὅ τι<tr><td>καὶ τῇ πόλει καὶ ἅπασι συνοίσειν ὑμῖν μέλλει.<td class=Y>38</table>
<script>
var IL = ["Line", "Section"];
document.body.onload=f();
</script>
</body>
</html>
