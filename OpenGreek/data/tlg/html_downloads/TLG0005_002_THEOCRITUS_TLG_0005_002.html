<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>THEOCRITUS :: Epigrammata :: TLG 0005 002</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0005.htm">0005</a> 002&nbsp;:: <strong><a class=CaCo href="0005.htm">THEOCRITUS</a></strong>&nbsp;:: <strong>Epigrammata</strong></p>
<p class="AuthorInfo"><a class=CaCo href="0005.htm">THEOCRITUS</a> <a class="CanonEpi">Bucol.</a><br />(<a class="CanonGeo">Syracusanus</a>: <a class="CanonDat">4–3 B.C.</a>)</p>
<p class="CanonVid"><a class="CaV">Scholia: Cf. <em>SCHOLIA IN THEOCRITUM</em> (5038)</a></p>
<p class="WorkInfo"><strong>Epigrammata</strong></p><p class="EditionInfo"><a class=CaE>Source: Gow, A.S.F. (ed.), <em>Theocritus</em>, vol. 1, 2nd edn. Cambridge: Cambridge University Press, 1952 (repr. 1965): 240–254.</a></p><p class="CitationStyle">Citation: Epigram&nbsp;&mdash; (line)</p>
<tr><td class=qS colspan=3> <tr><tr><td><h6>Epigr</h6>. <h2>t</h2><td class=QQ><a class=T>ΘΕΟΚΡΙΤΟΥ ΕΠΙΓΡΑΜΜΑΤΑ</a><td class=K rowspan=10><tr><td><h6>Epigr</h6>. <h2>1</h2><td>Τὰ ῥόδα τὰ δροσόεντα καὶ ἁ κατάπυκνος ἐκείνα 
  ἕρπυλλος κεῖται ταῖς Ἑλικωνιάσιν· 
ταὶ δὲ μελάμφυλλοι δάφναι τίν, Πύθιε Παιάν, 
  Δελφὶς ἐπεὶ πέτρα τοῦτό τοι ἀγλάισεν·<tr><th>5<td>βωμὸν δ’ αἱμάξει κεραὸς τράγος οὗτος ὁ μαλός 
  τερμίνθου τρώγων ἔσχατον ἀκρεμόνα.<tr><th>6<td class=B> <tr><td><h6>Epigr</h6>. <h2>2</h2><td>Δάφνις ὁ λευκόχρως, ὁ καλᾷ σύριγγι μελίσδων 
  βουκολικοὺς ὕμνους, ἄνθετο Πανὶ τάδε, 
τοὺς τρητοὺς δόνακας, τὸ λαγωβόλον, ὀξὺν ἄκοντα, 
  νεβρίδα, τὰν πήραν ᾇ ποκ’ ἐμαλοφόρει.<tr><th>4<td class=B> <tr><td><h6>Epigr</h6>. <h2>3</h2><td>Εὕδεις φυλλοστρῶτι πέδῳ, Δάφνι, σῶμα κεκμακός 
  ἀμπαύων, στάλικες δ’ ἀρτιπαγεῖς ἀν’ ὄρη· 
ἀγρεύει δέ τυ Πὰν καὶ ὁ τὸν κροκόεντα Πρίηπος 
  κισσὸν ἐφ’ ἱμερτῷ κρατὶ καθαπτόμενος,<tr><th>5<td>ἄντρον ἔσω στείχοντες ὁμόρροθοι. ἀλλὰ τὺ φεῦγε, 
  φεῦγε μεθεὶς ὕπνου κῶμα † καταγρόμενον.<tr><th>6<td class=B> <tr><td rowspan=2><h6>Epigr</h6>. <h2>4</h2><td>Τήναν τὰν λαύραν τόθι ταὶ δρύες, αἰπόλε, κάμψας 
  σύκινον εὑρήσεις ἀρτιγλυφὲς ξόανον 
ἀσκελὲς αὐτόφλοιον ἀνούατον, ἀλλὰ φάλητι<tr><td>  παιδογόνῳ δυνατὸν Κύπριδος ἔργα τελεῖν.<td class=Y rowspan=10>240<tr><th>5<td>σακὸς δ’ εὐίερος περιδέδρομεν, ἀέναον δέ 
  ῥεῖθρον ἀπὸ σπιλάδων πάντοσε τηλεθάει 
δάφναις καὶ μύρτοισι καὶ εὐώδει κυπαρίσσῳ, 
  ἔνθα πέριξ κέχυται βοτρυόπαις ἕλικι 
ἄμπελος, εἰαρινοὶ δὲ λιγυφθόγγοισιν ἀοιδαῖς<tr><th>10<td>  κόσσυφοι ἀχεῦσιν ποικιλότραυλα μέλη. 
ξουθαὶ δ’ ἀδονίδες μινυρίσμασιν ἀνταχεῦσι 
  μέλπουσαι στόμασιν τὰν μελίγαρυν ὄπα. 
ἕζεο δὴ τηνεὶ καὶ τῷ χαρίεντι Πριήπῳ 
  εὔχε’ ἀποστέρξαι τοὺς Δάφνιδός με πόθους,<tr><th>15<td>κεὐθὺς ἐπιρρέξειν χίμαρον καλόν. ἢν δ’ ἀνανεύσῃ, 
  τοῦδε τυχὼν ἐθέλω τρισσὰ θύη τελέσαι· 
ῥέξω γὰρ δαμάλαν, λάσιον τράγον, ἄρνα τὸν ἴσχω 
  σακίταν. ἀίοι δ’ εὐμενέως ὁ θεός.<tr><th>18<td class=B> <tr><td><h6>Epigr</h6>. <h2>5</h2><td>Λῇς ποτὶ τᾶν Νυμφᾶν διδύμοις αὐλοῖσιν ἀεῖσαι 
  ἁδύ τί μοι; κἠγὼ πακτίδ’ ἀειράμενος 
ἀρξεῦμαί τι κρέκειν, ὁ δὲ βουκόλος ἄμμιγα θέλξει 
  Δάφνις κηροδέτῳ πνεύματι μελπόμενος.<tr><th>5<td>ἐγγὺς δὲ στάντες λασίας δρυὸς ἄντρου ὄπισθεν 
  Πᾶνα τὸν αἰγιβάταν ὀρφανίσωμες ὕπνου.<tr><th>6<td class=B> <tr><td><h6>Epigr</h6>. <h2>6</h2><td>Ἆ δείλαιε τὺ Θύρσι, τί τὸ πλέον εἰ κατατάξεις 
  δάκρυσι διγλήνους ὦπας ὀδυρόμενος; 
οἴχεται ἁ χίμαρος, τὸ καλὸν τέκος, οἴχετ’ ἐς Ἅιδαν· 
  τραχὺς γὰρ χαλαῖς ἀμφεπίαξε λύκος.<tr><th rowspan=2>5<td>αἱ δὲ κύνες κλαγγεῦντι· τί τὸ πλέον, ἁνίκα τήνας<tr><td>  ὀστίον οὐδὲ τέφρα λείπεται οἰχομένας;<td class=Y rowspan=9>242<tr><td><h6>Epigr</h6>. <h2>7</h2><td>Νήπιον υἱὸν ἔλειπες, ἐν ἁλικίᾳ δὲ καὶ αὐτός, 
  Εὐρύμεδον, τύμβου τοῦδε θανὼν ἔτυχες. 
σοὶ μὲν ἕδρα θείοισι μετ’ ἀνδράσι· τὸν δὲ πολῖται 
  τιμασεῦντι πατρὸς μνώμενοι ὡς ἀγαθοῦ.<tr><th>4<td class=B> <tr><td><h6>Epigr</h6>. <h2>8</h2><td>Ἦλθε καὶ ἐς Μίλητον ὁ τοῦ Παιήονος υἱός, 
  ἰητῆρι νόσων ἀνδρὶ συνοισόμενος 
Νικίᾳ, ὅς μιν ἐπ’ ἦμαρ ἀεὶ θυέεσσιν ἱκνεῖται, 
  καὶ τόδ’ ἀπ’ εὐώδους γλύψατ’ ἄγαλμα κέδρου,<tr><th>5<td>Ἠετίωνι χάριν γλαφυρᾶς χερὸς ἄκρον ὑποστάς 
  μισθόν· ὃ δ’ εἰς ἔργον πᾶσαν ἀφῆκε τέχνην.<tr><th>6<td class=B> <tr><td><h6>Epigr</h6>. <h2>9</h2><td>Ξεῖνε, Συρακόσιός τοι ἀνὴρ τόδ’ ἐφίεται Ὄρθων· 
  χειμερίας μεθύων μηδαμὰ νυκτὸς ἴοις. 
καὶ γὰρ ἐγὼ τοιοῦτον ἔχω πότμον, ἀντὶ δὲ πολλᾶς 
  πατρίδος ὀθνείαν κεῖμαι ἐφεσσάμενος.<tr><th>4<td class=B> <tr><td rowspan=2><h6>Epigr</h6>. <h2>10</h2><td>Ὑμῖν τοῦτο, θεαί, κεχαρισμένον ἐννέα πάσαις 
  τὤγαλμα Ξενοκλῆς θῆκε τὸ μαρμάρινον, 
μουσικός· οὐχ ἑτέρως τις ἐρεῖ. σοφίῃ δ’ ἐπὶ τῇδε<tr><td>  αἶνον ἔχων Μουσέων οὐκ ἐπιλανθάνεται.<td class=Y rowspan=10>244<tr><td><h6>Epigr</h6>. <h2>11</h2><td>Εὐσθένεος τὸ μνῆμα· φυσιγνώμων † ὁ σοφιστής 
  δεινὸς ἀπ’ ὀφθαλμοῦ καὶ τὸ νόημα μαθεῖν. 
εὖ μιν ἔθαψαν ἑταῖροι ἐπὶ ξείνης ξένον ὄντα, 
  χὐμνοθέτης αὐτοῖς δαιμονίως φίλος ἦν.<tr><th>5<td>πάντων ὧν ἐπέοικε λάχεν τεθνεὼς ὁ σοφιστής· 
  καίπερ ἄκικυς ἐὼν εἶχ’ ἄρα κηδεμόνας.<tr><th>6<td class=B> <tr><td><h6>Epigr</h6>. <h2>12</h2><td>Δαμομένης ὁ χοραγός, ὁ τὸν τρίποδ’, ὦ Διόνυσε, 
  καὶ σὲ τὸν ἅδιστον θεῶν μακάρων ἀναθείς, 
μέτριος ἦν ἐν πᾶσι, χορῷ δ’ ἐκτάσατο νίκαν 
  ἀνδρῶν, καὶ τὸ καλὸν καὶ τὸ προσῆκον ὁρῶν.<tr><th>4<td class=B> <tr><td><h6>Epigr</h6>. <h2>13</h2><td>Ἁ Κύπρις οὐ πάνδαμος. ἱλάσκεο τὰν θεὸν εἰπών 
  οὐρανίαν, ἁγνᾶς ἄνθεμα Χρυσογόνας 
οἴκῳ ἐν Ἀμφικλέους, ᾧ καὶ τέκνα καὶ βίον εἶχε 
  ξυνόν· ἀεὶ δέ σφιν λώιον εἰς ἔτος ἦν<tr><th>5<td>ἐκ σέθεν ἀρχομένοις, ὦ πότνια· κηδόμενοι γάρ 
  ἀθανάτων αὐτοὶ πλεῖον ἔχουσι βροτοί.<tr><th>6<td class=B> <tr><td rowspan=2><h6>Epigr</h6>. <h2>14</h2><td>Ἀστοῖς καὶ ξείνοισιν ἴσον νέμει ἥδε τράπεζα· 
  θεὶς ἀνελεῦ ψήφου πρὸς λόγον ἑλκομένης. 
ἄλλος τις πρόφασιν λεγέτω· τὰ δ’ ὀθνεῖα Κάικος<tr><td>  χρήματα καὶ νυκτὸς βουλομένοις ἀριθμεῖ.<td class=Y rowspan=11>246<tr><td><h6>Epigr</h6>. <h2>15</h2><td>Γνώσομαι εἴ τι νέμεις ἀγαθοῖς πλέον ἢ καὶ ὁ δειλός 
  ἐκ σέθεν ὡσαύτως ἶσον, ὁδοιπόρ’, ἔχει. 
‘χαιρέτω οὗτος ὁ τύμβοσ‘, ἐρεῖς, ‘ἐπεὶ Εὐρυμέδοντος 
  κεῖται τῆς ἱερῆς κοῦφος ὑπὲρ κεφαλῆς.‘<tr><th>4<td class=B> <tr><td><h6>Epigr</h6>. <h2>16</h2><td>Ἡ παῖς ᾤχετ’ ἄωρος ἐν ἑβδόμῳ ἥδ’ ἐνιαυτῷ 
  εἰς Ἀίδην πολλῆς ἡλικίης προτέρη, 
δειλαίη, ποθέουσα τὸν εἰκοσάμηνον ἀδελφόν, 
  νήπιον ἀστόργου γευσάμενον θανάτου.<tr><th>5<td>αἰαῖ ἐλεινὰ παθοῦσα Περιστερή, ὡς ἐν ἑτοίμῳ 
  ἀνθρώποις δαίμων θῆκε τὰ λυγρότατα.<tr><th>6<td class=B> <tr><td><h6>Epigr</h6>. <h2>17</h2><td>Θᾶσαι τὸν ἀνδριάντα τοῦτον, ὦ ξένε, 
  σπουδᾷ, καὶ λέγ’ ἐπὴν ἐς οἶκον ἔνθῃς· 
‘Ἀνακρέοντος εἰκόν’ εἶδον ἐν Τέῳ 
  τῶν πρόσθ’ εἴ τι περισσὸν ᾠδοποιῶν.‘<tr><th>5<td>προσθεὶς δὲ χὤτι τοῖς νέοισιν ἅδετο, 
  ἐρεῖς ἀτρεκέως ὅλον τὸν ἄνδρα.<tr><th>6<td class=B> <tr><td><h6>Epigr</h6>. <h2>18</h2><td>Ἅ τε φωνὰ Δώριος χὠνὴρ ὁ τὰν κωμῳδίαν 
    εὑρὼν Ἐπίχαρμος. 
  ὦ Βάκχε, χάλκεόν νιν ἀντ’ ἀλαθινοῦ 
    τὶν ὧδ’ ἀνέθηκαν<tr><th rowspan=2>5<td>τοὶ Συρακούσσαις ἐνίδρυνται, πελωρίστᾳ πόλει,<tr><td>    οἷ’ ἄνδρα πολίταν. 
  σοφῶν ἔοικε ῥημάτων μεμναμένους 
    τελεῖν ἐπίχειρα· 
πολλὰ γὰρ ποττὰν ζόαν τοῖς παισὶν εἶπε χρήσιμα.<td class=Y rowspan=9>248<tr><th>10<td class=QE>μεγάλα χάρις αὐτῷ.<tr><th>10<td class=B> <tr><td><h6>Epigr</h6>. <h2>19</h2><td>Ὁ μουσοποιὸς ἐνθάδ’ Ἱππῶναξ κεῖται. 
εἰ μὲν πονηρός, μὴ προσέρχευ τῷ τύμβῳ· 
εἰ δ’ ἐσσὶ κρήγυός τε καὶ παρὰ χρηστῶν, 
θαρσέων καθίζευ, κἢν θέλῃς ἀπόβριξον.<tr><th>4<td class=B> <tr><td><h6>Epigr</h6>. <h2>20</h2><td>  Ὁ μικκὸς τόδ’ ἔτευξε τᾷ Θραΐσσᾳ 
Μήδειος τὸ μνᾶμ’ ἐπὶ τᾷ ὁδῷ κἠπέγραψε Κλείτας. 
  ἕξει τὰν χάριν ἁ γυνὰ ἀντὶ τήνων 
ὧν τὸν κῶρον ἔθρεψε· τί μάν; ἔτι χρησίμα καλεῖται.<tr><th>4<td class=B> <tr><td><h6>Epigr</h6>. <h2>21</h2><td>Ἀρχίλοχον καὶ στᾶθι καὶ εἴσιδε τὸν πάλαι ποιητάν 
  τὸν τῶν ἰάμβων, οὗ τὸ μυρίον κλέος 
  διῆλθε κἠπὶ νύκτα καὶ ποτ’ ἀῶ. 
ἦ ῥά νιν αἱ Μοῖσαι καὶ ὁ Δάλιος ἠγάπευν Ἀπόλλων,<tr><th rowspan=2>5<td>  ὣς ἐμμελής τ’ ἐγένετο κἠπιδέξιος<tr><td>  ἔπεά τε ποιεῖν πρὸς λύραν τ’ ἀείδειν.<td class=Y rowspan=10>250<tr><td><h6>Epigr</h6>. <h2>22</h2><td class=QI>Τὸν τοῦ Ζανὸς ὅδ’ ὑμὶν υἱὸν ὡνήρ 
τὸν λεοντομάχαν, τὸν ὀξύχειρα, 
πρᾶτος τῶν ἐπάνωθε μουσοποιῶν 
Πείσανδρος συνέγραψεν οὑκ Καμίρου,<tr><th>5<td class=QI>χὤσσους ἐξεπόνασεν εἶπ’ ἀέθλους. 
τοῦτον δ’ αὐτὸν ὁ δᾶμος, ὡς σάφ’ εἰδῇς, 
ἔστας’ ἐνθάδε χάλκεον ποήσας 
πολλοῖς μησὶν ὄπισθε κἠνιαυτοῖς. 
<div class=QM></div>— — —<tr><td><h6>Epigr</h6>. <h2>23</h2><td>Αὐδήσει τὸ γράμμα, τί σᾶμά τε καὶ τίς ὑπ’ αὐτῷ. 
  Γλαύκης εἰμὶ τάφος τῆς ὀνομαζομένης.<tr><th>2<td class=B> <tr><td><h6>Epigr</h6>. <h2>24</h2><td>  Ἀρχαῖα τὠπόλλωνι τἀναθήματα 
  ὑπῆρχεν· ἡ βάσις δὲ τοῖς μὲν εἴκοσι, 
  τοῖς δ’ ἑπτά, τοῖς δὲ πέντε, τοῖς δὲ δώδεκα, 
τοῖς δὲ διηκοσίοισι νεωτέρη ἥδ’ ἐνιαυτοῖς·<tr><th>5<td>  τοσσόσδ’ ἀριθμὸς ἐξέβη μετρούμενος.<tr><th>5<td class=B> <tr><td><h6>Epigr</h6>. <h2>25*</h2><td>Ἄνθρωπε, ζωῆς περιφείδεο μηδὲ παρ’ ὥρην 
  ναυτίλος ἴσθι· καὶ ὣς οὐ πολὺς ἀνδρὶ βίος. 
δείλαιε Κλεόνικε, σὺ δ’ εἰς λιπαρὴν Θάσον ἐλθεῖν 
  ἠπείγευ Κοίλης ἔμπορος ἐκ Συρίης,<tr><th rowspan=2>5<td>ἔμπορος, ὦ Κλεόνικε· δύσιν δ’ ὑπὸ Πλειάδος αὐτήν<tr><td>  ποντοπορῶν αὐτῇ Πλειάδι συγκατέδυς.<td class=Y rowspan=4>252<tr><td><h6>Epigr</h6>. <h2>26*</h2><td>Βουκολικαὶ Μοῖσαι σποράδες ποκά, νῦν δ’ ἅμα πᾶσαι 
  ἐντὶ μιᾶς μάνδρας, ἐντὶ μιᾶς ἀγέλας.<tr><th>2<td class=B> <tr><td rowspan=2><h6>Epigr</h6>. <h2>27*</h2><td>Ἄλλος ὁ Χῖος, ἐγὼ δὲ Θεόκριτος ὃς τάδ’ ἔγραψα 
  εἷς ἀπὸ τῶν πολλῶν εἰμὶ Συρακοσίων, 
υἱὸς Πραξαγόραο περικλειτᾶς τε Φιλίννας·<tr><td>  Μοῦσαν δ’ ὀθνείαν οὔτιν’ ἐφελκυσάμαν.<td class=Y>254</table>
<script>
var IL = ["Line", "Epigram"];
document.body.onload=f();
</script>
</body>
</html>
