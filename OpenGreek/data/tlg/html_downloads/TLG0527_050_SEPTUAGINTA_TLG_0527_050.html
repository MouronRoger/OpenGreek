<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>SEPTUAGINTA :: Baruch :: TLG 0527 050</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0527.htm">0527</a> 050&nbsp;:: <strong><a class=CaCo href="0527.htm"><em>SEPTUAGINTA</em></a></strong>&nbsp;:: <strong>Baruch</strong></p>
<p class="AuthorInfo"><a class=CaCo href="0527.htm"><em>SEPTUAGINTA</em></a> <a class="CanonEpi">Relig.</a>, <span class="CanonSyn">vel <em>Vetus Testamentum</em></span><br />(<a class="CanonDat">Varia</a>)</p><p class="WorkInfo"><strong>Baruch</strong></p><p class="EditionInfo"><a class=CaE>Source: Rahlfs, A. (ed.), <em>Septuaginta, </em>vol. 2, 9th edn. Stuttgart: Württembergische Bibelanstalt, 1935 (repr. 1971): 748–756.</a></p><p class="CitationStyle">Citation: Chapter&nbsp;&mdash; section&nbsp;&mdash; (line)</p>
<tr><td class=qS colspan=3> <tr><tr><td><h6>Bar</h6>. <h3>t</h3> <h2>1</h2><td class=JG><a class="T Xp">ΒΑΡΟΥΧ</a><td class=K rowspan=7><tr><td><h6>Bar</h6>. <h3>1</h3>.<h2>1</h2><td>    Καὶ οὗτοι οἱ λόγοι τοῦ βιβλίου, οὓς ἔγραψεν Βαρουχ υἱὸς Νη‐ 
ριου υἱοῦ Μαασαιου υἱοῦ Σεδεκιου υἱοῦ Ασαδιου υἱοῦ Χελκιου ἐν 
Βαβυλῶνι<tr><td><h6>Bar</h6>. <h3>1</h3>.<h2>2</h2><td><a class=ML><div class=J4></div></a>ἐν τῷ ἔτει τῷ πέμπτῳ ἐν ἑβδόμῃ τοῦ μηνὸς ἐν τῷ 
καιρῷ, ᾧ ἔλαβον οἱ Χαλδαῖοι τὴν Ιερουσαλημ καὶ ἐνέπρησαν αὐτὴν 
ἐν πυρί.<tr><td><h6>Bar</h6>. <h3>1</h3>.<h2>3</h2><td><a class=ML><div class=J4></div></a>καὶ ἀνέγνω Βαρουχ τοὺς λόγους τοῦ βιβλίου τούτου ἐν 
ὠσὶν Ιεχονιου υἱοῦ Ιωακιμ βασιλέως Ιουδα καὶ ἐν ὠσὶ παντὸς τοῦ 
λαοῦ τῶν ἐρχομένων πρὸς τὴν βίβλον<tr><td><h6>Bar</h6>. <h3>1</h3>.<h2>4</h2><td><a class=ML><div class=Ju></div></a>καὶ ἐν ὠσὶν τῶν δυνατῶν 
καὶ υἱῶν τῶν βασιλέων καὶ ἐν ὠσὶ τῶν πρεσβυτέρων καὶ ἐν ὠσὶ 
παντὸς τοῦ λαοῦ ἀπὸ μικροῦ ἕως μεγάλου, πάντων τῶν κατοικούν‐ 
των ἐν Βαβυλῶνι ἐπὶ ποταμοῦ Σουδ.<tr><td><h6>Bar</h6>. <h3>1</h3>.<h2>5</h2><td><a class=ML><div class=Js></div></a>καὶ ἔκλαιον καὶ ἐνήστευον 
καὶ ηὔχοντο ἐναντίον κυρίου<tr><td><h6>Bar</h6>. <h3>1</h3>.<h2>6</h2><td><a class=ML><div class=Jg></div></a>καὶ συνήγαγον ἀργύριον, καθὰ ἑκά‐ 
στου ἠδύνατο ἡ χείρ,<tr><td><h6>Bar</h6>. <h3>1</h3>.<h2>7</h2><td><a class=ML><div class=JS></div></a>καὶ ἀπέστειλαν εἰς Ιερουσαλημ πρὸς Ιωακιμ 
υἱὸν Χελκιου υἱοῦ Σαλωμ τὸν ἱερέα καὶ πρὸς τοὺς ἱερεῖς καὶ πρὸς 
πάντα τὸν λαὸν τοὺς εὑρεθέντας μετ’ αὐτοῦ ἐν Ιερουσαλημ<td class=Y rowspan=15>748<tr><td><h6>Bar</h6>. <h3>1</h3>.<h2>8</h2><td><a class=ML><div class=V9></div></a>ἐν 
τῷ λαβεῖν αὐτὸν τὰ σκεύη οἴκου κυρίου τὰ ἐξενεχθέντα ἐκ τοῦ 
ναοῦ ἀποστρέψαι εἰς γῆν Ιουδα τῇ δεκάτῃ τοῦ Σιουαν, σκεύη ἀρ‐ 
γυρᾶ, ἃ ἐποίησεν Σεδεκιας υἱὸς Ιωσια βασιλεὺς Ιουδα<tr><td><h6>Bar</h6>. <h3>1</h3>.<h2>9</h2><td><a class=ML><div class=V7></div></a>μετὰ τὸ 
ἀποικίσαι Ναβουχοδονοσορ βασιλέα Βαβυλῶνος τὸν Ιεχονιαν καὶ 
τοὺς ἄρχοντας καὶ τοὺς δεσμώτας καὶ τοὺς δυνατοὺς καὶ τὸν λαὸν 
τῆς γῆς ἀπὸ Ιερουσαλημ καὶ ἤγαγεν αὐτὸν εἰς Βαβυλῶνα.<tr><td><h6>Bar</h6>. <h3>1</h3>.<h2>10</h2><td><a class=ML><div class=V8></div></a>καὶ 
εἶπαν Ἰδοὺ ἀπεστείλαμεν πρὸς ὑμᾶς ἀργύριον, καὶ ἀγοράσατε τοῦ 
ἀργυρίου ὁλοκαυτώματα καὶ περὶ ἁμαρτίας καὶ λίβανον καὶ ποιή‐ 
σατε μαννα καὶ ἀνοίσατε ἐπὶ τὸ θυσιαστήριον κυρίου θεοῦ ἡμῶν<tr><td><h6>Bar</h6>. <h3>1</h3>.<h2>11</h2><td>καὶ προσεύξασθε περὶ τῆς ζωῆς Ναβουχοδονοσορ βασιλέως Βαβυ‐ 
λῶνος καὶ εἰς ζωὴν Βαλτασαρ υἱοῦ αὐτοῦ, ἵνα ὦσιν αἱ ἡμέραι 
αὐτῶν ὡς αἱ ἡμέραι τοῦ οὐρανοῦ ἐπὶ τῆς γῆς.<tr><td><h6>Bar</h6>. <h3>1</h3>.<h2>12</h2><td><a class=ML><div class=V3></div></a>καὶ δώσει κύριος 
ἰσχὺν ἡμῖν καὶ φωτίσει τοὺς ὀφθαλμοὺς ἡμῶν, καὶ ζησόμεθα ὑπὸ 
τὴν σκιὰν Ναβουχοδονοσορ βασιλέως Βαβυλῶνος καὶ ὑπὸ τὴν σκιὰν 
Βαλτασαρ υἱοῦ αὐτοῦ καὶ δουλεύσομεν αὐτοῖς ἡμέρας πολλὰς καὶ<tr><th>5<td>εὑρήσομεν χάριν ἐναντίον αὐτῶν.<tr><td><h6>Bar</h6>. <h3>1</h3>.<h2>13</h2><td><a class=ML><div class=Jo></div></a>καὶ προσεύξασθε περὶ ἡμῶν 
πρὸς κύριον τὸν θεὸν ἡμῶν, ὅτι ἡμάρτομεν τῷ κυρίῳ θεῷ ἡμῶν, 
καὶ οὐκ ἀπέστρεψεν ὁ θυμὸς κυρίου καὶ ἡ ὀργὴ αὐτοῦ ἀφ’ ἡμῶν 
ἕως τῆς ἡμέρας ταύτης.<tr><td><h6>Bar</h6>. <h3>1</h3>.<h2>14</h2><td><a class=ML><div class=JW></div></a>καὶ ἀναγνώσεσθε τὸ βιβλίον τοῦτο, ὃ 
ἀπεστείλαμεν πρὸς ὑμᾶς ἐξαγορεῦσαι ἐν οἴκῳ κυρίου ἐν ἡμέρᾳ 
ἑορτῆς καὶ ἐν ἡμέραις καιροῦ,<tr><td><h6>Bar</h6>. <h3>1</h3>.<h2>15</h2><td><a class=ML><div class=Jk></div></a>καὶ ἐρεῖτε 
    Τῷ κυρίῳ θεῷ ἡμῶν ἡ δικαιοσύνη, ἡμῖν δὲ αἰσχύνη τῶν προσ‐ 
ώπων ὡς ἡ ἡμέρα αὕτη, ἀνθρώπῳ Ιουδα καὶ τοῖς κατοικοῦσιν 
Ιερουσαλημ<tr><td><h6>Bar</h6>. <h3>1</h3>.<h2>16</h2><td><a class=ML><div class=J8></div></a>καὶ τοῖς βασιλεῦσιν ἡμῶν καὶ τοῖς ἄρχουσιν ἡμῶν 
καὶ τοῖς ἱερεῦσιν ἡμῶν καὶ τοῖς προφήταις ἡμῶν καὶ τοῖς πατρά‐ 
σιν ἡμῶν,<tr><td><h6>Bar</h6>. <h3>1</h3>.<h2>17</h2><td class=J6>ὧν ἡμάρτομεν ἔναντι κυρίου<tr><td><h6>Bar</h6>. <h3>1</h3>.<h2>18</h2><td><a class=ML><div class=Ji></div></a>καὶ ἠπειθήσαμεν αὐτῷ 
καὶ οὐκ ἠκούσαμεν τῆς φωνῆς κυρίου θεοῦ ἡμῶν πορεύεσθαι τοῖς 
προστάγμασιν κυρίου, οἷς ἔδωκεν κατὰ πρόσωπον ἡμῶν.<tr><td><h6>Bar</h6>. <h3>1</h3>.<h2>19</h2><td><a class=ML><div class=V7></div></a>ἀπὸ τῆς 
ἡμέρας, ἧς ἐξήγαγεν κύριος τοὺς πατέρας ἡμῶν ἐκ γῆς Αἰγύπτου, 
καὶ ἕως τῆς ἡμέρας ταύτης ἤμεθα ἀπειθοῦντες πρὸς κύριον θεὸν 
ἡμῶν καὶ ἐσχεδιάζομεν πρὸς τὸ μὴ ἀκούειν τῆς φωνῆς αὐτοῦ.<tr><td rowspan=2><h6>Bar</h6>. <h3>1</h3>.<h2>20</h2><td>καὶ ἐκολλήθη εἰς ἡμᾶς τὰ κακὰ καὶ ἡ ἀρά, ἣν συνέταξεν κύριος 
τῷ Μωυσῇ παιδὶ αὐτοῦ ἐν ἡμέρᾳ, ᾗ ἐξήγαγεν τοὺς πατέρας ἡμῶν<tr><td>ἐκ γῆς Αἰγύπτου δοῦναι ἡμῖν γῆν ῥέουσαν γάλα καὶ μέλι ὡς ἡ 
ἡμέρα αὕτη.<td class=Y rowspan=18>749<tr><td><h6>Bar</h6>. <h3>1</h3>.<h2>21</h2><td><a class=ML><div class=JA></div></a>καὶ οὐκ ἠκούσαμεν τῆς φωνῆς κυρίου τοῦ θεοῦ 
ἡμῶν κατὰ πάντας τοὺς λόγους τῶν προφητῶν, ὧν ἀπέστειλεν 
πρὸς ἡμᾶς,<tr><td><h6>Bar</h6>. <h3>1</h3>.<h2>22</h2><td><a class=ML><div class=J8></div></a>καὶ ᾠχόμεθα ἕκαστος ἐν διανοίᾳ καρδίας αὐτοῦ τῆς 
πονηρᾶς ἐργάζεσθαι θεοῖς ἑτέροις ποιῆσαι τὰ κακὰ κατ’ ὀφθαλμοὺς 
κυρίου θεοῦ ἡμῶν.<tr><td><h6>Bar</h6>. <h3>2</h3>.<h2>1</h2><td><a class=ML><div class=JM></div></a>καὶ ἔστησεν κύριος τὸν λόγον αὐτοῦ, ὃν ἐλά‐ 
λησεν ἐφ’ ἡμᾶς καὶ ἐπὶ τοὺς δικαστὰς ἡμῶν τοὺς δικάσαντας τὸν 
Ισραηλ καὶ ἐπὶ τοὺς βασιλεῖς ἡμῶν καὶ ἐπὶ τοὺς ἄρχοντας ἡμῶν 
καὶ ἐπὶ ἄνθρωπον Ισραηλ καὶ Ιουδα.<tr><td><h6>Bar</h6>. <h3>2</h3>.<h2>2</h2><td><a class=ML><div class=Ju></div></a>οὐκ ἐποιήθη ὑποκάτω παν‐ 
τὸς τοῦ οὐρανοῦ καθὰ ἐποίησεν ἐν Ιερουσαλημ κατὰ τὰ γεγραμ‐ 
μένα ἐν τῷ νόμῳ Μωυσῆ<tr><td><h6>Bar</h6>. <h3>2</h3>.<h2>3</h2><td><a class=ML><div class=JU></div></a>τοῦ φαγεῖν ἡμᾶς ἄνθρωπον σάρκας 
υἱοῦ αὐτοῦ καὶ ἄνθρωπον σάρκας θυγατρὸς αὐτοῦ.<tr><td><h6>Bar</h6>. <h3>2</h3>.<h2>4</h2><td><a class=ML><div class=V5></div></a>καὶ ἔδωκεν 
αὐτοὺς ὑποχειρίους πάσαις ταῖς βασιλείαις ταῖς κύκλῳ ἡμῶν εἰς 
ὀνειδισμὸν καὶ εἰς ἄβατον ἐν πᾶσι τοῖς λαοῖς τοῖς κύκλῳ, οὗ δι‐ 
έσπειρεν αὐτοὺς κύριος ἐκεῖ.<tr><td><h6>Bar</h6>. <h3>2</h3>.<h2>5</h2><td><a class=ML><div class=Ji></div></a>καὶ ἐγενήθησαν ὑποκάτω καὶ οὐκ 
ἐπάνω, ὅτι ἡμάρτομεν κυρίῳ θεῷ ἡμῶν πρὸς τὸ μὴ ἀκούειν τῆς 
φωνῆς αὐτοῦ. —<tr><td><h6>Bar</h6>. <h3>2</h3>.<h2>6</h2><td><a class=ML><div class=JG></div></a>τῷ κυρίῳ θεῷ ἡμῶν ἡ δικαιοσύνη, ἡμῖν δὲ καὶ 
τοῖς πατράσιν ἡμῶν ἡ αἰσχύνη τῶν προσώπων ὡς ἡ ἡμέρα αὕτη.<tr><td><h6>Bar</h6>. <h3>2</h3>.<h2>7</h2><td>ἃ ἐλάλησεν κύριος ἐφ’ ἡμᾶς, πάντα τὰ κακὰ ταῦτα ἦλθεν ἐφ’ ἡμᾶς.<tr><td><h6>Bar</h6>. <h3>2</h3>.<h2>8</h2><td>καὶ οὐκ ἐδεήθημεν τοῦ προσώπου κυρίου τοῦ ἀποστρέψαι ἕκαστον 
ἀπὸ τῶν νοημάτων τῆς καρδίας αὐτῶν τῆς πονηρᾶς.<tr><td><h6>Bar</h6>. <h3>2</h3>.<h2>9</h2><td><a class=ML><div class=V5></div></a>καὶ ἐγρη‐ 
γόρησεν κύριος ἐπὶ τοῖς κακοῖς, καὶ ἐπήγαγε κύριος ἐφ’ ἡμᾶς, ὅτι 
δίκαιος ὁ κύριος ἐπὶ πάντα τὰ ἔργα αὐτοῦ, ἃ ἐνετείλατο ἡμῖν.<tr><td><h6>Bar</h6>. <h3>2</h3>.<h2>10</h2><td><a class=ML><div class=VC></div></a>καὶ 
οὐκ ἠκούσαμεν τῆς φωνῆς αὐτοῦ πορεύεσθαι τοῖς προστάγμασιν 
κυρίου, οἷς ἔδωκεν κατὰ πρόσωπον ἡμῶν. —<tr><td><h6>Bar</h6>. <h3>2</h3>.<h2>11</h2><td><a class=ML><div class=V2></div></a>καὶ νῦν, κύριε ὁ 
θεὸς Ισραηλ, ὃς ἐξήγαγες τὸν λαόν σου ἐκ γῆς Αἰγύπτου ἐν χειρὶ 
κραταιᾷ καὶ ἐν σημείοις καὶ ἐν τέρασιν καὶ ἐν δυνάμει μεγάλῃ καὶ 
ἐν βραχίονι ὑψηλῷ καὶ ἐποίησας σεαυτῷ ὄνομα ὡς ἡ ἡμέρα αὕτη,<tr><td><h6>Bar</h6>. <h3>2</h3>.<h2>12</h2><td>ἡμάρτομεν ἠσεβήσαμεν ἠδικήσαμεν, κύριε ὁ θεὸς ἡμῶν, ἐπὶ πᾶ‐ 
σιν τοῖς δικαιώμασίν σου.<tr><td><h6>Bar</h6>. <h3>2</h3>.<h2>13</h2><td><a class=ML><div class=Jc></div></a>ἀποστραφήτω ὁ θυμός σου ἀφ’ ἡμῶν, 
ὅτι κατελείφθημεν ὀλίγοι ἐν τοῖς ἔθνεσιν, οὗ διέσπειρας ἡμᾶς ἐκεῖ.<tr><td><h6>Bar</h6>. <h3>2</h3>.<h2>14</h2><td>εἰσάκουσον, κύριε, τῆς προσευχῆς ἡμῶν καὶ τῆς δεήσεως ἡμῶν 
καὶ ἐξελοῦ ἡμᾶς ἕνεκεν σοῦ καὶ δὸς ἡμῖν χάριν κατὰ πρόσωπον 
τῶν ἀποικισάντων ἡμᾶς,<tr><td><h6>Bar</h6>. <h3>2</h3>.<h2>15</h2><td><a class=ML><div class=JW></div></a>ἵνα γνῷ πᾶσα ἡ γῆ ὅτι σὺ κύριος ὁ 
θεὸς ἡμῶν, ὅτι τὸ ὄνομά σου ἐπεκλήθη ἐπὶ Ισραηλ καὶ ἐπὶ τὸ 
γένος αὐτοῦ.<tr><td><h6>Bar</h6>. <h3>2</h3>.<h2>16</h2><td><a class=ML><div class=JC></div></a>κύριε, κάτιδε ἐκ τοῦ οἴκου τοῦ ἁγίου σου καὶ ἐν‐ 
νόησον εἰς ἡμᾶς· κλῖνον, κύριε, τὸ οὖς σου καὶ ἄκουσον·<td class=Y rowspan=17>750<tr><td><h6>Bar</h6>. <h3>2</h3>.<h2>17</h2><td><a class=ML><div class=V9></div></a>ἄνοι‐ 
ξον, κύριε, τοὺς ὀφθαλμούς σου καὶ ἰδέ· ὅτι οὐχ οἱ τεθνηκότες 
ἐν τῷ ᾅδῃ, ὧν ἐλήμφθη τὸ πνεῦμα αὐτῶν ἀπὸ τῶν σπλάγχνων 
αὐτῶν, δώσουσιν δόξαν καὶ δικαίωμα τῷ κυρίῳ,<tr><td><h6>Bar</h6>. <h3>2</h3>.<h2>18</h2><td><a class=ML><div class=V4></div></a>ἀλλὰ ἡ ψυχὴ 
ἡ λυπουμένη ἐπὶ τὸ μέγεθος, ὃ βαδίζει κύπτον καὶ ἀσθενοῦν καὶ 
οἱ ὀφθαλμοὶ οἱ ἐκλείποντες καὶ ἡ ψυχὴ ἡ πεινῶσα δώσουσίν σοι 
δόξαν καὶ δικαιοσύνην, κύριε.<tr><td><h6>Bar</h6>. <h3>2</h3>.<h2>19</h2><td><a class=ML><div class=Jk></div></a>ὅτι οὐκ ἐπὶ τὰ δικαιώματα τῶν 
πατέρων ἡμῶν καὶ τῶν βασιλέων ἡμῶν ἡμεῖς καταβάλλομεν τὸν 
ἔλεον ἡμῶν κατὰ πρόσωπόν σου, κύριε ὁ θεὸς ἡμῶν,<tr><td><h6>Bar</h6>. <h3>2</h3>.<h2>20</h2><td><a class=ML><div class=V6></div></a>ὅτι ἐνῆκας 
τὸν θυμόν σου καὶ τὴν ὀργήν σου εἰς ἡμᾶς, καθάπερ ἐλάλησας 
ἐν χειρὶ τῶν παίδων σου τῶν προφητῶν λέγων<tr><td><h6>Bar</h6>. <h3>2</h3>.<h2>21</h2><td><a class=ML><div class=V3></div></a>Οὕτως εἶπεν 
κύριος Κλίνατε τὸν ὦμον ὑμῶν καὶ ἐργάσασθε τῷ βασιλεῖ Βαβυ‐ 
λῶνος καὶ καθίσατε ἐπὶ τὴν γῆν, ἣν ἔδωκα τοῖς πατράσιν ὑμῶν·<tr><td><h6>Bar</h6>. <h3>2</h3>.<h2>22</h2><td>καὶ ἐὰν μὴ ἀκούσητε τῆς φωνῆς κυρίου ἐργάσασθαι τῷ βασιλεῖ 
Βαβυλῶνος,<tr><td><h6>Bar</h6>. <h3>2</h3>.<h2>23</h2><td><a class=ML><div class=J8></div></a>ἐκλείψειν ποιήσω ἐκ πόλεων Ιουδα καὶ ἔξωθεν Ιερου‐ 
σαλημ φωνὴν εὐφροσύνης καὶ φωνὴν χαρμοσύνης, φωνὴν νυμφίου 
καὶ φωνὴν νύμφης, καὶ ἔσται πᾶσα ἡ γῆ εἰς ἄβατον ἀπὸ ἐνοικούν‐ 
των.<tr><td><h6>Bar</h6>. <h3>2</h3>.<h2>24</h2><td><a class=ML><div class=Qk></div></a>καὶ οὐκ ἠκούσαμεν τῆς φωνῆς σου ἐργάσασθαι τῷ βασιλεῖ 
Βαβυλῶνος, καὶ ἔστησας τοὺς λόγους σου, οὓς ἐλάλησας ἐν χερ‐ 
σὶν τῶν παίδων σου τῶν προφητῶν τοῦ ἐξενεχθῆναι τὰ ὀστᾶ βα‐ 
σιλέων ἡμῶν καὶ τὰ ὀστᾶ τῶν πατέρων ἡμῶν ἐκ τοῦ τόπου αὐ‐<tr><th>5<td>τῶν,<tr><td><h6>Bar</h6>. <h3>2</h3>.<h2>25</h2><td><a class=ML><div class=Qk></div></a>καὶ ἰδού ἐστιν ἐξερριμμένα τῷ καύματι τῆς ἡμέρας καὶ τῷ 
παγετῷ τῆς νυκτός, καὶ ἀπεθάνοσαν ἐν πόνοις πονηροῖς, ἐν λιμῷ 
καὶ ἐν ῥομφαίᾳ καὶ ἐν ἀποστολῇ.<tr><td><h6>Bar</h6>. <h3>2</h3>.<h2>26</h2><td><a class=ML><div class=Jo></div></a>καὶ ἔθηκας τὸν οἶκον, οὗ ἐπ‐ 
εκλήθη τὸ ὄνομά σου ἐπ’ αὐτῷ, ὡς ἡ ἡμέρα αὕτη διὰ πονηρίαν 
οἴκου Ισραηλ καὶ οἴκου Ιουδα. —<tr><td><h6>Bar</h6>. <h3>2</h3>.<h2>27</h2><td><a class=ML><div class=Jo></div></a>καὶ ἐποίησας εἰς ἡμᾶς, κύριε 
ὁ θεὸς ἡμῶν, κατὰ πᾶσαν ἐπιείκειάν σου καὶ κατὰ πάντα οἰκτιρμόν 
σου τὸν μέγαν,<tr><td><h6>Bar</h6>. <h3>2</h3>.<h2>28</h2><td><a class=ML><div class=JG></div></a>καθὰ ἐλάλησας ἐν χειρὶ παιδός σου Μωυσῆ ἐν 
ἡμέρᾳ ἐντειλαμένου σου αὐτῷ γράψαι τὸν νόμον σου ἐναντίον 
υἱῶν Ισραηλ λέγων<tr><td><h6>Bar</h6>. <h3>2</h3>.<h2>29</h2><td><a class=ML><div class=JM></div></a>Ἐὰν μὴ ἀκούσητε τῆς φωνῆς μου, ἦ μὴν ἡ 
βόμβησις ἡ μεγάλη ἡ πολλὴ αὕτη ἀποστρέψει εἰς μικρὰν ἐν τοῖς 
ἔθνεσιν, οὗ διασπερῶ αὐτοὺς ἐκεῖ·<tr><td><h6>Bar</h6>. <h3>2</h3>.<h2>30</h2><td><a class=ML><div class=Js></div></a>ὅτι ἔγνων ὅτι οὐ μὴ ἀκού‐ 
σωσίν μου, ὅτι λαὸς σκληροτράχηλός ἐστιν. καὶ ἐπιστρέψουσιν ἐπὶ 
καρδίαν αὐτῶν ἐν γῇ ἀποικισμοῦ αὐτῶν<tr><td rowspan=2><h6>Bar</h6>. <h3>2</h3>.<h2>31</h2><td class=Jy>καὶ γνώσονται ὅτι ἐγὼ<tr><td>κύριος ὁ θεὸς αὐτῶν. καὶ δώσω αὐτοῖς καρδίαν καὶ ὦτα ἀκούοντα,<td class=Y rowspan=23>751<tr><td><h6>Bar</h6>. <h3>2</h3>.<h2>32</h2><td>καὶ αἰνέσουσίν με ἐν γῇ ἀποικισμοῦ αὐτῶν καὶ μνησθήσονται 
τοῦ ὀνόματός μου<tr><td><h6>Bar</h6>. <h3>2</h3>.<h2>33</h2><td><a class=ML><div class=JK></div></a>καὶ ἀποστρέψουσιν ἀπὸ τοῦ νώτου αὐτῶν 
τοῦ σκληροῦ καὶ ἀπὸ πονηρῶν πραγμάτων αὐτῶν, ὅτι μνησθήσον‐ 
ται τῆς ὁδοῦ πατέρων αὐτῶν τῶν ἁμαρτόντων ἔναντι κυρίου.<tr><td><h6>Bar</h6>. <h3>2</h3>.<h2>34</h2><td><a class=ML><div class=VA></div></a>καὶ 
ἀποστρέψω αὐτοὺς εἰς τὴν γῆν, ἣν ὤμοσα τοῖς πατράσιν αὐτῶν 
τῷ Αβρααμ καὶ τῷ Ισαακ καὶ τῷ Ιακωβ, καὶ κυριεύσουσιν αὐτῆς· 
καὶ πληθυνῶ αὐτούς, καὶ οὐ μὴ σμικρυνθῶσιν·<tr><td><h6>Bar</h6>. <h3>2</h3>.<h2>35</h2><td><a class=ML><div class=V3></div></a>καὶ στήσω αὐ‐ 
τοῖς διαθήκην αἰώνιον τοῦ εἶναί με αὐτοῖς εἰς θεὸν καὶ αὐτοὶ ἔσον‐ 
ταί μοι εἰς λαόν· καὶ οὐ κινήσω ἔτι τὸν λαόν μου Ισραηλ ἀπὸ 
τῆς γῆς, ἧς ἔδωκα αὐτοῖς. —<tr><td><h6>Bar</h6>. <h3>3</h3>.<h2>1</h2><td><a class=ML><div class=Jg></div></a>κύριε παντοκράτωρ ὁ θεὸς Ισραηλ, 
ψυχὴ ἐν στενοῖς καὶ πνεῦμα ἀκηδιῶν κέκραγεν πρὸς σέ.<tr><td><h6>Bar</h6>. <h3>3</h3>.<h2>2</h2><td><a class=ML><div class=V8></div></a>ἄκουσον, 
κύριε, καὶ ἐλέησον, ὅτι ἡμάρτομεν ἐναντίον σου·<tr><td><h6>Bar</h6>. <h3>3</h3>.<h2>3</h2><td><a class=ML><div class=V5></div></a>ὅτι σὺ καθήμε‐ 
νος τὸν αἰῶνα, καὶ ἡμεῖς ἀπολλύμενοι τὸν αἰῶνα.<tr><td><h6>Bar</h6>. <h3>3</h3>.<h2>4</h2><td><a class=ML><div class=V5></div></a>κύριε παντο‐ 
κράτωρ ὁ θεὸς Ισραηλ, ἄκουσον δὴ τῆς προσευχῆς τῶν τεθνηκό‐ 
των Ισραηλ καὶ υἱῶν τῶν ἁμαρτανόντων ἐναντίον σου, οἳ οὐκ ἤ‐ 
κουσαν τῆς φωνῆς κυρίου θεοῦ αὐτῶν καὶ ἐκολλήθη ἡμῖν τὰ κακά.<tr><td><h6>Bar</h6>. <h3>3</h3>.<h2>5</h2><td>μὴ μνησθῇς ἀδικιῶν πατέρων ἡμῶν, ἀλλὰ μνήσθητι χειρός σου 
καὶ ὀνόματός σου ἐν τῷ καιρῷ τούτῳ·<tr><td><h6>Bar</h6>. <h3>3</h3>.<h2>6</h2><td><a class=ML><div class=Jw></div></a>ὅτι σὺ κύριος ὁ θεὸς 
ἡμῶν, καὶ αἰνέσομέν σε, κύριε.<tr><td><h6>Bar</h6>. <h3>3</h3>.<h2>7</h2><td><a class=ML><div class=Jm></div></a>ὅτι διὰ τοῦτο ἔδωκας τὸν φόβον 
σου ἐπὶ καρδίαν ἡμῶν τοῦ ἐπικαλεῖσθαι τὸ ὄνομά σου, καὶ αἰνέ‐ 
σομέν σε ἐν τῇ ἀποικίᾳ ἡμῶν, ὅτι ἀπεστρέψαμεν ἀπὸ καρδίας 
ἡμῶν πᾶσαν ἀδικίαν πατέρων ἡμῶν τῶν ἡμαρτηκότων ἐναντίον<tr><th>5<td>σου.<tr><td><h6>Bar</h6>. <h3>3</h3>.<h2>8</h2><td><a class=ML><div class=Qk></div></a>ἰδοὺ ἡμεῖς σήμερον ἐν τῇ ἀποικίᾳ ἡμῶν, οὗ διέσπειρας ἡμᾶς 
ἐκεῖ εἰς ὀνειδισμὸν καὶ εἰς ἀρὰν καὶ εἰς ὄφλησιν κατὰ πάσας τὰς 
ἀδικίας πατέρων ἡμῶν, οἳ ἀπέστησαν ἀπὸ κυρίου θεοῦ ἡμῶν.<tr><td><h6>Bar</h6>. <h3>3</h3>.<h2>9</h2><td class=QE>Ἄκουε, Ισραηλ, ἐντολὰς ζωῆς, ἐνωτίσασθε γνῶναι φρόνησιν.<tr><td><h6>Bar</h6>. <h3>3</h3>.<h2>10</h2><td>τί ἐστιν, Ισραηλ, τί ὅτι ἐν γῇ τῶν ἐχθρῶν εἶ, ἐπαλαιώθης ἐν γῇ 
ἀλλοτρίᾳ,<tr><td><h6>Bar</h6>. <h3>3</h3>.<h2>11</h2><td><a class=ML><div class=J6></div></a>συνεμιάνθης τοῖς νεκροῖς, προσελογίσθης μετὰ τῶν εἰς 
ᾅδου;<tr><td><h6>Bar</h6>. <h3>3</h3>.<h2>12</h2><td class=Qs>ἐγκατέλιπες τὴν πηγὴν τῆς σοφίας.<tr><td><h6>Bar</h6>. <h3>3</h3>.<h2>13</h2><td><a class=ML><div class=Jw></div></a>τῇ ὁδῷ τοῦ θεοῦ εἰ 
ἐπορεύθης, κατῴκεις ἂν ἐν εἰρήνῃ τὸν αἰῶνα.<tr><td><h6>Bar</h6>. <h3>3</h3>.<h2>14</h2><td><a class=ML><div class=V3></div></a>μάθε ποῦ ἐστιν 
φρόνησις, ποῦ ἐστιν ἰσχύς, ποῦ ἐστιν σύνεσις τοῦ γνῶναι ἅμα, 
ποῦ ἐστιν μακροβίωσις καὶ ζωή, ποῦ ἐστιν φῶς ὀφθαλμῶν καὶ 
εἰρήνη. —<tr><td><h6>Bar</h6>. <h3>3</h3>.<h2>15</h2><td><a class=ML><div class=J6></div></a>τίς εὗρεν τὸν τόπον αὐτῆς, καὶ τίς εἰσῆλθεν εἰς τοὺς 
θησαυροὺς αὐτῆς;<tr><td><h6>Bar</h6>. <h3>3</h3>.<h2>16</h2><td><a class=ML><div class=JK></div></a>ποῦ εἰσιν οἱ ἄρχοντες τῶν ἐθνῶν καὶ οἱ κυ‐ 
ριεύοντες τῶν θηρίων τῶν ἐπὶ τῆς γῆς,<tr><td rowspan=2><h6>Bar</h6>. <h3>3</h3>.<h2>17</h2><td><a class=ML><div class=V0></div></a>οἱ ἐν τοῖς ὀρνέοις τοῦ 
οὐρανοῦ ἐμπαίζοντες καὶ τὸ ἀργύριον θησαυρίζοντες καὶ τὸ χρυ‐<tr><td>σίον, ᾧ ἐπεποίθεισαν ἄνθρωποι, καὶ οὐκ ἔστιν τέλος τῆς κτήσεως 
αὐτῶν,<td class=Y rowspan=27>752<tr><td><h6>Bar</h6>. <h3>3</h3>.<h2>18</h2><td><a class=ML><div class=J0></div></a>οἱ τὸ ἀργύριον τεκταίνοντες καὶ μεριμνῶντες, καὶ οὐκ 
ἔστιν ἐξεύρεσις τῶν ἔργων αὐτῶν;<tr><td><h6>Bar</h6>. <h3>3</h3>.<h2>19</h2><td><a class=ML><div class=Jq></div></a>ἠφανίσθησαν καὶ εἰς ᾅδου 
κατέβησαν, καὶ ἄλλοι ἀντανέστησαν ἀντ’ αὐτῶν.<tr><td><h6>Bar</h6>. <h3>3</h3>.<h2>20</h2><td><a class=ML><div class=V4></div></a>νεώτεροι εἶδον 
φῶς καὶ κατῴκησαν ἐπὶ τῆς γῆς, ὁδὸν δὲ ἐπιστήμης οὐκ ἔγνωσαν<tr><td><h6>Bar</h6>. <h3>3</h3>.<h2>21</h2><td>οὐδὲ συνῆκαν τρίβους αὐτῆς οὐδὲ ἀντελάβοντο αὐτῆς· οἱ υἱοὶ 
αὐτῶν ἀπὸ τῆς ὁδοῦ αὐτῶν πόρρω ἐγενήθησαν.<tr><td><h6>Bar</h6>. <h3>3</h3>.<h2>22</h2><td><a class=ML><div class=V3></div></a>οὐδὲ ἠκούσθη 
ἐν Χανααν οὐδὲ ὤφθη ἐν Θαιμαν,<tr><td><h6>Bar</h6>. <h3>3</h3>.<h2>23</h2><td><a class=ML><div class=Jm></div></a>οὔτε υἱοὶ Αγαρ οἱ ἐκζητοῦντες 
τὴν σύνεσιν ἐπὶ τῆς γῆς, οἱ ἔμποροι τῆς Μερραν καὶ Θαιμαν οἱ 
μυθολόγοι καὶ οἱ ἐκζητηταὶ τῆς συνέσεως ὁδὸν τῆς σοφίας οὐκ 
ἔγνωσαν οὐδὲ ἐμνήσθησαν τὰς τρίβους αὐτῆς. —<tr><td><h6>Bar</h6>. <h3>3</h3>.<h2>24</h2><td><a class=ML><div class=V4></div></a>ὦ Ισραηλ, ὡς 
μέγας ὁ οἶκος τοῦ θεοῦ καὶ ἐπιμήκης ὁ τόπος τῆς κτήσεως αὐτοῦ·<tr><td><h6>Bar</h6>. <h3>3</h3>.<h2>25</h2><td>μέγας καὶ οὐκ ἔχει τελευτήν, ὑψηλὸς καὶ ἀμέτρητος.<tr><td><h6>Bar</h6>. <h3>3</h3>.<h2>26</h2><td><a class=ML><div class=V7></div></a>ἐκεῖ ἐγεν‐ 
νήθησαν οἱ γίγαντες οἱ ὀνομαστοὶ οἱ ἀπ’ ἀρχῆς, γενόμενοι εὐμεγέ‐ 
θεις, ἐπιστάμενοι πόλεμον.<tr><td><h6>Bar</h6>. <h3>3</h3>.<h2>27</h2><td><a class=ML><div class=Je></div></a>οὐ τούτους ἐξελέξατο ὁ θεὸς οὐδὲ 
ὁδὸν ἐπιστήμης ἔδωκεν αὐτοῖς·<tr><td><h6>Bar</h6>. <h3>3</h3>.<h2>28</h2><td><a class=ML><div class=Jk></div></a>καὶ ἀπώλοντο παρὰ τὸ μὴ ἔχειν 
φρόνησιν, ἀπώλοντο διὰ τὴν ἀβουλίαν αὐτῶν. —<tr><td><h6>Bar</h6>. <h3>3</h3>.<h2>29</h2><td><a class=ML><div class=V4></div></a>τίς ἀνέβη εἰς 
τὸν οὐρανὸν καὶ ἔλαβεν αὐτὴν καὶ κατεβίβασεν αὐτὴν ἐκ τῶν νε‐ 
φελῶν;<tr><td><h6>Bar</h6>. <h3>3</h3>.<h2>30</h2><td><a class=ML><div class=J0></div></a>τίς διέβη πέραν τῆς θαλάσσης καὶ εὗρεν αὐτὴν καὶ οἴσει 
αὐτὴν χρυσίου ἐκλεκτοῦ;<tr><td><h6>Bar</h6>. <h3>3</h3>.<h2>31</h2><td><a class=ML><div class=JY></div></a>οὐκ ἔστιν ὁ γινώσκων τὴν ὁδὸν αὐτῆς 
οὐδὲ ὁ ἐνθυμούμενος τὴν τρίβον αὐτῆς·<tr><td><h6>Bar</h6>. <h3>3</h3>.<h2>32</h2><td><a class=ML><div class=V0></div></a>ἀλλὰ ὁ εἰδὼς τὰ πάντα 
γινώσκει αὐτήν, ἐξεῦρεν αὐτὴν τῇ συνέσει αὐτοῦ· ὁ κατασκευάσας 
τὴν γῆν εἰς τὸν αἰῶνα χρόνον, ἐνέπλησεν αὐτὴν κτηνῶν τετραπό‐ 
δων·<tr><td><h6>Bar</h6>. <h3>3</h3>.<h2>33</h2><td><a class=ML><div class=Qk></div></a>ὁ ἀποστέλλων τὸ φῶς, καὶ πορεύεται, ἐκάλεσεν αὐτό, καὶ 
ὑπήκουσεν αὐτῷ τρόμῳ·<tr><td><h6>Bar</h6>. <h3>3</h3>.<h2>34</h2><td><a class=ML><div class=JU></div></a>οἱ δὲ ἀστέρες ἔλαμψαν ἐν ταῖς φυλα‐ 
καῖς αὐτῶν καὶ εὐφράνθησαν,<tr><td><h6>Bar</h6>. <h3>3</h3>.<h2>35</h2><td><a class=ML><div class=Jg></div></a>ἐκάλεσεν αὐτοὺς καὶ εἶπον Πάρ‐ 
εσμεν, ἔλαμψαν μετ’ εὐφροσύνης τῷ ποιήσαντι αὐτούς.<tr><td><h6>Bar</h6>. <h3>3</h3>.<h2>36</h2><td><a class=ML><div class=V7></div></a>οὗτος ὁ 
θεὸς ἡμῶν, οὐ λογισθήσεται ἕτερος πρὸς αὐτόν.<tr><td><h6>Bar</h6>. <h3>3</h3>.<h2>37</h2><td><a class=ML><div class=V4></div></a>ἐξεῦρεν πᾶσαν 
ὁδὸν ἐπιστήμης καὶ ἔδωκεν αὐτὴν Ιακωβ τῷ παιδὶ αὐτοῦ καὶ Ισ‐ 
ραηλ τῷ ἠγαπημένῳ ὑπ’ αὐτοῦ·<tr><td><h6>Bar</h6>. <h3>3</h3>.<h2>38</h2><td><a class=ML><div class=Ji></div></a>μετὰ τοῦτο ἐπὶ τῆς γῆς ὤφθη 
καὶ ἐν τοῖς ἀνθρώποις συνανεστράφη.<tr><td><h6>Bar</h6>. <h3>4</h3>.<h2>1</h2><td><a class=ML><div class=Jw></div></a>αὕτη ἡ βίβλος τῶν προσ‐ 
ταγμάτων τοῦ θεοῦ καὶ ὁ νόμος ὁ ὑπάρχων εἰς τὸν αἰῶνα· πάν‐ 
τες οἱ κρατοῦντες αὐτῆς εἰς ζωήν, οἱ δὲ καταλείποντες αὐτὴν ἀπο‐ 
θανοῦνται. —<tr><td><h6>Bar</h6>. <h3>4</h3>.<h2>2</h2><td><a class=ML><div class=JC></div></a>ἐπιστρέφου, Ιακωβ, καὶ ἐπιλαβοῦ αὐτῆς, διόδευσον 
πρὸς τὴν λάμψιν κατέναντι τοῦ φωτὸς αὐτῆς.<tr><td><h6>Bar</h6>. <h3>4</h3>.<h2>3</h2><td><a class=ML><div class=V3></div></a>μὴ δῷς ἑτέρῳ τὴν 
δόξαν σου καὶ τὰ συμφέροντά σοι ἔθνει ἀλλοτρίῳ.<tr><td><h6>Bar</h6>. <h3>4</h3>.<h2>4</h2><td><a class=ML><div class=V5></div></a>μακάριοί ἐσμεν, 
Ισραηλ, ὅτι τὰ ἀρεστὰ τῷ θεῷ ἡμῖν γνωστά ἐστιν.<tr><td><h6>Bar</h6>. <h3>4</h3>.<h2>5</h2><td class=QE>Θαρσεῖτε, λαός μου, μνημόσυνον Ισραηλ.<tr><td><h6>Bar</h6>. <h3>4</h3>.<h2>6</h2><td><a class=ML><div class=V3></div></a>ἐπράθητε τοῖς ἔθνεσιν 
οὐκ εἰς ἀπώλειαν, διὰ δὲ τὸ παροργίσαι ὑμᾶς τὸν θεὸν παρεδόθητε 
τοῖς ὑπεναντίοις·<td class=Y rowspan=20>753<tr><td><h6>Bar</h6>. <h3>4</h3>.<h2>7</h2><td><a class=ML><div class=JM></div></a>παρωξύνατε γὰρ τὸν ποιήσαντα ὑμᾶς θύσαντες 
δαιμονίοις καὶ οὐ θεῷ.<tr><td><h6>Bar</h6>. <h3>4</h3>.<h2>8</h2><td><a class=ML><div class=JW></div></a>ἐπελάθεσθε δὲ τὸν τροφεύσαντα ὑμᾶς θεὸν 
αἰώνιον, ἐλυπήσατε δὲ καὶ τὴν ἐκθρέψασαν ὑμᾶς Ιερουσαλημ·<tr><td><h6>Bar</h6>. <h3>4</h3>.<h2>9</h2><td>εἶδεν γὰρ τὴν ἐπελθοῦσαν ὑμῖν ὀργὴν παρὰ τοῦ θεοῦ καὶ εἶπεν 
Ἀκούσατε, αἱ πάροικοι Σιων, ἐπήγαγέν μοι ὁ θεὸς πένθος μέγα·<tr><td><h6>Bar</h6>. <h3>4</h3>.<h2>10</h2><td>εἶδον γὰρ τὴν αἰχμαλωσίαν τῶν υἱῶν μου καὶ τῶν θυγατέρων, 
ἣν ἐπήγαγεν αὐτοῖς ὁ αἰώνιος·<tr><td><h6>Bar</h6>. <h3>4</h3>.<h2>11</h2><td><a class=ML><div class=Jk></div></a>ἔθρεψα γὰρ αὐτοὺς μετ’ εὐφρο‐ 
σύνης, ἐξαπέστειλα δὲ μετὰ κλαυθμοῦ καὶ πένθους.<tr><td><h6>Bar</h6>. <h3>4</h3>.<h2>12</h2><td><a class=ML><div class=V6></div></a>μηδεὶς ἐπι‐ 
χαιρέτω μοι τῇ χήρᾳ καὶ καταλειφθείσῃ ὑπὸ πολλῶν· ἠρημώθην 
διὰ τὰς ἁμαρτίας τῶν τέκνων μου, διότι ἐξέκλιναν ἐκ νόμου θεοῦ,<tr><td><h6>Bar</h6>. <h3>4</h3>.<h2>13</h2><td>δικαιώματα δὲ αὐτοῦ οὐκ ἔγνωσαν οὐδὲ ἐπορεύθησαν ὁδοῖς ἐν‐ 
τολῶν θεοῦ οὐδὲ τρίβους παιδείας ἐν δικαιοσύνῃ αὐτοῦ ἐπέβησαν.<tr><td><h6>Bar</h6>. <h3>4</h3>.<h2>14</h2><td>ἐλθάτωσαν αἱ πάροικοι Σιων, καὶ μνήσθητε τὴν αἰχμαλωσίαν τῶν 
υἱῶν μου καὶ θυγατέρων, ἣν ἐπήγαγεν αὐτοῖς ὁ αἰώνιος·<tr><td><h6>Bar</h6>. <h3>4</h3>.<h2>15</h2><td><a class=ML><div class=V8></div></a>ἐπ‐ 
ήγαγεν γὰρ ἐπ’ αὐτοὺς ἔθνος μακρόθεν, ἔθνος ἀναιδὲς καὶ ἀλλό‐ 
γλωσσον, οἳ οὐκ ᾐσχύνθησαν πρεσβύτην οὐδὲ παιδίον ἠλέησαν<tr><td><h6>Bar</h6>. <h3>4</h3>.<h2>16</h2><td>καὶ ἀπήγαγον τοὺς ἀγαπητοὺς τῆς χήρας καὶ ἀπὸ τῶν θυγατέρων 
τὴν μόνην ἠρήμωσαν.<tr><td><h6>Bar</h6>. <h3>4</h3>.<h2>17</h2><td class=JQ>ἐγὼ δὲ τί δυνατὴ βοηθῆσαι ὑμῖν;<tr><td><h6>Bar</h6>. <h3>4</h3>.<h2>18</h2><td><a class=ML><div class=Js></div></a>ὁ γὰρ 
ἐπαγαγὼν τὰ κακὰ ὑμῖν ἐξελεῖται ὑμᾶς ἐκ χειρὸς ἐχθρῶν ὑμῶν.<tr><td><h6>Bar</h6>. <h3>4</h3>.<h2>19</h2><td>βαδίζετε, τέκνα, βαδίζετε, ἐγὼ γὰρ κατελείφθην ἔρημος·<tr><td><h6>Bar</h6>. <h3>4</h3>.<h2>20</h2><td><a class=ML><div class=V9></div></a>ἐξεδυ‐ 
σάμην τὴν στολὴν τῆς εἰρήνης, ἐνεδυσάμην δὲ σάκκον τῆς δεήσεώς 
μου, κεκράξομαι πρὸς τὸν αἰώνιον ἐν ταῖς ἡμέραις μου. —<tr><td><h6>Bar</h6>. <h3>4</h3>.<h2>21</h2><td><a class=ML><div class=V9></div></a>θαρσεῖτε, 
τέκνα, βοήσατε πρὸς τὸν θεόν, καὶ ἐξελεῖται ὑμᾶς ἐκ δυναστείας, 
ἐκ χειρὸς ἐχθρῶν.<tr><td><h6>Bar</h6>. <h3>4</h3>.<h2>22</h2><td><a class=ML><div class=JM></div></a>ἐγὼ γὰρ ἤλπισα ἐπὶ τῷ αἰωνίῳ τὴν σωτηρίαν 
ὑμῶν, καὶ ἦλθέν μοι χαρὰ παρὰ τοῦ ἁγίου ἐπὶ τῇ ἐλεημοσύνῃ, ἣ 
ἥξει ὑμῖν ἐν τάχει παρὰ τοῦ αἰωνίου σωτῆρος ὑμῶν.<tr><td><h6>Bar</h6>. <h3>4</h3>.<h2>23</h2><td><a class=ML><div class=V6></div></a>ἐξέπεμψα 
γὰρ ὑμᾶς μετὰ πένθους καὶ κλαυθμοῦ, ἀποδώσει δέ μοι ὁ θεὸς 
ὑμᾶς μετὰ χαρμοσύνης καὶ εὐφροσύνης εἰς τὸν αἰῶνα.<tr><td><h6>Bar</h6>. <h3>4</h3>.<h2>24</h2><td><a class=ML><div class=V7></div></a>ὥσπερ 
γὰρ νῦν ἑωράκασιν αἱ πάροικοι Σιων τὴν ὑμετέραν αἰχμαλωσίαν, 
οὕτως ὄψονται ἐν τάχει τὴν παρὰ τοῦ θεοῦ ὑμῶν σωτηρίαν, ἣ 
ἐπελεύσεται ὑμῖν μετὰ δόξης μεγάλης καὶ λαμπρότητος τοῦ αἰωνίου.<tr><td rowspan=2><h6>Bar</h6>. <h3>4</h3>.<h2>25</h2><td>τέκνα, μακροθυμήσατε τὴν παρὰ τοῦ θεοῦ ἐπελθοῦσαν ὑμῖν ὀργήν·<tr><td>κατεδίωξέν σε ὁ ἐχθρός σου, καὶ ὄψει αὐτοῦ τὴν ἀπώλειαν ἐν 
τάχει καὶ ἐπὶ τραχήλους αὐτῶν ἐπιβήσῃ.<td class=Y rowspan=21>754<tr><td><h6>Bar</h6>. <h3>4</h3>.<h2>26</h2><td><a class=ML><div class=V1></div></a>οἱ τρυφεροί μου ἐπορεύ‐ 
θησαν ὁδοὺς τραχείας, ἤρθησαν ὡς ποίμνιον ἡρπασμένον ὑπὸ 
ἐχθρῶν. —<tr><td><h6>Bar</h6>. <h3>4</h3>.<h2>27</h2><td><a class=ML><div class=J6></div></a>θαρσήσατε, τέκνα, καὶ βοήσατε πρὸς τὸν θεόν, ἔσται 
γὰρ ὑμῶν ὑπὸ τοῦ ἐπάγοντος μνεία.<tr><td><h6>Bar</h6>. <h3>4</h3>.<h2>28</h2><td><a class=ML><div class=Js></div></a>ὥσπερ γὰρ ἐγένετο ἡ διάνοια 
ὑμῶν εἰς τὸ πλανηθῆναι ἀπὸ τοῦ θεοῦ, δεκαπλασιάσατε ἐπιστρα‐ 
φέντες ζητῆσαι αὐτόν.<tr><td><h6>Bar</h6>. <h3>4</h3>.<h2>29</h2><td><a class=ML><div class=JU></div></a>ὁ γὰρ ἐπαγαγὼν ὑμῖν τὰ κακὰ ἐπάξει 
ὑμῖν τὴν αἰώνιον εὐφροσύνην μετὰ τῆς σωτηρίας ὑμῶν.<tr><td><h6>Bar</h6>. <h3>4</h3>.<h2>30</h2><td class=QE>Θάρσει, Ιερουσαλημ, παρακαλέσει σε ὁ ὀνομάσας σε.<tr><td><h6>Bar</h6>. <h3>4</h3>.<h2>31</h2><td><a class=ML><div class=V8></div></a>δεί‐ 
λαιοι οἱ σὲ κακώσαντες καὶ ἐπιχαρέντες τῇ σῇ πτώσει,<tr><td><h6>Bar</h6>. <h3>4</h3>.<h2>32</h2><td><a class=ML><div class=V8></div></a>δείλαιαι 
αἱ πόλεις αἷς ἐδούλευσαν τὰ τέκνα σου, δειλαία ἡ δεξαμένη τοὺς 
υἱούς σου.<tr><td><h6>Bar</h6>. <h3>4</h3>.<h2>33</h2><td><a class=ML><div class=J8></div></a>ὥσπερ γὰρ ἐχάρη ἐπὶ τῇ σῇ πτώσει καὶ εὐφράνθη 
ἐπὶ τῷ πτώματί σου, οὕτως λυπηθήσεται ἐπὶ τῇ ἑαυτῆς ἐρημίᾳ.<tr><td><h6>Bar</h6>. <h3>4</h3>.<h2>34</h2><td>καὶ περιελῶ αὐτῆς τὸ ἀγαλλίαμα τῆς πολυοχλίας, καὶ τὸ ἀγαυρίαμα 
αὐτῆς ἔσται εἰς πένθος.<tr><td><h6>Bar</h6>. <h3>4</h3>.<h2>35</h2><td><a class=ML><div class=JY></div></a>πῦρ γὰρ ἐπελεύσεται αὐτῇ παρὰ τοῦ αἰ‐ 
ωνίου εἰς ἡμέρας μακράς, καὶ κατοικηθήσεται ὑπὸ δαιμονίων τὸν 
πλείονα χρόνον. —<tr><td><h6>Bar</h6>. <h3>4</h3>.<h2>36</h2><td><a class=ML><div class=JM></div></a>περίβλεψαι πρὸς ἀνατολάς, Ιερουσαλημ, καὶ 
ἰδὲ τὴν εὐφροσύνην τὴν παρὰ τοῦ θεοῦ σοι ἐρχομένην.<tr><td><h6>Bar</h6>. <h3>4</h3>.<h2>37</h2><td><a class=ML><div class=V7></div></a>ἰδοὺ 
ἔρχονται οἱ υἱοί σου, οὓς ἐξαπέστειλας, ἔρχονται συνηγμένοι ἀπ’ 
ἀνατολῶν ἕως δυσμῶν τῷ ῥήματι τοῦ ἁγίου χαίροντες τῇ τοῦ 
θεοῦ δόξῃ. —<tr><td><h6>Bar</h6>. <h3>5</h3>.<h2>1</h2><td><a class=ML><div class=JC></div></a>ἔκδυσαι, Ιερουσαλημ, τὴν στολὴν τοῦ πένθους καὶ 
τῆς κακώσεώς σου καὶ ἔνδυσαι τὴν εὐπρέπειαν τῆς παρὰ τοῦ θεοῦ 
δόξης εἰς τὸν αἰῶνα.<tr><td><h6>Bar</h6>. <h3>5</h3>.<h2>2</h2><td><a class=ML><div class=JS></div></a>περιβαλοῦ τὴν διπλοΐδα τῆς παρὰ τοῦ θεοῦ 
δικαιοσύνης, ἐπίθου τὴν μίτραν ἐπὶ τὴν κεφαλήν σου τῆς δόξης 
τοῦ αἰωνίου.<tr><td><h6>Bar</h6>. <h3>5</h3>.<h2>3</h2><td><a class=ML><div class=JC></div></a>ὁ γὰρ θεὸς δείξει τῇ ὑπ’ οὐρανὸν πάσῃ τὴν σὴν 
λαμπρότητα.<tr><td><h6>Bar</h6>. <h3>5</h3>.<h2>4</h2><td><a class=ML><div class=JA></div></a>κληθήσεται γάρ σου τὸ ὄνομα παρὰ τοῦ θεοῦ εἰς 
τὸν αἰῶνα Εἰρήνη δικαιοσύνης καὶ δόξα θεοσεβείας. —<tr><td><h6>Bar</h6>. <h3>5</h3>.<h2>5</h2><td><a class=ML><div class=V7></div></a>ἀνάστηθι, 
Ιερουσαλημ, καὶ στῆθι ἐπὶ τοῦ ὑψηλοῦ καὶ περίβλεψαι πρὸς ἀνα‐ 
τολὰς καὶ ἰδέ σου συνηγμένα τὰ τέκνα ἀπὸ ἡλίου δυσμῶν ἕως 
ἀνατολῶν τῷ ῥήματι τοῦ ἁγίου χαίροντας τῇ τοῦ θεοῦ μνείᾳ.<tr><td><h6>Bar</h6>. <h3>5</h3>.<h2>6</h2><td>ἐξῆλθον γὰρ παρὰ σοῦ πεζοὶ ἀγόμενοι ὑπὸ ἐχθρῶν, εἰσάγει δὲ 
αὐτοὺς ὁ θεὸς πρὸς σὲ αἰρομένους μετὰ δόξης ὡς θρόνον βασι‐ 
λείας.<tr><td><h6>Bar</h6>. <h3>5</h3>.<h2>7</h2><td><a class=ML><div class=J0></div></a>συνέταξεν γὰρ ὁ θεὸς ταπεινοῦσθαι πᾶν ὄρος ὑψηλὸν καὶ 
θῖνας ἀενάους καὶ φάραγγας πληροῦσθαι εἰς ὁμαλισμὸν τῆς γῆς, 
ἵνα βαδίσῃ Ισραηλ ἀσφαλῶς τῇ τοῦ θεοῦ δόξῃ·<tr><td rowspan=2><h6>Bar</h6>. <h3>5</h3>.<h2>8</h2><td class=V3>ἐσκίασαν δὲ<tr><td>καὶ οἱ δρυμοὶ καὶ πᾶν ξύλον εὐωδίας τῷ Ισραηλ προστάγματι 
τοῦ θεοῦ·<td class=Y rowspan=2>755<tr><td rowspan=2><h6>Bar</h6>. <h3>5</h3>.<h2>9</h2><td><a class=ML><div class=J6></div></a>ἡγήσεται γὰρ ὁ θεὸς Ισραηλ μετ’ εὐφροσύνης τῷ 
φωτὶ τῆς δόξης αὐτοῦ σὺν ἐλεημοσύνῃ καὶ δικαιοσύνῃ τῇ παρ’<tr><td>αὐτοῦ.<td class=Y>756</table>
<script>
var IL = ["Line", "Section", "Chapter"];
document.body.onload=f();
</script>
</body>
</html>
