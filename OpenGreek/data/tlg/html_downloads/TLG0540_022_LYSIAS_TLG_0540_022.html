<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>LYSIAS :: Κατὰ τῶν σιτοπωλῶν :: TLG 0540 022</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0540.htm">0540</a> 022&nbsp;:: <strong><a class=CaCo href="0540.htm">LYSIAS</a></strong>&nbsp;:: <strong>Κατὰ τῶν σιτοπωλῶν</strong></p>
<p class="AuthorInfo"><a class=CaCo href="0540.htm">LYSIAS</a> <a class="CanonEpi">Orat.</a><br />(<a class="CanonGeo">Atheniensis</a>: <a class="CanonDat">5–4 B.C.</a>)</p><p class="WorkInfo"><strong>Κατὰ τῶν σιτοπωλῶν</strong></p><p class="EditionInfo"><a class=CaE>Source: Albini, U. (ed.), <em>Lisia. I discorsi</em>. Florence: Sansoni, 1955: 194–199.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Or22</h6>. <h2>t</h2><td><a class=T>ΚΑΤΑ ΤΩΝ ΣΙΤΟΠΩΛΩΝ</a><td class=K rowspan=7><tr><td><h6>Or22</h6>. <h2>1</h2><td>    Πολλοί μοι προσεληλύθασιν, ὦ ἄνδρες δικασταί, θαυ‐ 
μάζοντες ὅτι ἐγὼ τῶν σιτοπωλῶν ἐν τῇ βουλῇ κατηγό‐ 
ρουν, [καὶ] λέγοντες ὅτι ὑμεῖς, εἰ ὡς μάλιστα αὐτοὺς ἀδι‐ 
κεῖν ἡγεῖσθε, οὐδὲν ἧττον καὶ τοὺς περὶ τούτων λόγους<tr><th>5<td>ποιουμένους συκοφαντεῖν νομίζετε. ὅθεν οὖν ἠνάγκασμαι 
κατηγορεῖν αὐτῶν, περὶ τούτων πρῶτον εἰπεῖν βούλομαι.<tr><td><h6>Or22</h6>. <h2>2</h2><td>    Ἐπειδὴ γὰρ οἱ πρυτάνεις ἀπέδοσαν εἰς τὴν βουλὴν περὶ 
αὐτῶν, οὕτως ὠργίσθησαν αὐτοῖς, ὥστε ἔλεγόν τινες τῶν 
ῥητόρων ὡς ἀκρίτους αὐτοὺς χρὴ τοῖς ἕνδεκα παραδοῦναι 
θανάτῳ ζημιῶσαι. ἡγούμενος δὲ ἐγὼ δεινὸν εἶναι τοιαῦτα<tr><th>5<td>ἐθίζεσθαι ποιεῖν τὴν βουλήν, ἀναστὰς εἶπον ὅτι μοι δοκοίη 
κρίνειν τοὺς σιτοπώλας κατὰ τὸν νόμον, νομίζων, εἰ μέν 
εἰσιν ἄξια θανάτου εἰργασμένοι, ὑμᾶς οὐδὲν ἧττον ἡμῶν 
γνώσεσθαι τὰ δίκαια, εἰ δὲ μηδὲν ἀδικοῦσιν, οὐ δεῖν αὐτοὺς<tr><td><h6>Or22</h6>. <h2>3</h2><td>ἀκρίτους ἀπολωλέναι. πεισθείσης δὲ τῆς βουλῆς ταῦτα, 
διαβάλλειν ἐπεχείρουν με λέγοντες ὡς ἐγὼ σωτηρίας ἕνεκα 
τῆς τῶν σιτοπωλῶν τοὺς λόγους τούτους ἐποιούμην. πρὸς 
μὲν οὖν τὴν βουλήν, ὅτ’ ἦν αὐτοῖς ἡ κρίσις, ἔργῳ ἀπελογη‐<tr><th>5<td>σάμην· τῶν γὰρ ἄλλων ἡσυχίαν ἀγόντων ἀναστὰς αὐτῶν 
κατηγόρουν, καὶ πᾶσι φανερὸν ἐποίησα ὅτι οὐχ ὑπὲρ τού‐ 
των ἔλεγον, ἀλλὰ τοῖς νόμοις τοῖς κειμένοις ἐβοήθουν.<tr><td><h6>Or22</h6>. <h2>4</h2><td>ἠρξάμην μὲν οὖν τούτων ἕνεκα, δεδιὼς τὰς αἰτίας· αἰσχρὸν 
δ’ ἡγοῦμαι πρότερον παύσασθαι, πρὶν ἂν ὑμεῖς περὶ αὐτῶν 
ὅ τι ἂν βούλησθε ψηφίσησθε.<td class=Y rowspan=9>194<tr><td><h6>Or22</h6>. <h2>5</h2><td>    Καὶ πρῶτον μὲν ἀνάβητε. εἰπὲ σὺ ἐμοί, μέτοικος εἶ; 
Ναί. Μετοικεῖς δὲ πότερον ὡς πεισόμενος τοῖς νόμοις 
τοῖς τῆς πόλεως, ἢ ὡς ποιήσων ὅ τι ἂν βούλῃ; Ὡς πει‐ 
σόμενος. Ἄλλο τι οὖν ἢ ἀξιοῖς ἀποθανεῖν, εἴ τι πεποίη‐<tr><th>5<td>κας παρὰ τοὺς νόμους, ἐφ’ οἷς θάνατος ἡ ζημία; Ἔγωγε. 
Ἀπόκριναι δή μοι, εἰ ὁμολογεῖς πλείω σῖτον συμπρίασθαι 
πεντήκοντα φορμῶν, ὧν ὁ νόμος ἐξεῖναι κελεύει. Ἐγὼ 
τῶν ἀρχόντων κελευόντων συνεπριάμην.<tr><td><h6>Or22</h6>. <h2>6</h2><td>    Ἐὰν μὲν τοίνυν ἀποδείξῃ, ὦ ἄνδρες δικασταί, ὡς ἔστι 
νόμος ὃς κελεύει τοὺς σιτοπώλας συνωνεῖσθαι τὸν σῖτον, 
ἐὰν οἱ ἄρχοντες κελεύωσιν, ἀποψηφίσασθε· εἰ δὲ μή, δί‐ 
καιον ὑμᾶς καταψηφίσασθαι. ἡμεῖς γὰρ ὑμῖν παρεσχόμεθα<tr><th>5<td>τὸν νόμον, ὃς ἀπαγορεύει μηδένα τῶν ἐν τῇ πόλει πλείω 
σῖτον πεντήκοντα φορμῶν συνωνεῖσθαι.<tr><td><h6>Or22</h6>. <h2>7</h2><td>    Χρῆν μὲν τοίνυν, ὦ ἄνδρες δικασταί, ἱκανὴν εἶναι ταύ‐ 
την τὴν κατηγορίαν, ἐπειδὴ οὗτος μὲν ὁμολογεῖ συμπρία‐ 
σθαι, ὁ δὲ νόμος ἀπαγορεύων φαίνεται, ὑμεῖς δὲ κατὰ τοὺς 
νόμους ὀμωμόκατε ψηφιεῖσθαι· ὅμως δ’ ἵνα πεισθῆτε ὅτι<tr><th>5<td>καὶ κατὰ τῶν ἀρχόντων ψεύδονται, ἀνάγκη [καὶ] μακρό‐<tr><td><h6>Or22</h6>. <h2>8</h2><td>τερον εἰπεῖν περὶ αὐτῶν. ἐπειδὴ γὰρ οὗτοι τὴν αἰτίαν εἰς 
ἐκείνους ἀνέφερον, παρακαλέσαντες τοὺς ἄρχοντας ἠρωτῶ‐ 
μεν. καὶ οἱ μὲν τέτταρες οὐδὲν ἔφασαν εἰδέναι τοῦ πράγμα‐ 
τος, Ἄνυτος δ’ ἔλεγεν ὡς τοῦ προτέρου χειμῶνος, ἐπειδὴ<tr><th rowspan=2>5<td>τίμιος ἦν ὁ σῖτος, τούτων ὑπερβαλλόντων ἀλλήλους καὶ 
πρὸς σφᾶς αὐτοὺς μαχομένων συμβουλεύσειεν αὐτοῖς παύ‐ 
σασθαι φιλονικοῦσιν, ἡγούμενος συμφέρειν ὑμῖν τοῖς παρὰ<tr><td>τούτων ὠνουμένοις ὡς ἀξιώτατον τούτους πρίασθαι· δεῖν<td class=Y rowspan=10>195<tr><td><h6>Or22</h6>. <h2>9</h2><td>γὰρ αὐτοὺς ὀβολῷ μόνον πωλεῖν τιμιώτερον. ὡς τοίνυν 
οὐ συμπριαμένους καταθέσθαι ἐκέλευεν αὐτούς, ἀλλὰ μὴ 
ἀλλήλοις ἀντωνεῖσθαι συνεβούλευεν, αὐτὸν ὑμῖν Ἄνυτον 
μάρτυρα παρέξομαι. Καὶ [ὡς] οὗτος μὲν ἐπὶ τῆς προτέ‐<tr><th>5<td>ρας βουλῆς τούτους εἶπε τοὺς λόγους, οὗτοι δὲ τῆτες 
συνωνούμενοι φαίνονται.<tr><th>6<td><a class=T>ΜΑΡΤΥΡΙΑ</a><tr><td><h6>Or22</h6>. <h2>10</h2><td>    Ὅτι μὲν τοίνυν οὐχ ὑπὸ τῶν ἀρχόντων κελευσθέντες 
συνεπρίαντο τὸν σῖτον, ἀκηκόατε· ἡγοῦμαι δ’, ἐὰν ὡς μά‐ 
λιστα περὶ τούτων ἀληθῆ λέγωσιν, οὐχ ὑπὲρ αὑτῶν αὐτοὺς 
ἀπολογήσεσθαι, ἀλλὰ τούτων κατηγορήσειν· περὶ γὰρ ὧν<tr><th>5<td>εἰσι νόμοι διαρρήδην γεγραμμένοι, πῶς οὐ χρὴ διδόναι 
δίκην καὶ τοὺς μὴ πειθομένους καὶ τοὺς κελεύοντας τού‐ 
τοις τἀναντία πράττειν;<tr><td><h6>Or22</h6>. <h2>11</h2><td>    Ἀλλὰ γάρ, ὦ ἄνδρες δικασταί, οἴομαι αὐτοὺς ἐπὶ μὲν 
τούτῳ τῷ λόγῳ οὐκ ἐλεύσεσθαι· ἴσως δ’ ἐροῦσιν, ὥσπερ 
καὶ ἐν τῇ βουλῇ ὡς ἐπ’ εὐνοίᾳ τῆς πόλεως συνεωνοῦντο 
τὸν σῖτον, ἵν’ ὡς ἀξιώτατον ὑμῖν πωλοῖεν. μέγιστον δ’ ὑμῖν<tr><td><h6>Or22</h6>. <h2>12</h2><td>ἐρῶ καὶ περιφανέστατον τεκμήριον ὅτι ψεύδονται· ἐχρῆν 
γὰρ αὐτούς, εἴπερ ὑμῶν ἕνεκα ἔπραττον ταῦτα, φαίνεσθαι 
τῆς αὐτῆς τιμῆς πολλὰς ἡμέρας πωλοῦντας, ἕως ὁ συνεω‐ 
νημένος αὐτοὺς ἐπέλιπε· νῦν δ’ ἐνίοτε τῆς αὐτῆς ἡμέρας<tr><th>5<td>ἐπώλουν δραχμῇ τιμιώτερον, ὥσπερ κατὰ μέδιμνον συνω‐<tr><td><h6>Or22</h6>. <h2>13</h2><td>νούμενοι. καὶ τούτων ὑμᾶς μάρτυρας παρέχομαι. δεινὸν δέ 
μοι δοκεῖ εἶναι, εἰ ὅταν μὲν εἰσφορὰν εἰσενεγκεῖν δέῃ, ἣν 
πάντες εἴσεσθαι μέλλουσιν, οὐκ ἐθέλουσιν, ἀλλὰ πενίαν 
προφασίζονται, ἐφ’ οἷς δὲ θάνατός ἐστιν ἡ ζημία καὶ λα‐<tr><th>5<td>θεῖν αὐτοῖς συνέφερε, ταῦτα ἐπ’ εὐνοίᾳ φασὶ τῇ ὑμετέρᾳ 
παρανομῆσαι. καίτοι πάντες ἐπίστασθε ὅτι τούτοις ἥκιστα<td class=Y rowspan=8>196<tr><td><h6>Or22</h6>. <h2>14</h2><td>προσήκει τοιούτους ποιεῖσθαι λόγους. τἀναντία γὰρ αὐτοῖς 
καὶ τοῖς ἄλλοις συμφέρει· τότε γὰρ πλεῖστα κερδαίνουσιν, 
ὅταν κακοῦ τινος ἀπαγγελθέντος τῇ πόλει τίμιον τὸν σῖτον 
πωλῶσιν. οὕτω δ’ ἄσμενοι τὰς συμφορὰς τὰς ὑμετέρας<tr><th>5<td>ὁρῶσιν, ὥστε τὰς μὲν πρότεροι τῶν ἄλλων πυνθάνονται, 
τὰς δ’ αὐτοὶ λογοποιοῦσιν, ἢ τὰς ναῦς διεφθάρθαι τὰς ἐν 
τῷ Πόντῳ, ἢ ὑπὸ Λακεδαιμονίων ἐκπλεούσας συνειλῆφθαι, 
ἢ τὰ ἐμπόρια κεκλῇσθαι, ἢ τὰς σπονδὰς μέλλειν ἀπορρη‐<tr><td><h6>Or22</h6>. <h2>15</h2><td>θήσεσθαι, καὶ εἰς τοῦτ’ ἔχθρας ἐληλύθασιν, ὥστ’ ἐν [τού‐ 
τοις] τοῖς καιροῖς ἐπιβουλεύουσιν ὑμῖν, ὥσπερ οἱ πολέμιοι. 
ὅταν γὰρ μάλιστα σίτου τυγχάνητε δεόμενοι, συναρπάζου‐ 
σιν οὗτοι καὶ οὐκ ἐθέλουσι πωλεῖν, ἵνα μὴ περὶ τῆς τιμῆς<tr><th>5<td>διαφερώμεθα, ἀλλ’ ἀγαπῶμεν ἐὰν ὁποσουτινοσοῦν πριάμε‐ 
νοι παρ’ αὐτῶν ἀπέλθωμεν. ὥστ’ ἐνίοτε εἰρήνης οὔσης ὑπὸ<tr><td><h6>Or22</h6>. <h2>16</h2><td>τούτων πολιορκούμεθα. οὕτω δὲ πάλαι περὶ τῆς τούτων 
πανουργίας καὶ κακονοίας ἡ πόλις ἔγνωκεν, ὥστ’ ἐπὶ μὲν 
τοῖς ἄλλοις ὠνίοις ἅπασι τοὺς ἀγορανόμους φύλακας κατε‐ 
στήσατε, ἐπὶ δὲ ταύτῃ μόνῃ τῇ τέχνῃ χωρὶς σιτοφύλακας<tr><th>5<td>ἀποκληροῦτε· καὶ πολλάκις ἤδη παρ’ ἐκείνων πολιτῶν ὄν‐ 
των δίκην τὴν μεγίστην ἐλάβετε, ὅτι οὐχ οἷοί τ’ ἦσαν τῆς 
τούτων πονηρίας ἐπικρατῆσαι. καίτοι τί χρὴ αὐτοὺς τοὺς 
ἀδικοῦντας ὑφ’ ὑμῶν πάσχειν, ὁπότε καὶ τοὺς οὐ δυναμέ‐ 
νους φυλάττειν ἀπεκτείνετε;<tr><td><h6>Or22</h6>. <h2>17</h2><td>    Ἐνθυμεῖσθαι δὲ χρὴ ὅτι ἀδύνατον ὑμῖν ἐστιν ἀποψη‐ 
φίσασθαι. εἰ γὰρ ἀπογνώσεσθε ὁμολογούντων αὐτῶν ἐπὶ 
τοὺς ἐμπόρους συνίστασθαι, δόξεθ’ ὑμεῖς ἐπιβουλεύειν τοῖς 
εἰσπλέουσιν. εἰ μὲν γὰρ ἄλλην τινὰ ἀπολογίαν ἐποιοῦντο,<tr><th>5<td>οὐδεὶς ἂν εἶχε τοῖς ἀποψηφισαμένοις ἐπιτιμᾶν· ἐφ’ ὑμῖν 
γὰρ ὁποτέροις βούλεσθε πιστεύειν· νῦν δὲ πῶς οὐ δεινὰ 
ἂν δόξαιτε ποιεῖν, εἰ τοὺς ὁμολογοῦντας παρανομεῖν ἀζη‐<td class=Y rowspan=9>197<tr><td><h6>Or22</h6>. <h2>18</h2><td>μίους ἀφήσετε; ἀναμνήσθητε δέ, ὦ ἄνδρες δικασταί, ὅτι 
πολλῶν ἤδη ἐχόντων ταύτην τὴν αἰτίαν, ἀλλ’ ἀμφισβητούν‐ 
των καὶ μάρτυρας παρεχομένων, θάνατον κατέγνωτε, πι‐ 
στοτέρους ἡγησάμενοι τοὺς τῶν κατηγόρων λόγους. καίτοι<tr><th>5<td>πῶς ἂν οὐ θαυμαστὸν εἴη, εἰ περὶ τῶν αὐτῶν ἁμαρτημά‐ 
των δικάζοντες μᾶλλον ἐπιθυμεῖτε παρὰ τῶν ἀρνουμένων<tr><td><h6>Or22</h6>. <h2>19</h2><td>δίκην λαμβάνειν; Καὶ μὲν δή, ὦ ἄνδρες δικασταί, πᾶσιν 
ἡγοῦμαι φανερὸν εἶναι ὅτι οἱ περὶ τῶν τοιούτων ἀγῶνες 
κοινότατοι τυγχάνουσιν ὄντες τοῖς ἐν τῇ πόλει, ὥστε πεύ‐ 
σονται ἥντινα γνώμην περὶ αὐτῶν ἔχετε, ἡγούμενοι, ἐὰν<tr><th>5<td>μὲν θάνατον τούτων καταγνῶτε, κοσμιωτέρους ἔσεσθαι τοὺς 
λοιπούς· ἐὰν δ’ ἀζημίους ἀφῆτε, πολλὴν ἄδειαν αὐτοῖς<tr><td><h6>Or22</h6>. <h2>20</h2><td>ἐψηφισμένοι ἔσεσθε ποιεῖν ὅ τι ἂν βούλωνται. χρὴ δέ, ὦ 
ἄνδρες δικασταί, μὴ μόνον τῶν παρεληλυθότων ἕνεκα 
αὐτοὺς κολάζειν, ἀλλὰ καὶ παραδείγματος ἕνεκα τῶν μελ‐ 
λόντων ἔσεσθαι· οὕτω γὰρ ἔσονται μόγις ἀνεκτοί. ἐνθυμεῖ‐<tr><th>5<td>σθε δὲ ὅτι ἐκ ταύτης τῆς τέχνης πλεῖστοι περὶ τοῦ σώ‐ 
ματός εἰσιν ἠγωνισμένοι· καὶ οὕτω μεγάλα ἐξ αὐτῆς ὠφε‐ 
λοῦνται, ὥστε μᾶλλον αἱροῦνται καθ’ ἑκάστην ἡμέραν περὶ 
τῆς ψυχῆς κινδυνεύειν ἢ παύεσθαι παρ’ ὑμῶν ἀδίκως κερ‐<tr><td><h6>Or22</h6>. <h2>21</h2><td>δαίνοντες. καὶ μὲν δὴ οὐδ’ ἐὰν ἀντιβολῶσιν ὑμᾶς καὶ ἱκε‐ 
τεύωσι, δικαίως ἂν αὐτοὺς ἐλεήσαιτε, ἀλλὰ πολὺ μᾶλλον 
τῶν τε πολιτῶν οἳ διὰ τὴν τούτων πονηρίαν ἀπέθνῃσκον, 
καὶ τοὺς ἐμπόρους ἐφ’ οὓς οὗτοι συνέστησαν· οἷς ὑμεῖς χα‐<tr><th rowspan=2>5<td>ριεῖσθε καὶ προθυμοτέρους ποιήσετε, δίκην παρὰ τούτων<tr><td>λαμβάνοντες. εἰ δὲ μή, τίν’ αὐτοὺς οἴεσθε γνώμην ἕξειν, 
ἐπειδὰν πύθωνται ὅτι τῶν καπήλων, οἳ τοῖς εἰσπλέουσιν 
ὡμολόγησαν ἐπιβουλεύειν, ἀπεψηφίσασθε;<td class=Y rowspan=2>198<tr><td><h6>Or22</h6>. <h2>22</h2><td>    Οὐκ οἶδ’ ὅ τι δεῖ πλείω λέγειν· περὶ μὲν γὰρ τῶν ἄλλων 
τῶν ἀδικούντων, ὅτε δικάζονται, δεῖ παρὰ τῶν κατηγό‐ 
ρων πυθέσθαι, τὴν δὲ τούτων πονηρίαν ἅπαντες ἐπίστασθε. 
ἐὰν οὖν τούτων καταψηφίσησθε, τά τε δίκαια ποιήσετε καὶ<tr><th>5<td>ἀξιώτερον τὸν σῖτον ὠνήσεσθε· εἰ δὲ μή, τιμιώτερον.<td class=Y>199</table>
<script>
var IL = ["Line", "Section"];
document.body.onload=f();
</script>
</body>
</html>
