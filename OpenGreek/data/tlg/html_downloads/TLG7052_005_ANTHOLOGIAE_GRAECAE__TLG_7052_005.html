<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>ANTHOLOGIAE GRAECAE APPENDIX :: Epigrammata irrisoria :: TLG 7052 005</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="7052.htm">7052</a> 005&nbsp;:: <strong><a class=CaCo href="7052.htm"><em>ANTHOLOGIAE GRAECAE APPENDIX</em></a></strong>&nbsp;:: <strong>Epigrammata irrisoria</strong></p>
<p class="AuthorInfo"><a class=CaCo href="7052.htm"><em>ANTHOLOGIAE GRAECAE APPENDIX</em></a> <a class="CanonEpi">Epigr.</a><br />(<a class="CanonDat">Varia</a>)</p><p class="WorkInfo"><strong>Epigrammata irrisoria</strong></p><p class="EditionInfo"><a class=CaE>Source: Cougny, E. (ed.), <em>Epigrammatum anthologia Palatina cum Planudeis et appendice nova,</em> vol. 3. Paris: Didot, 1890: 442–457.</a></p>
<p class="CanonBrk">
Epigr. 5.1–31, 34–42, 46–82</p>
<p class="CitationStyle">Citation: Epigram&nbsp;&mdash; (line)</p>
<tr><td class=qS colspan=3> <tr><td><h2>1</h2> <h1>(t)</h1><td><a class=T>ΑΡΧΙΛΟΧΟΥ.</a><td class=K rowspan=10><tr><th>1<td>Ἀσπίδι μὲν Σαίων τις ἀγάλλεται, ἣν παρὰ θάμνῳ 
    ἔντος ἀμώμητον κἄλλιπον οὐκ ἐθέλων. 
Αὐτὸς δ’ ἐξέφυγον θανάτου τέλος· ἀσπὶς ἐκείνη 
    ἐρρέτω· ἐξαῦθις κτήσομαι οὐ κακίω.<tr><td><h2>2</h2> <h1>(t)</h1><td><a class=T>ΑΣΙΟΥ.</a><tr><th>1<td>Χωλὸς, στιγματίης, πολυγήραος, ἶσος ἀλήτῃ, 
    ἦλθεν ὁ κνισοκόλαξ, εὖτε Μέλης ἐγάμει, 
ἄκλητος, ζωμοῦ κεχρημένος· ἐν δὲ μέσοισιν 
    ἥρως εἱστήκει, βορβόρου ἐξαναδύς.<tr><td><h2>3</h2> <h1>(t)</h1><td><a class=T>ΣΙΜΩΝΙΔΟΥ.</a><tr><th>1<td>Φημὶ τὸν οὐκ ἐθέλοντα φέρειν τέττιγος ἄεθλον, 
τῷ Πανοπηιάδῃ δώσειν μέγα δεῖπνον Ἐπειῷ.<tr><td><h2>4</h2> <h1>(t)</h1><td><a class=T>ΕΜΠΕΔΟΚΛΕΟΥΣ.</a><tr><th>1<td>Ἄκρον ἰητρὸν Ἄκρων’ Ἀκραγαντῖνον πατρὸς ἄκρου 
    κρύπτει κρημνὸς ἄκρος πατρίδος ἀκροτάτης.<tr><td><h2>5</h2> <h1>(t)</h1><td><a class=T>ΣΟΦΟΚΛΕΟΥΣ.</a><tr><th rowspan=2>1<td>Ἥλιος ἦν, οὐ παῖς, Εὐριπίδη, ὅς με χλιαίνων 
    γυμνὸν ἐποίησεν· σοὶ δὲ φιλοῦνθ’ ἑτέραν 
Βορρᾶς ὡμίλησε· σὺ δ’ οὐ σοφός, ὃς τὸν Ἔρωτα,<tr><td class=QE>ἀλλοτρίαν σπείρων, λωποδύτην ἀπάγεις.<td class=Y rowspan=23>442<tr><td><h2>6</h2> <h1>(t)</h1><td><a class=T>ΑΣΠΑΣΙΑΣ (?)</a><tr><th>1<td>Τίπτε δεδάκρυσαι, φίλε Σώκρατες; ἦ ς’ ἀνακινεῖ 
στέρνοις ἐνναίων σκαπτοῖς πόθος, ὄμμας’ ἐλασθεὶς 
παιδὸς ἀνικήτου; τὸν ἐγὼ τιθασόν σοι ὑπέστην 
ποιῆσαι ......<tr><td><h2>7</h2> <h1>(t)</h1><td><a class=T>ΑΔΕΣΠΟΤΟΝ.</a><tr><th>1<td>Ἀνδρὶ μὲν αὐλητῆρι θεοὶ νόον οὐκ ἐνέφυσαν· 
    ἀλλ’ ἅμα τῷ φυσᾶν νόος ἐκπέταται.<tr><td><h2>8</h2> <h1>(t)</h1><td><a class=T>ΑΔΗΛΟΝ.</a><tr><th>n1<td class=QE><span class=F_1>Τὸ παρὰ Μεσσηνίοις</span><tr><th>n2<td><span class=F_1>λεχθήσεται πρὸς τοὺς δανειστάς.</span><tr><th>1<td>Ἔστι Πύλος πρὸ Πύλοιο, Πύλος γε μέν ἐστι καὶ ἄλλος· 
Ἔστι τόκος πρὸ τόκοιο, τόκος γε μέν ἐστι καὶ ἄλλος.<tr><td><h2>9</h2> <h1>(t)</h1><td><a class=T>ΑΔΕΣΠΟΤΟΝ.</a><tr><th>n1<td class=QE><span class=F_1>Ἐπὶ τοῦ μνήματος Θρασυμάχου τοῦ σοφιστοῦ</span><tr><th>n2<td class=QE><span class=F_1>ἐν Χαλκηδόνι.</span><tr><th>1<td>Τοὔνομα Θῆτα, Ῥῶ, Ἄλφα, Σὰν, Ὑ, Μῦ, Ἄλφα, Χὶ, Οὒ, Σὰν· 
    πατρὶς Χαλκηδών· ἡ δὲ τέχνη, σοφίη.<tr><td><h2>10</h2> <h1>(t)</h1><td><a class=T>ΦΙΛΙΠΠΟΥ,</a><tr><th>n<td class=QE><span class=F_1>τοῦ Μακεδόνων βασιλέως.</span><tr><th>1<td>Ἄφλοιος καὶ ἄφυλλος, ὁδοιπόρε, τῷδ’ ἐπὶ νώτῳ 
    Ἀλκαίῳ σταυρὸς πήγνυται ἠλίβατος<tr><td><h2>11</h2> <h1>(t)</h1><td><a class=T>ΑΔΕΣΠΟΤΟΝ.</a><tr><th>n<td class=QE><span class=F_1>Εἰς τὸν Ἀριστοτέλην.</span><tr><th>1<td>Σμικρὸς, φαλακρὸς, τραυλὸς ὁ Σταγειρίτης, 
λαγνὸς, προγάστωρ, παλλακαῖς συνημμένος. 
..............<tr><td><h2>12</h2> <h1>(t)</h1><td><a class=T>ΑΛΛΟ.</a><tr><th>n<td class=QE><span class=F_1>Πρὸς τὸν γράψαντα τὸ πρὸ τούτου ἐπίγραμμα.</span><tr><th>1<td>Ἀναλφάβητος οὑτοσὶ στιχογράφος, 
ἄνους, ἄφρων, ἄγροικος, αὐθάδης, λάλος.<tr><td><h2>13</h2> <h1>(t)</h1><td><a class=T>ΚΡΑΤΗΤΟΣ.</a><tr><th>1<td>Πήρη τις πόλις ἐστὶ μέσῳ ἐνὶ οἴνοπι τύφῳ, 
καλὴ καὶ πίειρα, περίρρυπος, οὐδὲν ἔχουσα, 
εἰς ἣν οὔτε τις εἰσπλεῖ ἀνὴρ μωρὸς παράσιτος, 
οὔτε λίχνος πόρνης ἐπαγαλλόμενος πυγῇσιν·<td class=Y rowspan=13>443<tr><th>5<td>ἀλλὰ θύμον καὶ σκόρδα φέρει καὶ σῦκα καὶ ἄρτους, 
ἐξ ὧν οὐ πολεμοῦσι πρὸς ἀλλήλους περὶ τούτων, 
οὐχ ὅπλα κέκτηνται περὶ κέρματος, οὐ περὶ δόξης.<tr><td><h2>14</h2> <h1>(t)</h1><td><a class=T>ΜΝΑΣΑΛΚΟΥ.</a><tr><th>1<td>Ἅδ’ ἐγὼ ἁ τλάμων Ἀρετὰ παρὰ τῇδε κάθημαι 
    Ἡδονῇ, αἰσχίστως κειραμένα πλοκάμους, 
θυμὸν ἄχει μεγάλῳ βεβολημένα, εἴπερ ἅπασιν 
    ἁ κακόφρων Τέρψις κρεῖσσον ἐμοῦ κέκριται.<tr><td><h2>15</h2> <h1>(t)</h1><td><a class=T>ΠΟΣΕΙΔΙΠΠΟΥ.</a><tr><th>1<td>Φυρόμαχον, τὸν πάντα φαγεῖν βορόν, οἷα κορώνην 
    παννυχικὴν, αὕτη ῥωγὰς ἔχει κάπετος, 
χλαίνης ἐν τρύχει Πελληνίδος. Ἀλλὰ σὺ τούτου 
    καὶ χρῖε στήλην, Ἀττικέ, καὶ στεφάνου,<tr><th>5<td>εἴ ποτέ σοι προκύων συνεκώμασεν. Ἦλθε δ’ ἀμαυρὰ 
    βλέψας ἐκ πελίων νωδὸς ἐπισκυνίων, 
    ὁ τριχὶ, διφθερίας, μονολήκυθος· ἐκ γὰρ ἀγώνων 
    τῶν τότε Ληναϊκῶν ἦλθ’ ὑπὸ <a class=La>*</a> Καλλιόπην.<tr><td><h2>16</h2> <h1>(t)</h1><td><a class=T>ΗΔΥΛΟΥ.</a><tr><th>1<td>Ὀψοφαγεῖ, Κλειώ· καταμύομεν· ἢν δὲ θελήσῃς, 
    ἔσθε μόνη· δραχμῆς ἐστιν ὁ γόγγρος ἅπας. 
Θὲς μόνον ἢ ζώνην, ἢ ἐνώτιον, ἤ τι τοιοῦτον 
    σύσσημον· τὸ δ’ ὁρᾶν μὴ μόνον οὐ λέγομεν.<tr><th>5<td>Ἡμετέρη σὺ Μέδουσα· λιθούμεθα ὡς τὰ πάλαι που, 
    οὐ Γοργοῦς, γόγγρου δ’ οἱ μέλεοι λοπάδι.<tr><td><h2>17</h2> <h1>(t)</h1><td><a class=T>ΤΟΥ ΑΥΤΟΥ.</a><tr><th>1<td>Ἑφθὸς ὁ καλλίχθυς· νῦν ἔμβαλε τὴν βαλανάγραν· 
    ἔλθῃ μὴ Πρωτεὺς Ἄγις ὁ τῶν λοπάδων· 
γίγνεθ’ ὕδωρ, καὶ πῦρ, καὶ ὃ βούλεται· ἀλλ’ ἀπόκλειε. 
    .............<tr><th rowspan=2>5<td>Ἥξει γὰρ τοιαῦτα μεταπλασθεὶς τυχὸν ὡς Ζεὺς<tr><td class=QE>χρυσορόης, ἐπὶ τήνδ’ Ἀκρισίου λοπάδα.<td class=Y rowspan=17>444<tr><td><h2>18</h2> <h1>(t)</h1><td><a class=T>ΤΟΥ ΑΥΤΟΥ.</a><tr><th>1<td>...... Φαίδων δὴ φύκιά τ’ αἰνείει καὶ 
χορδὰς ὁ ψάλτης· ἔστι γὰρ ὀψοφάγος.<tr><td><h2>19</h2> <h1>(t)</h1><td><a class=T>ΚΑΛΛΙΜΑΧΟΥ.</a><tr><th>1<td>Τίμων μισάνθρωπος ἐσοικέω· ἀλλὰ πάρελθε. — 
    Οἰμώζειν εἴπας πολλά. —Πάρελθε μόνον.<tr><td><h2>20</h2> <h1>(t)</h1><td><a class=T>ΔΑΦΙΤΟΥ ΓΡΑΜΜΑΤΙΚΟΥ.</a><tr><th>1<td>Πορφύρεοι μώλωπες, ἀπορρινήματα γάζης 
    Λυσιμάχου, Λυδῶν ἄρχετε καὶ Φρυγίης.<tr><td><h2>21</h2> <h1>(t)</h1><td><a class=T>ΡΙΑΝΟΥ.</a><tr><th>1<td>Ἥμισυ μὲν πίσσης κωνίτιδος, ἥμισυ δ’ οἴνου, 
    Ἀρχῖν’, ἀτρεκέως ἥδε λάγυνος ἔχει· 
λεπτότερον δ’ οὐκ οἶδ’ ἐρίφου κέρας· ἀλλ’ ὅγε πέμψας 
    αἰνεῖσθαι πάντων ἄξιος Ἱπποκράτης.<tr><td><h2>22</h2> <h1>(t)</h1><td><a class=T>ΑΔΕΣΠΟΤΟΝ.</a><tr><th>n<td class=QE><span class=F_1>Εἰς Μάρκον Κάτωνα.</span><tr><th>1<td>Πύρρον, πανδακέτην, γλαυκόμματον, οὐδὲ θανόντα 
    Πόρκιον εἰς Ἀίδην Φερσεφόνη δέχεται.<tr><td><h2>23</h2> <h1>(t)</h1><td><a class="T F_1T">Παροιμία.</a><tr><th>1<td>Οὐ δύναμαι τὴν αἶγα φέρειν, ἐπί μοι θέτε τὸν βοῦν.<tr><td><h2>24</h2> <h1>(t)</h1><td><a class=T>ΑΔΗΛΟΝ.</a><tr><th>1<td>Ἑρμῆν τὸν κλέπτην τίς ὑφείλετο; θερμὸς ὁ κλέπτης, 
    ὃς τῶν φηλητέων ᾤχετ’ ἄνακτα φέρων.<tr><td><h2>25</h2> <h1>(t)</h1><td><a class=T>ΗΡΩΔΙΚΟΥ.</a><tr><th>1<td>Φεύγετ’ Ἀριστάρχειοι ἐπ’ εὐρέα νῶτα θαλάσσης 
    Ἑλλάδα, τῆς ξουθῆς δειλότεροι κεμάδος, 
γωνιοβόμβυκες, μονοσύλλαβοι, οἷσι μέμηλε 
    <span class=Xp>τὸ σφί</span>ν<span class=Xp>,</span> καὶ <span class=Xp>σφῶϊ</span>ν<span class=Xp>,</span> καὶ τὸ <span class=Xp>μί</span>ν<span class=Xp>,</span> ἠδὲ τὸ <span class=Xp>νί</span>ν<span class=Xp>.</span><td class=Y rowspan=14>445<tr><th>5<td>Τοῦθ’ ὑμῖν εἴη, δυσπέμφελοι· Ἡροδίκῳ δὲ 
    Ἑλλὰς ἀεὶ μίμνοι, καὶ θεόπαις Βαβυλών.<tr><td><h2>26</h2> <h1>(t)</h1><td><a class=T>ΑΔΕΣΠΟΤΟΝ.</a><tr><th>n<td class=QE><span class=F_1>Εἰς φιλοσόφους.</span><tr><th>1<td>Ὀφρυανασπασίδαι, ῥινεγκαταπηξιγένειοι, 
    σακκογενειοτρόφοι, καὶ λοπαδαρπαγίδαι, 
εἱματανωπερίβαλλοι, νηλιποκαιβλεπέλαιοι, 
    νυκτιλαθραιοφάγοι, νυκτιπαταιπλάγιοι,<tr><th>5<td>μειρακιεξαπάται, καὶ συλλαβοπευσιλαβηταί, 
    δοξοματαιόσοφοι, ζηταρετησιάδαι.<tr><td><h2>27</h2> <h1>(t)</h1><td><a class=T>ΑΛΛΟ.</a><tr><th>1<td>Συκάμινον ἔσθ’ ὁ Σύλλας ἀλφίτῳ πεπασμένον.<tr><td><h2>28</h2> <h1>(t)</h1><td><a class=T>ΑΛΛΟ</a><tr><th>n<td class=QE><span class=F_1>Ἐπὶ Φιλοστράτῳ Αἰγυπτίῳ.</span><tr><th>1<td>Πανσόφου ὀργὴν ἴσχε Φιλοστράτου, ὃς Κλεοπάτρᾳ 
    νῦν προσομιλήσας τοῖος ἰδεῖν πέφαται.<tr><td><h2>29</h2> <h1>(t)</h1><td><a class=T>ΙΟΒΑ.</a><tr><th>1<td>Μή με Λεοντῆος τραγικοῦ κιναρηφάγου ἦθος 
    λεύσσων, Ὑψιπύλην ὡς κακὸν ἦτορ ἔλα· 
ἤμην γάρ ποτ’ ἐγὼ Βάκχῳ φίλος, οὐδέ τιν’ ὧδε 
    γῆρυν χρυσολόβοις οὔασιν ἠγάσατο.<tr><th rowspan=2>3<td>Νῦν δέ με χυτρόποδες κέραμοι καὶ ξηρὰ τάγηνα<tr><td class=QE>χήρωσαν φωνῆς, γαστρὶ χαριζόμενοι.<td class=Y rowspan=11>446<tr><td><h2>30</h2> <h1>(t)</h1><td><a class=T>ΠΟΛΕΜΩΝΟΣ.</a><tr><th>1<td>Τοῦ πολυκώθωνος τοῦτ’ ἠρίον Ἀρκαδίωνος, 
    ἄστεος ὤρθωσαν τᾷδε παρ’ ἀτραπιτῷ 
υἱῆες Δόρκων καὶ Χαρμύλος· ἔφθιτο δ’ ὡνὴρ, 
    ἄνθρωπ’, ἐκ χανδῆς ζωροποτῶν κύλικος.<tr><td><h2>31</h2> <h1>(t)</h1><td><a class=T>ΑΔΕΣΠΟΤΟΝ.</a><tr><th>1<td>Χαίρετ’ Ἀριστείδου τοῦ ῥήτορος ἑπτὰ μαθηταί, 
    τέσσαρες οἱ τοῖχοι, καὶ τρία συψέλια.<tr><td><h2>34</h2> <h1>(t)</h1><td><a class=T>ΔΙΟΓΕΝΟΥΣ ΛΑΕΡΤΙΟΥ.</a><tr><th>n<td class=QE><span class=F_1>Εἰς Πυθαγόραν.</span><tr><th>1<td>Ἦν ἄρα Πυθαγόρας τοῖος σοφός, ὥστε μὲν αὐτὸς 
    μὴ ψαύειν κρειῶν καὶ λέγειν ὡς ἄδικον, 
σιτίζειν δ’ ἄλλους· ἄγαμαι σοφόν· αὐτὸς ἔφα μὲν 
    οὐκ ἀδικεῖν, ἄλλους δ’ αὐτὸς ἔτευχ’ ἀδικεῖν.<tr><td><h2>35</h2> <h1>(t)</h1><td><a class=T>ΤΟΥ ΑΥΤΟΥ.</a><tr><th>n<td class=QE><span class=F_1>Εἰς Πυθαγόραν.</span><tr><th rowspan=2>1<td>Τὰς φρένας ἢν ἐθέλῃς τὰς Πυθαγόραο νοῆσαι,<tr><td>    ἀσπίδος Εὐφόρβου βλέψον ἐς ὀμφάλιον. 
Φησὶ γὰρ οὗτος, Ἐγὼν ἦν πρόβροτος· ὃς δ’ ὅτε οὐκ ἦν, 
    φάσκων ὥς τις ἔην, οὔτις ἔην ὅτ’ ἔην.<td class=Y rowspan=8>447<tr><td><h2>36</h2> <h1>(t)</h1><td><a class=T>ΤΟΥ ΑΥΤΟΥ.</a><tr><th>1<td>Αἰνῶ Κλεάνθην, ἀλλὰ μᾶλλον Ἀίδην· 
ἰδὼν γὰρ αὐτὸν πρέσβυν οὐκ ἠνέσχετο 
τὸ μὴ οὐ τὸ λοιπὸν ἄνεσιν ἐν φθιτοῖς ἔχειν 
τοσοῦτον ἀντλήσαντα τοῦ βίου χρόνον.<tr><td><h2>37</h2> <h1>(t)</h1><td><a class=T>ΤΟΥ ΑΥΤΟΥ.</a><tr><th>1<td>Βίωνα, τὸν Βορυσθένης ἔφυσε γῆ Σκύθισσα, 
λέγειν ἀκούομεν θεοὺς ὡς οὐδέν εἰσιν ὄντως. 
Κεἰ μὲν τὸ δόγμα τοῦτ’ ἔχων ἔμιμνεν, ἦν ἂν εἰκὸς 
λέγειν, φρονεῖν ὅπως δοκεῖ· κακῶς μέν, ἀλλ’ ἔδοξε.<tr><th>5<td>Νῦν δ’ ἐς νόσον πεσὼν μακρὴν καὶ μὴ θάνῃ δεδοικὼς 
ὁ μὴ θεοὺς εἶναι λέγων, ὁ νηὸν οὐδὲ βλέψας, 
ὁ πολλὰ χλευάσας βροτοὺς, ὅσοι θεοῖς ἔθυον, 
οὐ μοῦνον ἐσχάρης ὕπερ, βωμῶν τε καὶ τραπέζης 
κνίσῃ, λίπει, θυλήμασιν θεῶν ἔδαισε ῥῖνας.<tr><th>10<td>Οὐδ’ εἶπε μοῦνον· Ἤλιτον, σύγγνωτε τοῖς πρίν· ἀλλὰ 
καὶ γραὶ δῶκεν εὐμαρῶς τράχηλον εἰς ἐπῳδὴν 
καὶ σκυτίσιν βραχίονας πεπεισμένως ἔδησε· 
ῥάμνον τε καὶ κλάδον δάφνης ὑπὲρ θύρην ἔθηκεν, 
ἅπαντα μᾶλλον ἢ θανεῖν ἕτοιμος ὢν ὑπουργεῖν.<tr><th rowspan=2>15<td>Μωρὸς δ’ ὃς ἤθελέν τινος μισθοῦ τὸ θεῖον εἶναι, 
ὡς τῶν θεῶν ὄντων ὅταν Βίων θέλῃ νομίζειν. 
Τοιγὰρ μάτην φρονῶν, ὅτ’ ἦν ἅπας ὁ λέμφος ἄνθραξ,<tr><td>τὴν χεῖρα τείνας ὧδέ πως, «Χαῖρ’, εἶπε, χαῖρε, Πλουτεῦ.»<td class=Y rowspan=13>448<tr><td><h2>38</h2> <h1>(t)</h1><td><a class=T>ΤΟΥ ΑΥΤΟΥ.</a><tr><th>1<td>Τί δὴ γέρων ὢν καὶ φάλανθος, ὦ ’ρίστων, 
τὸ βρέγμ’ ἔδωκας ἡλίῳ κατοπτῆσαι; 
τοιγὰρ τὸ θερμὸν πλεῖον ἢ δέοι ζητῶν, 
τὸν ψυχρὸν ὄντως εὗρες οὐ θέλων ᾍδην.<tr><td><h2>39</h2> <h1>(t)</h1><td><a class=T>ΤΟΥ ΑΥΤΟΥ.</a><tr><th>n<td class=QE><span class=F_1>Εἰς Καρνεάδην.</span><tr><th>1<td>Τί με Καρνεάδην, τί με, Μοῦσα, θέλεις ἐλέγχειν; 
Ἀμαθὴς γὰρ ὃς οὔτι κάτοιδεν ὅπως δεδοίκει 
τὸ θανεῖν· ὅτε καὶ φθισικήν ποτ’ ἔχων κακίστην 
νόσον, οὐκ ἔθελεν λύσιν ἰσχέμεν· ἀλλ’ ἀκούσας<tr><th>5<td>ὅτι φάρμακον Ἀντίπατρός τι πιὼν ἀπέσβη, 
«Δότε τοίνυν, ἔφησέ, τι κἀμὲ πιεῖν.» —«Τί μέντοι; 
τί;» —«Δότ’ οἰνόμελι.» Σφόδρα τ’ εἶχε πρόχειρα ταυτί· 
«Φύσις ἡ συνέχουσά με καὶ διαλύσεται δή.» 
Ὁ μὲν οὐδὲν ἔλασσον ἔβη κατὰ γῆς, ἐνῆν δὲ<tr><th>10<td>τὰ πλέω κακὰ κέρδε’ ἔχοντα μολεῖν ἐν ᾍδου.<tr><td><h2>40</h2> <h1>(t)</h1><td><a class=T>ΤΟΥ ΑΥΤΟΥ.</a><tr><th>n<td class=QE><span class=F_1>Εἰς Μενέδημον.</span><tr><th>1<td>Ἔκλυον, Μενέδημε, τεὸν μόρον, ὡς ἑκὼν ἀπέσβης 
    ἐν ἡμέρῃσιν ἑπτὰ μηδὲν ἐσθίων. 
Κᾆτ’ ἔργον ἔρεξας Ἐρετρικὸν, ἀλλ’ ὅμως ἄνανδρον· 
    ἀψυχίη γὰρ ἡγεμὼν ἔπειγέ σε.<tr><td><h2>41</h2> <h1>(t)</h1><td><a class=T>ΤΟΥ ΑΥΤΟΥ.</a><tr><th>n<td class=QE><span class=F_1>Εἰς Μένιππον.</span><tr><th>1<td>Φοίνικα τὸ γένος, ἀλλὰ Κρητικὸν κύνα, 
ἡμεροδανειστήν—τοῦτο γὰρ ἐπεκλῄζετο— 
    οἶσθα Μένιππον ἴσως. 
Θήβῃσιν οὗτος ὡς διωρύγη ποτὲ<td class=Y rowspan=5>449<tr><th>5<td>καὶ πάντ’ ἀπέβαλεν οὐδ’ ἐνόει φύσιν κυνός, 
    αὑτὸν ἀνεκρέμασεν.<tr><td><h2>42</h2> <h1>(t)</h1><td><a class=T>ΤΟΥ ΑΥΤΟΥ.</a><tr><th>n<td class=QE><span class=F_1>Εἰς Στίλπωνα.</span><tr><th rowspan=2>1<td>Τὸν Μεγαρέα Στίλπωνα, γιγνώσκεις δ’ ἴσως, 
γῆρας, ἔπειτα νόσος καθεῖλε, δύσμαχον ζυγόν· 
ἀλλ’ οἶνον εὗρε τῆς κακῆς συνωρίδος<tr><td>φέρτερον ἡνίοχον· (χανδὸν) πιὼν γὰρ ἤλασεν.<td class=Y rowspan=22>450<tr><td><h2>46</h2> <h1>(t)</h1><td><a class=T>ΑΔΕΣΠΟΤΟΝ.</a><tr><th>1<td>Ἄσβολος οὔτε θεῶν τρομέων ὄπιν οὔτ’ ἀνθρώπων 
ὀξυκόμοιο κρεμαστὸς ἀπ’ εὐλιπέος κατὰ πεύκης 
ἄγκειμαι μέγα δεῖπνον ἀμετροβίοις κοράκεσσιν.<tr><td><h2>47</h2> <h1>(t)</h1><td><a class=T>ΑΔΗΛΟΝ.</a><tr><th>1<td>Ἀσπίδα, φροῦνον, ὄφιν, καὶ Λαδικέας περίφευγε 
    καὶ κύνα λυσσητὴν, καὶ πάλι Λαδικέας.<tr><td><h2>48</h2> <h1>(t)</h1><td><a class=T>ΑΥΣΟΝΙΟΥ.</a><tr><th>n<td class=QE><span class=F_1>Περὶ Χρήστου καὶ Ἀκινδύνου ἀδελφῶν.</span><tr><th>1<td>Χρῆστος, Ἀκίνδυνος εἰσὶν ἀδελφεοὶ, οἰκτρὰ δὲ τέκνα, 
    moribus ambo malis nomina falsa gerunt. 
Οὐδ’ οὗτος χρηστὸς, οὐδ’ οὗτος ἀκίνδυνός ἐστιν· 
    una potest ambos littera corrigere:<tr><th>5<td>Αἴκεν Χρῆστος ἕλῃ, καὶ Ἀκίνδυνος ἄλφ’ ἀπολέσσῃ· 
    Κίνδυνος hic fiet; frater Ἄχρηστος erit,<tr><td><h2>49</h2> <h1>(t)</h1><td><a class=T>ΤΟΥ ΑΥΤΟΥ.</a><tr><th>n<td class=QE><span class=F_1>Εἰς Ἀντισθένην κυνικὸν φιλόσοφον.</span><tr><th>1<td>Discipulus melior nulli, meliorve magister, 
    εἰς ἀρετὴν συνέβη καὶ κυνικὴν σοφίην. 
Dicere me novit verum, qui novit utrumque, 
    καὶ θεὸν Ἀλκείδην, καὶ κύνα Διογένην.<tr><td><h2>50</h2> <h1>(t)</h1><td><a class=T>ΑΔΕΣΠΟΤΟΝ.</a><tr><th>n<td class=QE><span class=F_1>Εἰς Λυκόφρονα.</span><tr><th>1<td>Λόγους ἀτερπεῖς πολλὰ μοχθήσας γράφεις, 
ἀνιστορήτως βάρβαρα πλέξας ἔπη, 
γωλειὰ, γρῶνας, οὖσα, καὶ τυκίσματα, 
σὺν ὀρθάγῃ τε, κρίμνα καὶ λυκοψία,<tr><th>5<td>μόνον νέοις ἱδρῶτα, μωρὲ Λυκόφρων· 
οὐδὲν γὰρ ἄλλο, πλὴν κενοὶ ληρῶν λόγοι.<tr><td><h2>51</h2> <h1>(t)</h1><td><a class=T>ΑΛΛΟ.</a><tr><th>n<td class=QE><span class=F_1>Εἰς αὐτόν.</span><tr><th>1<td>Λυκόφρονος δύσφραστα πληρώσας ἔπη, 
ἐνθουσιασμοὺς παρθένου φοιβαστρίας 
αἰνιγματωδῶς καὶ σοφῶς εἰρημένους, 
θεῷ τὸν αἶνον, ὡς συνεργῷ, προσφέρω.<tr><th>5<td>ᾞ δόξα τῷ συνεργῷ τοῦ τέλους ...<tr><td><h2>52</h2> <h1>(t)</h1><td><a class=T>ΑΔΗΛΟΝ.</a><tr><th rowspan=2>1<td>Τυνδαρέη κρητῆρα κερασσαμένη παρὰ δεῖπνον<tr><td>δάκρυα Τηλεμάχοιο κατέσβεσεν ἐς μίαν ὥρην. 
Εἰ δὲ ῥόδα προσέμιξε παρηγορέοντι κυπέλλῳ, 
εἶχε μένειν ἄκλαυστος, ἕως νόστησεν Ὀδυσσεύς.<td class=Y rowspan=23>451<tr><td><h2>53</h2> <h1>(t)</h1><td><a class=T>ΑΛΛΟ.</a><tr><th>1<td>Ἠράσθη Κίτυός τις, ὃν οὐκ ἴδεν, οὔατα πεισθείς· 
    Φεῦ κάλλους· ἡμεῖς δ’ ὄμμασι μεμφόμεθα.<tr><td><h2>54</h2> <h1>(t)</h1><td><a class=T>ΑΛΛΟ.</a><tr><th>1<td>Ἄκουε ταῦτα, γῆ, θάλασσα, καὶ πόλος· 
ψυχαὶ σοφῶν τε καὶ στρατηγῶν τῶν πάλαι· 
Ἰσοκράτης ὥρισε ῥώμην καὶ φρένας, 
Θουκυδίδης ἔμιξεν ὅπλα καὶ λόγους,<tr><th>5<td>ῥήτωρ, στρατηγὸς καὶ Περικλῆς καὶ Κίμων, 
Ἀλκιβιάδης καὶ Θεμιστοκλῆς μέγας, 
ἄμφω τέλειοι· Φωκίων κρηπὶς λόγων. 
Ἕλληνες ἄλλοι μυρίοι Ῥώμης πρόμοι· 
ἔφησε πρώτην τακτικὴν μαθημάτων<tr><th>10<td>Πλάτων ὁ κλεινός, Σωκράτης τολμητίας 
εἶχεν τὰ πρῶτα τῶν ἀριστέων γέρα. 
Ἥρωες ἄρδην πάντες ἐξησκημένοι 
Νέστωρ, Ὀδυσσεὺς, ἀλλ’ Ἀχιλλεὺς καὶ πλέον, 
δεινὸς θεωρεῖν τῶν ὅλων καὶ τὰς φύσεις,<tr><th>15<td>κίνησιν ἄστρων καὶ φορὰν δι’ ἄερος, 
καὶ ῥυθμικῆς ἔμπειρος εὐαρμοστίας, 
ἰατρικός τε καὶ μαθητὴς Κενταύρου. 
Ἀλλ’ οἱ σοφοὶ νῦν, πλὴν ἐγὼ μωροὺς λέγω, 
τὴν γνῶσιν εἶπον ἐμποδὼν τῆς ἀνδρίας.<tr><td><h2>55</h2> <h1>(t)</h1><td><a class=T>ΑΛΛΟ.</a><tr><th>n<td class=QE><span class=F_1>Εἰς τὸν Μαίανδρον ποταμόν.</span><tr><th>1<td>Τὸ τῆς δίκης πῦρ ὧδε, μηδὲν διστάσῃς, 
ὁ Κωκυτὸς Μαίανδρος· ἀλλ’ ἀπεσφάλην 
οὐαὶ γὰρ ἀνδρῶν ἐστίν, Αἴανδρον λέγω.<tr><td><h2>56</h2> <h1>(t)</h1><td><a class=T>ΑΛΛΟ.</a><tr><th>n1<td class=QE><span class=F_1>Εἴς τινα πάνυ μικρὸν κελευσθεὶς εἰπεῖν</span><tr><th>n2<td class=QE><span class=F_1>στίχον σχέδιον.</span><tr><th>1<td>Οὐ δύναμαι ἰδέειν τὸν σκωπτόμενον· σύγγνωτε.<tr><td><h2>57</h2> <h1>(t)</h1><td><a class=T>ΑΛΛΟ.</a><tr><th>n1<td class=QE><span class=F_1>Εἰς βοῦν καὶ τράγον ἐπὶ πίνακος ἀργυροῦ</span><tr><th>n2<td class=QE><span class=F_1>ἐγκεκολαμμένους.</span><tr><th>1<td>Πῶς βοῦς ὑπάρχων, αὔλακας γῆς οὐ τέμνεις, 
ἀλλ’ ὡς πάροινος ἀγρότης ἀνεκλίθης; 
—Πῶς οὐχὶ καὶ σὺ πρὸς νομὰς ἀποτρέχεις, 
ἀλλ’ ἀργυροῦν εἴδωλον ἕστηκας, τράγε;<tr><th>5<td>—Ἕστηκα τὴν σὴν ἐξελέγχων ἀργίαν.<tr><td><h2>58</h2> <h1>(t)</h1><td><a class=T>ΛΕΟΝΤΟΣ ΦΙΛΟΣΟΦΟΥ.</a><tr><th>n<td class=QE><span class=F_1>Ἰαμβεῖοι τούτου στίχοι.</span><tr><th rowspan=2>1<td>Ἔρρει τὰ σεμνὰ τῷ χρόνῳ τῷ παμφάγῳ,<tr><td>διέφθορε τὰ χρηστὰ καὶ τὰ τίμια, 
ὄλωλεν ἡ παίδευσις, ἔσβη καὶ λόγος, 
φροῦδος δὲ καὶ νοῦς, οἴχεται θεωρία,<td class=Y rowspan=18>452<tr><th>5<td>λέλοιπεν εὐσέβεια, καὶ τελεστική· 
θέμις δ’ ἀπέστη καὶ δίκη καὶ πᾶν καλόν, 
παρρησιάζεται δὲ νῦν πανουργία, 
καὶ ψεῦδος ἄρχει, καὶ τυραννὶς καὶ βία· 
ἕρπει δὲ πρὸς πᾶν θεῖον ἔργον ὁ φθόνος,<tr><th>10<td>τῆς δυσσεβείας ἠνέωκται τὸ στόμα· 
ῥοιβδεῖ δὲ χανδὸν ἡ Χάρυβδις τῆς πλάνης, 
ἐμεῖ δὲ πᾶς τις δόγματα βλασφημίας.<tr><td><h2>59</h2> <h1>(t)</h1><td><a class=T>ΑΔΕΣΠΟΤΟΝ.</a><tr><th>n<td class=QE><span class=F_1>Εἰς τοὺς σοφοὺς τῶν Ἀθηνῶν.</span><tr><th>1<td>Οἱ τῶν Ἀθηνῶν εὐστομεῖτε τοὺς πάλαι 
σοφοὺς, Πλάτωνας, Σωκράτεις, Ξενοκράτεις, 
Ἐπικούρους, Πύρρωνας, Ἀριστοτέλεις· 
Οὐκ ἔστιν ὑμῖν, πλὴν Ὑμηττὸς καὶ μέλι,<tr><th>5<td>θῆκαί τε νεκρῶν, τῶν σοφῶν τὰ πνεύματα· 
πολεῖ παρ’ ἡμῖν πίστις, οὐ σοφοὶ λόγοι.<tr><td><h2>60</h2> <h1>(t)</h1><td><a class=T>ΑΛΛΟ.</a><tr><th>n<td class=QE><span class=F_1>Εἰς νέους φιλοσόφους.</span><tr><th>1<td>Οὐκ ἔστιν ἀνὴρ ὃς σοφός· σοφὸς δ’ οὔτις 
ὅστις μετ’ ἀνδρῶν ἵσταται· καινὴ μάχη 
τῶν ἀρετῶν· τί φημὶ δ’ αὐτὸς ὡς βραχύ; 
—Εἰ πᾶς σοφὸς δειλός τις, ὃς δειλὸς σοφός.<tr><td><h2>61</h2> <h1>(t)</h1><td><a class=T>ΑΛΛΟ.</a><tr><th>1<td>Ὤ μοι ἐγὼ μέλεος· τί γυναικὸς κύντερον ἄλλο, 
ἢ μᾶλλον τί τύχης; τίνα με χρῆν αἰτιάσασθαι; 
Ἀμφοτέρας χρὴ μισεῖν, ἀμφότεραι θήλειαι. 
Ἀλλὰ τύχης μὲν ἐμῆς, Θεὲ ἄμβροτε, μὴ μεταδοίης<tr><th>5<td>ἀνδράσιν ἐχθροῖς, εἰς ἐμὲ πόλλ’ ἐξυβρίσασι, 
πλείονα δυστυχίης τὴν εὐτυχίην παρεχούσης· 
τὴν δὲ σύνευνον ταύτην καὶ ἀγαθὴν παράκοιτιν 
ἐχθροῖς καὶ τέκνοις ἐχθρῶν παρέχοις ὁμόκοιτιν.<tr><td><h2>62</h2> <h1>(t)</h1><td><a class=T>ΑΛΛΟ.</a><tr><th>n<td><span class=F_1>Εἴς τινα κατελθόντα εἰς Ἑλλάδα καὶ ἀγροικισθέντα.</span><tr><th>1<td>Οὐ βαρβάρων γῆν, ἀλλ’ ἰδὼν τὴν Ἑλλάδα, 
ἐβαρβαρώθης καὶ λόγον καὶ τὸν τρόπον.<tr><td><h2>63</h2> <h1>(t)</h1><td><a class=T>ΑΛΛΟ.</a><tr><th>1<td>Τὴν ἀρετὴν χθὲς εἶδον ἐν μέσῃ πόλει 
μελαμφοροῦσαν καὶ κατηφείας ὅλην· 
«Τί δ’,» ἠρόμην, «πέπονθας;» Ἡ δέ· «νῦν ἔγνως· 
«τόλμα, φρόνησις, γνῶσις ἐν ταῖς γωνίαις·<tr><th>5<td>«ἄγνοια δ’ ἄρχει καὶ μέθη καὶ δειλία.»<td class=Y rowspan=28>453<tr><td><h2>64</h2> <h1>(t)</h1><td><a class=T>ΑΛΛΟ.</a><tr><th>n<td class=QE><span class=F_1>Πρὸς τὸν σχολιογράφον οἱ στίχοι, ξένε.</span><tr><th>a1<td>Ὁ τίς ὑβρίζεις; τὸν τίνα; βαβαὶ θράσους;<tr><th>a2<td>ὁ μηδὲ καὶ μῦς τὸν λέοντα πρὸς μάχην<tr><th>a3<td>τῶν αἱρετικῶν, τῆς Ἀρείου δὲ πλέον,<tr><th>a4<td>καὶ τῆς Γαλατῶν Φωτεινοῦ καὶ Μαρκέλλου.<tr><th>b1<td>Ἔοικας, ὦ ’τάν, εἰδέναι γράφειν ὕβρεις,<tr><th>b2<td>λυσιτελῶν δὲ μηδαμῶς διειδέναι.<tr><th>b3<td>Ἦ γὰρ ἂν ᾔδεις Εὐσεβίου τοὺς πόνους<tr><th>b4<td>καὶ τοὺς ἀγῶνας, οὓς καθ’ Ἑλλήνων ἔτλη<tr><th>b5<td>φλυαρίαν τὰ τῶνδε μακρὰν δεικνύων·<tr><th>b6<td>ὅπως Ἰουδαίων τε δυσσεβῆ πλάνην<tr><th>b7<td>ἀναιρετικοῖς ἐκθριαμβεύει λόγοις,<tr><th>b8<td>τῶν μαρτύρων ἀγῶνας ὡς μεγαλύνει,<tr><th>b9<td>τῶν αἱρετικῶν ὡς ἀναιρεῖ τὸ στίφος,<tr><th>b10<td>πρὸς πᾶν ὅπως χρήσιμος εἰς Θεοῦ σέβας.<tr><th>b11<td>Ἔδει σε ταῦτα γιγνώσκοντα καὶ πλέω<tr><th>b12<td>μὴ λεξιθηρεῖν κατ’ Ἰουδαίους ἴσως,<tr><th>b13<td>καὶ μὴ νοοῦντα τὸν νόον τῶν λέξεων,<tr><th>b14<td>ὕβρεις καταχεῖν τοῦ τοσούτου τὸν λόγον.<tr><td><h2>65</h2> <h1>(t)</h1><td><a class=T>ΑΔΗΛΟΝ.</a><tr><th>n<td class=QE><span class=F_1>Εἰς τὰς εʹ φωνὰς καὶ τὰς ιʹ κατηγορίας.</span><tr><th>1<td>Μόλις διαδρὰς τῶν σοφιστῶν τὰς δίκας, 
σοφοῖς δὲ μᾶλλον προσβαλὼν ὡς ἡμέροις, 
φωνῶν ἐπλήσθην καὶ κατηγορημάτων· 
«οὐκ ἔστιν, ἔστι, πρός τι, ποιόν, ποῦ, πότε,<tr><th>5<td>«πάσχουσι, δρῶσιν»· ὡς θέλουσι, μυρία. 
Στρέφουσι πάντα, συγχέουσι τὰς φύσεις, 
ὡς ἐξ ἑαυτῶν πλάττουσι τραγελάφους, 
τὸν οὐρανὸν γῆν, τὸ ξύλον φασὶ λίθον, 
ὕλην ἄμορφον εἶδος ὕλην οὐκ ἔχον,<tr><th>10<td>κόσμους ἀπείρους ἰδέας πρὸ τῶν ὅλων. 
Οἱ τῆς Στοᾶς βάλλουσιν Ἀκαδημίαν, 
Πύρρωνας οὗτοι, πάντας ὁ Σταγειρίτης, 
ἄλλοι δὲ τοῦτον Φοίνικές τε καὶ Σύροι. 
Τίς νοῦς τοσαύτας ἐνστάσεις διαδράμοι,<tr><th>15<td>ἔθνη τοσαῦτα καὶ φάλαγγας δυσμάχους, 
γνῶναι τὰ κρυπτὰ τῶν ὅλων ζητῶν βάθη; 
καὶ τὰ σαφῶν τις ἔσχε φυρμὸν αὐτίκα. 
Ἓν γνώσεως φῶς, Χριστέ, μου, σύ μοι μόνος 
γνῶσις τελεία, μᾶλλον εἰδέναι μόνον·<tr><th rowspan=2>20<td>Σὲ δημιουργὸν οὐσιῶν, χρόνων, τόπων, 
ἄρρητον ὡς ἄληπτον, ἕν τε καὶ τρία,<tr><td>ἀφεὶς τὰ πάντα, τοῦτο καὶ μόνον λέγω.<td class=Y rowspan=22>454<tr><td><h2>66</h2> <h1>(t)</h1><td><a class=T>ΑΛΛΟ.</a><tr><th>1<td>Λεύκιππος ἀνὴρ τὴν ὁδὸν παρατρέχων, 
εὖ θρύπτεται μὲν τὴν πυγὴν μεταφέρων, 
ἀκκίζεται δὲ τῇδε κἀκεῖσε βλέπων. 
Καὶ νῦν μὲν αὐτὸς ὑπτιάζων τὼ πόδε<tr><th>5<td>καὶ εἰς ἑαυτὸν κεκλικὼς περιβλέπει· 
νυνὶ δὲ τὸν φέροντα πλήττων θρασέως, 
οὐκ οἴεται γῆν, ἀλλ’ ἐπ’ αἰθέρος τρέχειν.<tr><td><h2>67</h2> <h1>(t)</h1><td><a class=T>ΑΔΕΣΠΟΤΟΝ.</a><tr><th>n1<td><span class=F_1>Εἴς τινα ῥῦπον φοβοῦντα θάλασσαν· πῶς παλαισθέντα</span><tr><th>n2<td class=QE><span class=F_1>ἀντέστρεψεν αὐτόν.</span><tr><th>1<td>Ἰδοῦσα καινὸν οὐδὲν ὡς Ἰορδάνης, 
πῶς ἐστράφης, θάλασσα, νῦν εἰς τοὐπίσω; 
Οἶμαι, ῥῦπον φεύγουσα τὸν σὸν ἐστράφης· 
κἂν καὶ στραφεῖσα τοῦτον οὐκ ἀπεξέσω.<tr><td><h2>68</h2> <h1>(t)</h1><td><a class=T>ΑΛΛΟ.</a><tr><th>n<td class=QE><span class=F_1>Εἰς τὴν νοητὴν οὐσίαν.</span><tr><th>1<td>Ζητῶν ἀπεῖπον τὴν νοητὴν οὐσίαν, 
τίς ἐστιν αὕτη· πῶς δὲ τέμνει τὰς δύο, 
ἀσώματον καὶ σῶμα· πῶς δ’ ἄμφω μόνη 
ἔχουσα, τῶν δυοῖν δὲ μηδὲν τυγχάνει·<tr><th>5<td>πῶς πάντα δ’ ἐστὶν, ἔστι πάντων δ’ οὐδέ τι.<tr><td><h2>69</h2> <h1>(t)</h1><td><a class=T>ΑΔΕΣΠΟΤΟΝ.</a><tr><th>n<td class=QE><span class=F_1>Εἰς τοὺς ἁγίους ἀποστόλους.</span><tr><th>1<td>Ὧν καθεὶς ἔσωσεν ἀνθρώπων ἔθνος, 
νῦν πάντες οὐ σώσουσι Μιχαὴλ μόνον.<tr><td><h2>70</h2> <h1>(t)</h1><td><a class=T>ΑΛΛΟ.</a><tr><th>n<td class=QE><span class=F_1>Εἰς τὸν σπόγγον.</span><tr><th>1<td>Ὕδωρ πέτρας ἀφῆκα καὶ πόλου μέλι· 
τῶν ἡδέων ἔπλησα, λαὸς, σὸν στόμα· 
πρὸς τῇ σφαγῇ δὲ καὶ χολὴν δίδως σύ μοι. 
Ὦ σπλάγχνα πικρὰ, πλὴν τὰ χρηστά μου πάθη<tr><th>5<td>πᾶσαν καθαίρει σῶν παθῶν τὴν πικρίαν.<tr><td><h2>71</h2> <h1>(t)</h1><td><a class=T>ΑΛΛΟ.</a><tr><th>n<td class=QE><span class=F_1>Εἰς τὴν λόγχην.</span><tr><th rowspan=2>1<td>Πλευρᾶς ἔπλασα πλάσμα σῆς, Εὔαν, πάλαι,<tr><td>πλευρὰν δὲ ῥήσσεις τὴν ἐμὴν λόγχῃ σύ μοι· 
ὅμως τὸ τραῦμα φάρμακον κεραννύει 
τῶν τραυμάτων σου καὶ τὰ ῥεῖθρα βλυστάνει.<td class=Y rowspan=26>455<tr><td><h2>72</h2> <h1>(t)</h1><td><a class=T>ΑΛΛΟ.</a><tr><th>n<td class=QE><span class=F_1>Εἰς τὴν χλαμύδα.</span><tr><th>1<td>Τὸ φῶς στολή μοι, νῦν δὲ χλαμὺς ἐνδύει, 
στολὴν ἀπεκδύουσα τὴν σὴν αἰσχύνης.<tr><td><h2>73</h2> <h1>(t)</h1><td><a class=T>ΑΛΛΟ.</a><tr><th>n<td class=QE><span class=F_1>Εἰς τὸ ΔΙΕΜΕΡΙΣΑΝΤΟ ΤΑ ΙΜΑΤΙΑ ΜΟΥ.</span><tr><th>1<td>Χιτῶνα τείνω τῇ κτίσει τὸν ἀέρα, 
πνοὴν μερίζω, νῦν δ’ ἐμῶν ἐνδυμάτων 
ἐμὸς μεριστὴς κλῆρος· ἀλλ’ ἄφες περῶν.<tr><td><h2>74</h2> <h1>(t)</h1><td><a class=T>ΑΛΛΟ.</a><tr><th>n<td class=QE>[<span class=F_1>Εἰς τὸ αὐτό</span>].<tr><th>1<td>Πνοὴν μερίζω, νῦν μερὶς κλῆρος τ’ ἐμός· 
κλήρῳ μερισταὶ τῶν ἐμῶν ἐνδυμάτων.<tr><td><h2>75</h2> <h1>(t)</h1><td><a class=T>ΑΛΛΟ.</a><tr><th>n<td class=QE>[<span class=F_1>Εἰς τὸ αὐτό</span>].<tr><th>1<td>Ἀφθαρσίας ἔνδυμα τὸ πρὶν ἐνδύω· 
νῦν σάρκα τὴν σὴν αὐτὸς ἐνδεδυμένον 
ἀπεκδύεις, ἄνθρωπε, πλὴν ἀλλὰ στέγω, 
μᾶλλον δὲ τὴν θέωσιν αὐτὸς ἐνδύω.<tr><td><h2>76</h2> <h1>(t)</h1><td><a class=T>ΑΛΛΟ.</a><tr><th>n<td class=QE><span class=F_1>Εἰς τὰ σπάργανα.</span><tr><th>1<td>Εἰ καὶ ταπεινὸν ἐνδέδυμαί σοι ῥάκος, 
τὸ λαμπρὸν ἐξύφηνα τοῦ πόλου πλάτος.<tr><td><h2>77</h2> <h1>(t)</h1><td><a class=T>ΑΛΛΟ.</a><tr><th>n<td class=QE><span class=F_1>Εἰς τὰ δεσμά.</span><tr><th>1<td>Δεσμεῖτε χεῖρας αἷς παθῶν ἐγὼ λύσας 
ὑμᾶς τέθεικα γῆθεν αἰθεροδρόμους.<tr><td><h2>78</h2> <h1>(t)</h1><td><a class=T>ΘΕΟΔΩΡΟΥ ΤΟΥ ΠΡΟΔΡΟΜΟΥ.</a><tr><th>n<td class=QE><span class=F_1>Εἰς τὸν ἅγιον Λοῦπον.</span><tr><th>1<td>Ἔκλεψε Λοῦπος δεσποτικὴν σφενδόνην, 
μεθ’ ἧς ἐνεργεῖ πλεῖστα τῶν τεραστίων. 
Οὐκοῦν ὑπέσχεν ἀξίαν καὶ τὴν δίκην 
τμηθεὶς κεφαλὴν, καὶ συνὼν τῷ δεσπότῃ.<tr><td><h2>79</h2> <h1>(t)</h1><td><a class=T>ΤΟΥ ΦΙΛΗ.</a><tr><th>n<td class=QE><span class=F_1>Πρὸς ἰατρόν.</span><tr><th>1<td>Ἰατρέ, μὴ δίωκε τὸν τύφον μάτην. 
Εἰ γὰρ σιωπήσας ἀκριβῶς ἀνακρίνῃς 
ὅθεν πορίζῃ τὰς ἀφορμὰς τοῦ βίου, 
αὐτὸς σεαυτὸν καὶ μυσαχθήσῃ τάχα,<tr><th rowspan=2>5<td>τροφῆς χορηγοὺς οὖρα καὶ κόπρον ἔχων.<tr><td>Χρὴ οὖν ὀφρὺν ῥίψαντα τὴν ἐπηρμένην 
κόπρου σκάφας βλέπειν σε καὶ τὰς ἀμίδας, 
ὅθεν τραφήσῃ καὶ πόρους ἕξεις βίου.<td class=Y rowspan=13>456<tr><td><h2>80</h2> <h1>(t)</h1><td><a class=T>ΜΑΞΙΜΟΥ ΤΟΥ ΠΛΑΝΟΥΔΗ.</a><tr><th>n<td class=QE><span class=F_1>Στίχοι εἰς τοὺς ὑποκριτὰς ἡρωελεγεῖοι.</span><tr><th>1<td>Μηκέτι μηδεὶς προσφερέτω παραμύθιον ἀνδρὶ, 
    ἢ τέκνον ἢ γαμετὴν γῇ κατορωρυχότι. 
Καὶ γὰρ νῦν εἰ πρός τινα τούτων αὐτὸς ἀπέλθοις 
    ὡς πενθοῦντι φράσῃς ῥῆμα παρηγορίας,<tr><th>5<td>δόξαι σπουδάζων ἀπαθέστατος, εὐθὺς ἐκεῖνος 
    ὡς ἀπὸ Πυθαγόρου φθέγγεται ἢ νεφέων· 
καί σε σοφιστεύων ἀναλαμβάνει, ὡσπερὰν εἰ σὺ 
    τέκνον ἔχοις, ὁ δὲ σοὺς ἦλθε γόους στορέσων. 
Ἐντὸς ὅμως τὸ πάθος τοῦτον κατακάρδια πλήττει,<tr><th>10<td>    ὡς ξίφος ὀξύτατον πάντα διερχόμενον. 
Εὖγε, Ὑπόκρισις, εὖγε! σὺ φιλτάτῃ ἐσσὶ θεάων· 
    σὴν κεφαλὴν τιμᾶν ἄξιον ἐν στεφάνοις· 
τοῖς γὰρ σοῖς θεράπουσιν ἐπάξια δῶρα χαρίζῃ, 
    ἀλγεῖν, κοὐ φράζειν, ὡς ἀνιῷντο πλέον.<tr><td><h2>81</h2> <h1>(t)</h1><td><a class=T>ΤΟΥ ΑΥΤΟΥ.</a><tr><th>n<td class=QE><span class=F_1>Εἰς τὸν ναὸν τῶν ἁγίων Μαρκιανοῦ καὶ Μαρτυρίου.</span><tr><th>1<td>Ἄρειε, πῶς φής; πῶς τὸν Υἱὸν εἰς κτίσιν 
τολμᾷς καθέλκειν, καὶ θεὸν δοκῶν σέβειν, 
σαυτὸν λέληθας κτίσματος φύσιν σέβων; 
Οὐ κτίσμα ταυτὸν καὶ θεός. Μήπω τόσον<tr><th>5<td>ἔξω φρενῶν πέσοι τις, ὡς ἕποιτό σοι, 
μεμνημένος σου τοῦ θεηλάτου μόρου.<tr><td><h2>82</h2> <h1>(t)</h1><td><a class=T>ΤΟΥ ΑΥΤΟΥ.</a><tr><th>n<td class=QE><span class=F_1>Ἕτεροι.</span><tr><th>1<td>Κακῶς Ἀρείῳ ταὐτὰ πεφρονηκότες, 
ἄνδρες φονῶντες, πλῆρες αἱμάτων στίφος, 
καλῶς θεοῦ προὔπεμψαν ὑμᾶς εἰς δόμους· 
καὶ γὰρ Θεοῦ μὲν οἶκος ὑμᾶς ἀμφέπει,<tr><th>5<td>τοῖς δ’ οἶκος ᾅδης καὶ τὸ μυρίον σκότος.<td class=Y>457</table>
<script>
var IL = ["Line", "Epigram"];
document.body.onload=f();
</script>
</body>
</html>
