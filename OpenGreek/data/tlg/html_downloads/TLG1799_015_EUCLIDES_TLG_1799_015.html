<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>EUCLIDES :: Sectio canonis [Sp.] :: TLG 1799 015</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="1799.htm">1799</a> 015&nbsp;:: <strong><a class=CaCo href="1799.htm">EUCLIDES</a></strong>&nbsp;:: <strong>Sectio canonis </strong>[Sp.]</p>
<p class="AuthorInfo"><a class=CaCo href="1799.htm">EUCLIDES</a> <a class="CanonEpi">Geom.</a><br />(<a class="CanonGeo">Alexandrinus</a>: <a class="CanonDat">3 B.C.</a>)</p>
<p class="CanonVid"><a class="CaV">Scholia: Cf. <em>SCHOLIA IN EUCLIDEM</em> (5022)</a></p>
<p class="WorkInfo"><strong>Sectio canonis </strong>[Sp.]</p><p class="EditionInfo"><a class=CaE>Source: Menge, H. (ed.), <em>Euclidis opera omnia, </em>vol. 8. Leipzig: Teubner, 1916: 158–180.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><td><h2>Pr</h2><td>    Εἰ ἡσυχία εἴη καὶ ἀκινησία, σιωπὴ ἂν εἴη· σιωπῆς 
δὲ οὔσης καὶ μηδενὸς κινουμένου οὐδὲν ἂν ἀκούοιτο· 
εἰ ἄρα μέλλει τι ἀκουσθήσεσθαι, πληγὴν καὶ κίνησιν 
πρότερον δεῖ γενέσθαι. ὥστε, ἐπειδὴ πάντες οἱ φθόγγοι<td class=K rowspan=6><tr><th>5<td>γίνονται πληγῆς τινος γινομένης, πληγὴν δὲ ἀμήχανον 
γενέσθαι μὴ οὐχὶ κινήσεως πρότερον γενομένης, —τῶν 
δὲ κινήσεων αἱ μὲν πυκνότεραί εἰσιν, αἱ δὲ ἀραιότεραι, 
καὶ αἱ μὲν πυκνότεραι ὀξυτέρους ποιοῦσι τοὺς φθόγ‐ 
γους, αἱ δὲ ἀραιότεραι βαρυτέρους, —ἀναγκαῖον τοὺς<tr><th>10<td>μὲν ὀξυτέρους εἶναι, ἐπείπερ ἐκ πυκνοτέρων καὶ πλειό‐ 
νων σύγκεινται κινήσεων, τοὺς δὲ βαρυτέρους, ἐπείπερ 
ἐξ ἀραιοτέρων καὶ ἐλασσόνων σύγκεινται κινήσεων. ὥστε 
τοὺς μὲν ὀξυτέρους τοῦ δέοντος ἀνιεμένους ἀφαιρέσει 
κινήσεως τυγχάνειν τοῦ δέοντος, τοὺς δὲ βαρυτέρους<tr><th>15<td>ἐπιτεινομένους προσθέσει κινήσεως τυγχάνειν τοῦ δέον‐ 
τος. διόπερ ἐκ μορίων τοὺς φθόγγους συγκεῖσθαι φα‐ 
τέον, ἐπειδὴ προσθέσει καὶ ἀφαιρέσει τυγχάνουσι τοῦ 
δέοντος. πάντα δὲ τὰ ἐκ μορίων συγκείμενα ἀριθμοῦ 
λόγῳ λέγεται πρὸς ἄλληλα, ὥστε καὶ τοὺς φθόγγους<tr><th>20<td>ἀναγκαῖον ἐν ἀριθμοῦ λόγῳ λέγεσθαι πρὸς ἀλλήλους· 
τῶν δὲ ἀριθμῶν οἱ μὲν ἐν πολλαπλασίῳ λόγῳ λέγονται, 
οἱ δὲ ἐν ἐπιμορίῳ, οἱ δὲ ἐν ἐπιμερεῖ, ὥστε καὶ τοὺς 
φθόγγους ἀναγκαῖον ἐν τοῖς τοιούτοις λόγοις λέγεσθαι 
πρὸς ἀλλήλους. τούτων δὲ οἱ μὲν πολλαπλάσιοι καὶ ἐπι‐<tr><th rowspan=2>25<td>μόριοι ἑνὶ ὀνόματι λέγονται πρὸς ἀλλήλους. 
    Γινώσκομεν δὲ καὶ τῶν φθόγγων τοὺς μὲν συμφώ‐ 
νους ὄντας, τοὺς δὲ διαφώνους, καὶ τοὺς μὲν συμφώνους 
μίαν κρᾶσιν τὴν ἐξ ἀμφοῖν ποιοῦντας, τοὺς δὲ διαφώ‐<tr><td>νους οὔ. τούτων οὕτως ἐχόντων εἰκὸς τοὺς συμφώνους<td class=Y rowspan=5>158<tr><th>30<td>φθόγγους, ἐπειδὴ μίαν τὴν ἐξ ἀμφοῖν ποιοῦνται κρᾶσιν 
τῆς φωνῆς, εἶναι τῶν ἐν ἑνὶ ὀνόματι πρὸς ἀλλήλους 
λεγομένων ἀριθμῶν, ἤτοι πολλαπλασίους ὄντας ἢ ἐπι‐ 
μορίους.<tr><td><h2>1</h2><td>    Ἐὰν διάστημα πολλαπλάσιον δὶς συντεθὲν ποιῇ τι 
διάστημα, καὶ αὐτὸ πολλαπλάσιον ἔσται. 
    ἔστω διάστημα τὸ ΒΓ, καὶ ἔστω πολλαπλάσιος ὁ Β τοῦ 
Γ, καὶ γεγενήσθω, ὡς ὁ Γ πρὸς τὸν Β, ὁ Β πρὸς τὸν Δ·<tr><th>5<td>φημὶ δὴ τὸν Δ τοῦ Γ πολλαπλάσιον εἶναι. ἐπεὶ γὰρ ὁ Β 
τοῦ Γ πολλαπλάσιός ἐστι, μετρεῖ ἄρα ὁ Γ τὸν Β. ἦν δὲ 
καὶ ὡς ὁ Γ πρὸς τὸν Β, ὁ Γ πρὸς τὸν Δ, ὥστε μετρεῖ 
ὁ Γ καὶ τὸν Δ. πολλαπλάσιος ἄρα ἐστὶν ὁ Δ τοῦ Γ.<tr><td rowspan=2><h2>2</h2><td>    Ἐὰν διάστημα δὶς συντεθὲν τὸ ὅλον ποιῇ πολλα‐ 
πλάσιον, καὶ αὐτὸ ἔσται πολλαπλάσιον.<a class=No>[Omitted graphic marker] 
</a>    ἔστω διάστημα τὸ ΒΓ, καὶ γεγενήσθω, ὡς ὁ Γ πρὸς<tr><td>τὸν Β, οὕτως ὁ Β πρὸς τὸν Δ, καὶ ἔστω ὁ Δ τοῦ Γ πολλα‐<td class=Y rowspan=6>160<tr><th>5<td>πλάσιος· φημὶ καὶ τὸν Β τοῦ Γ εἶναι πολλαπλάσιον. ἐπεὶ 
γὰρ ὁ Δ τοῦ Γ πολλαπλάσιός ἐστι, μετρεῖ ἄρα ὁ Γ τὸν Δ. 
ἐμάθομεν δέ, ὅτι, ἐὰν ὦσιν ἀριθμοὶ ἀνάλογον ὁποσοιοῦν, 
ὁ δὲ πρῶτος τὸν ἔσχατον μετρῇ, καὶ τοὺς μεταξὺ μετρή‐ 
σει. μετρεῖ ἄρα ὁ Γ τὸν Β· πολλαπλάσιος ἄρα ὁ Β τοῦ Γ.<tr><td><h2>3</h2><td>    Ἐπιμορίου διαστήματος οὐδεὶς μέσος, οὔτε εἷς οὔτε 
πλείους, ἀνάλογον ἐμπεσεῖται ἀριθμός.<a class=No>[Omitted graphic marker] 
</a>    ἔστω γὰρ ἐπιμόριον διάστημα τὸ ΒΓ· 
ἐλάχιστοι δὲ ἐν τῷ αὐτῷ λόγῳ τοῖς Β, Γ<tr><th>5<td>ἔστωσαν οἱ ΔΖ, Θ. οὗτοι οὖν ὑπὸ μο‐ 
νάδος μόνης μετροῦνται κοινοῦ μέτρου. 
ἄφελε ἴσον τῷ Θ τὸν ΗΖ καὶ ἐπεὶ 
ἐπιμόριός ἐστιν ὁ ΔΖ τοῦ Θ, ἡ ὑπεροχὴ 
ὁ ΔΗ κοινὸν μέτρον τοῦ τε ΔΖ καὶ<tr><th>10<td>τοῦ Θ ἐστι· μονὰς ἄρα ὁ ΔΗ· οὐκ ἄρα 
ἐμπεσεῖται εἰς τοὺς ΔΖ, Θ μέσος οὐδείς. 
ἔσται γὰρ ὁ ἐμπίπτων τοῦ ΔΖ ἐλάτ‐ 
των, τοῦ δὲ Θ μείζων, ὥστε τὴν μονάδα 
διαιρεῖσθαι, ὅπερ ἀδύνατον. οὐκ ἄρα<tr><th>15<td>ἐμπεσεῖται εἰς τοὺς ΔΖ, Θ τις. ὅσοι δὲ 
εἰς τοὺς ἐλαχίστους μέσοι ἀνάλογον 
ἐμπίπτουσι, τοσοῦτοι καὶ εἰς τοὺς τὸν 
αὐτὸν λόγον ἔχοντας ἀνάλογον ἐμπε‐ 
σοῦνται. οὐδεὶς δὲ εἰς τοὺς ΔΖ, Θ ἐμπεσεῖται, οὐδὲ<tr><th>20<td>εἰς τοὺς Β, Γ ἐμπεσεῖται.<td class=Y rowspan=6>162<tr><td><h2>4</h2><td>    Ἐὰν διάστημα μὴ πολλαπλάσιον δὶς συντεθῇ, τὸ ὅλον 
οὔτε πολλαπλάσιον ἔσται οὔτε ἐπιμόριον. 
    ἔστω γὰρ διάστημα μὴ πολλαπλάσιον τὸ ΒΓ, καὶ 
γεγενήσθω, ὡς ὁ Γ πρὸς τὸν Β, ὁ Β πρὸς τὸν Δ· λέγω,<tr><th>5<td>ὅτι ὁ Δ τοῦ Γ οὔτε πολλαπλάσιος οὔτε ἐπιμόριός ἐστιν. 
ἔστω γὰρ πρῶτον ὁ Δ τοῦ Γ πολλαπλάσιος. οὐκοῦν 
ἐμάθομεν, ὅτι, ἐὰν διάστημα δὶς συντεθὲν τὸ ὅλον ποιῇ 
πολλαπλάσιον, καὶ αὐτὸ πολλαπλάσιόν ἐστιν. ἔσται ἄρα 
ὁ Β τοῦ Γ πολλαπλάσιος. οὐκ ἦν δέ. ἀδύνατον ἄρα τὸν<tr><th>10<td>Δ τοῦ Γ εἶναι πολλαπλάσιον. ἀλλὰ μὴν οὐδ’ ἐπιμόριον. 
ἐπιμορίου γὰρ διαστήματος μέσος οὐδεὶς ἀνάλογον ἐμπί‐ 
πτει. εἰς δὲ τοὺς Δ, Γ ἐμπίπτει ὁ Β. ἀδύνατον ἄρα τὸν 
Δ τοῦ Γ ἢ πολλαπλάσιον ἢ ἐπιμόριον εἶναι.<tr><td><h2>5</h2><td>    Ἐὰν διάστημα δὶς συντεθὲν τὸ ὅλον μὴ ποιῇ πολλα‐ 
πλάσιον, οὐδ’ αὐτὸ ἔσται πολλαπλάσιον. 
    ἔστω γὰρ διάστημα τὸ ΒΓ, καὶ γεγενήσθω ὡς ὁ Γ 
πρὸς τὸν Β, ὁ Β πρὸς τὸν Δ, καὶ μὴ ἔστω ὁ Δ τοῦ Γ<tr><th rowspan=2>5<td>πολλαπλάσιος· λέγω, ὅτι οὐδὲ ὁ Β τοῦ Γ ἔσται πολλα‐ 
πλάσιος. εἰ γάρ ἐστιν ὁ Β τοῦ Γ πολλαπλάσιος, ἔσται 
ἄρα ὁ Δ τοῦ Γ πολλαπλάσιος. οὐκ ἔστι δέ. οὐκ ἄρα ὁ Β<tr><td>τοῦ Γ ἔσται πολλαπλάσιος.<td class=Y rowspan=6>164<tr><td><h2>6</h2><td>    Τὸ διπλάσιον διάστημα ἐκ δύο τῶν μεγίστων ἐπιμορίων 
συνέστηκεν, ἔκ τε τοῦ ἡμιολίου καὶ ἐκ τοῦ ἐπιτρίτου. 
    ἔστω γὰρ ὁ μὲν ΒΓ τοῦ ΔΖ ἡμιόλιος, ὁ δὲ ΔΖ τοῦ Θ 
ἐπίτριτος· φημὶ τὸν ΒΓ τοῦ Θ διπλάσιον εἶναι. ἀφεῖλον<tr><th>5<td>γὰρ ἴσον τῷ Θ τὸν ΖΚ καὶ τῷ ΔΖ τὸν ΓΛ. οὐκοῦν ἐπεὶ ὁ 
ΒΓ τοῦ ΔΖ ἡμιόλιος, ὁ ΒΛ ἄρα τοῦ ΒΓ τρίτον μέρος 
ἐστίν, τοῦ δὲ ΔΖ ἥμισυ. πάλιν ἐπεὶ ὁ ΔΖ τοῦ Θ ἐπίτριτός 
ἐστιν, ὁ ΔΚ τοῦ μὲν ΔΖ τεταρτημόριον, τοῦ δὲ Θ τριτη‐ 
μόριον. οὐκοῦν ἐπεὶ ὁ ΔΚ τοῦ ΔΖ ἐστι τεταρτημόριον, ὁ<tr><th>10<td>δὲ ΒΛ τοῦ ΔΖ ἥμισυ, τοῦ ἄρα ΒΛ ἥμισυ ἔσται ὁ ΔΚ. 
ἦν δὲ ὁ ΒΛ τοῦ ΒΓ τρίτον μέρος· ὁ ἄρα ΔΚ τοῦ ΒΓ 
ἕκτον μέρος ἐστίν. ἦν δὲ ὁ ΔΚ τοῦ Θ τρίτον μέρος· ὁ 
ἄρα ΒΓ τοῦ Θ διπλάσιός ἐστιν. 
    <span class=Xp>Ἄλλω</span>ς<span class=Xp>.</span><tr><th>15<td>    Ἔστω γὰρ ὁ μὲν Α τοῦ Β ἡμιόλιος, ὁ δὲ Β τοῦ Γ ἐπί‐ 
τριτος· λέγω, ὅτι ὁ Α τοῦ Γ ἐστι διπλάσιος.<a class=No>[Omitted graphic marker] 
</a>    Ἐπεὶ γὰρ ἡμιόλιός ἐστιν ὁ Α τοῦ Β, ὁ Α 
ἄρα ἔχει τὸν Β καὶ τὸ ἥμισυ αὐτοῦ. δύο ἄρα 
οἱ Α ἴσοι εἰσὶ τρισὶ τοῖς Β. πάλιν ἐπεὶ ὁ Β<tr><th>20<td>τοῦ Γ ἐστιν ἐπίτριτος, ὁ Β ἄρα ἔχει τὸν Γ 
καὶ τὸ τρίτον αὐτοῦ. τρεῖς ἄρα οἱ Β ἴσοι εἰσὶ 
τέτταρσι τοῖς Γ. τρεῖς δὲ οἱ Β ἴσοι εἰσὶ δυσὶ 
τοῖς Α. δύο ἄρα οἱ Α ἴσοι εἰσὶ τέτταρσι 
τοῖς Γ. ὁ ἄρα Α ἴσος ἐστὶ δυσὶ τοῖς Γ· δι‐<tr><th>25<td>πλάσιος ἄρα ἐστὶν ὁ Α τοῦ Γ.<td class=Y rowspan=7>166<tr><td><h2>7</h2><td>    Ἐκ τοῦ διπλασίου διαστήματος καὶ ἡμιολίου τριπλά‐ 
σιον διάστημα γίνεται. 
    ἔστω γὰρ ὁ μὲν Α τοῦ Β διπλάσιος, ὁ δὲ<a class=No>[Omitted graphic marker] 
</a>Β τοῦ Γ ἡμιόλιος· λέγω, ὅτι ὁ Α τοῦ Γ ἐστι<tr><th>5<td>τριπλάσιος. 
    ἐπεὶ γὰρ ὁ Α τοῦ Β ἐστι διπλάσιος, ὁ Α 
ἄρα ἴσος ἐστὶ δυσὶ τοῖς Β. πάλιν ἐπεὶ ὁ Β 
τοῦ Γ ἐστιν ἡμιόλιος, ὁ Β ἄρα ἔχει τὸν Γ 
καὶ τὸ ἥμισυ αὐτοῦ. δύο ἄρα οἱ Β ἴσοι εἰσὶ<tr><th>10<td>τρισὶ τοῖς Γ. δύο δὲ οἱ Β ἴσοι εἰσὶ τῷ Α. 
καὶ ὁ Α ἄρα ἴσος ἐστὶ τρισὶ τοῖς Γ. τριπλάσιος ἄρα 
ἐστὶν ὁ Α τοῦ Γ.<tr><td><h2>8</h2><td>    Ἐὰν ἀπὸ ἡμιολίου διαστήματος ἐπίτριτον διάστημα 
ἀφαιρεθῇ, τὸ λοιπὸν καταλείπεται ἐπόγδοον. 
    ἔστω γὰρ ὁ μὲν Α τοῦ Β ἡμιόλιος, ὁ δὲ Γ τοῦ Β ἐπί‐ 
τριτος· λέγω, ὅτι ὁ Α τοῦ Γ ἐστὶν ἐπόγδοος.<tr><th>5<td>    ἐπεὶ γὰρ ὁ Α τοῦ Β ἐστιν ἡμιόλιος, ὁ Α ἄρα ἔχει τὸν 
Β καὶ τὸ ἥμισυ αὐτοῦ. ὀκτὼ ἄρα οἱ Α ἴσοι εἰσὶ δώδεκα 
τοῖς Β. πάλιν ἐπεὶ ὁ Γ τοῦ Β ἐστὶν ἐπίτριτος, ὁ Γ ἄρα 
ἔχει τὸν Β καὶ τὸ τρίτον αὐτοῦ. ἐννέα ἄρα οἱ Γ ἴσοι 
εἰσὶ δώδεκα τοῖς Β, δώδεκα δὲ οἱ Β ἴσοι εἰσὶν ὀκτὼ<tr><th rowspan=2>10<td>τοῖς Α· ὀκτὼ ἄρα οἱ Α ἴσοι εἰσὶν ἐννέα τοῖς Γ. ὁ Α ἄρα 
ἴσος ἐστὶ τῷ Γ καὶ τῷ ὀγδόῳ αὐτοῦ· ὁ Α ἄρα τοῦ Γ ἐστιν<tr><td>ἐπόγδοος.<td class=Y rowspan=7>168<tr><td><h2>9</h2><td>    Τὰ ἓξ ἐπόγδοα διαστήματα μείζονά ἐστι διαστήματος 
ἑνὸς διπλασίου. 
    ἔστω γὰρ εἷς ἀριθμὸς ὁ Α. καὶ τοῦ μὲν Α ἐπόγδοος 
ἔστω ὁ Β, τοῦ δὲ Β ἐπόγδοος ὁ Γ, τοῦ δὲ Γ ἐπόγδοος<tr><th>5<td>ὁ Δ, τοῦ δὲ Δ ἐπόγδοος ὁ Ε, τοῦ Ε ἐπόγδοος ὁ Ζ, τοῦ 
Ζ ἐπόγδοος ὁ Η· λέγω, ὅτι ὁ Η τοῦ Α μείζων ἐστὶν ἢ 
διπλάσιος. 
    ἐπεὶ ἐμάθομεν εὑρεῖν ἑπτὰ ἀριθμοὺς ἐπογδόους ἀλ‐ 
λήλων, εὑρήσθωσαν οἱ Α, Β, Γ, Δ, Ε, Ζ, Η, καὶ γίνεται<tr><th>10<td>ὁ μὲν Α <span class=Xp>κϛ</span> μύρια <a data-z="#10">͵</a><span class=Xp>βρμ</span>δ, 
    ὁ δὲ Β <span class=Xp>κθ</span> μύρια <a data-z="#10">͵</a><span class=Xp>δϡι</span>β, 
    ὁ δὲ Γ <span class=Xp>λγ</span> μύρια <a data-z="#10">͵</a><span class=Xp>αψο</span>ϛ, 
    ὁ δὲ Δ <span class=Xp>λζ</span> μύρια <a data-z="#10">͵</a><span class=Xp>γσμ</span>η, 
    ὁ δὲ Ε <span class=Xp>μα</span> μύρια <a data-z="#10">͵</a><span class=Xp>θϡ</span>δ,<tr><th>15<td>    ὁ δὲ Ζ <span class=Xp>μζ</span> μύρια <a data-z="#10">͵</a><span class=Xp>βτϟ</span>β, 
    ὁ δὲ Η <span class=Xp>νγ</span> μύρια <a data-z="#10">͵</a><span class=Xp>αυμ</span>α, καί ἐστιν ὁ Η τοῦ Α μείζων 
ἢ διπλάσιος.<tr><td><h2>10</h2><td>    Τὸ διὰ πασῶν διάστημά ἐστι πολλαπλάσιον. 
    ἔστω γὰρ νήτη μὲν ὑπερβολαίων ὁ Α, μέση δὲ ὁ Β, 
προσλαμβανόμενος δὲ ὁ Γ. τὸ ἄρα ΑΓ διάστημα δὶς διὰ 
πασῶν ὄν ἐστι σύμφωνον. ἤτοι οὖν ἐπιμόριόν ἐστιν ἢ<tr><th rowspan=2>5<td>πολλαπλάσιον. ἐπιμόριον μὲν οὐκ ἔστιν· ἐπιμορίου γὰρ 
διαστήματος μέσος οὐδεὶς ἀνάλογον ἐμπίπτει· πολλα‐ 
πλάσιον ἄρα ἐστίν. ἐπεὶ οὖν δύο 〈ἴσα〉 διαστήματα τὰ 
ΑΒ, ΒΓ συντεθέντα ποιεῖ πολλαπλάσιον τὸ ὅλον, καὶ<tr><td>τὸ ΑΒ ἄρα ἐστὶ πολλαπλάσιον.<td class=Y rowspan=7>170<tr><td><h2>11</h2><td>    Τὸ διὰ τεσσάρων διάστημα καὶ τὸ διὰ πέντε ἑκάτερον 
ἐπιμόριόν ἐστιν. 
    ἔστω γὰρ νήτη μὲν συνημμένων ὁ Α, μέση δὲ ὁ Β, 
ὑπάτη δὲ μέσων ὁ Γ. τὸ ἄρα ΑΓ διάστημα δὶς διὰ τεσ‐<tr><th>5<td>σάρων ὄν ἐστι διάφωνον· οὐκ ἄρα ἐστὶ πολλαπλάσιον. 
ἐπεὶ οὖν δύο διαστήματα ἴσα τὰ ΑΒ, ΒΓ συντεθέντα τὸ 
ὅλον μὴ ποιεῖ πολλαπλάσιον, οὐδὲ ἄρα τὸ ΑΒ ἐστι πολλα‐ 
πλάσιον. καί ἐστι σύμφωνον· ἐπιμόριον ἄρα. ἡ αὐτὴ δὲ 
ἀπόδειξις καὶ ἐπὶ τοῦ διὰ πέντε.<tr><td><h2>12</h2><td>    Τὸ διὰ πασῶν διάστημά ἐστι διπλάσιον. 
    ἐδείξαμεν γὰρ αὐτὸ πολλαπλάσιον. οὐκοῦν ἤτοι δι‐ 
πλάσιόν ἐστιν—ἢ μεῖζον ἢ διπλάσιον. ἀλλ’ ἐπεὶ ἐδεί‐ 
ξαμεν τὸ διπλάσιον διάστημα ἐκ δύο τῶν μεγίστων ἐπι‐<tr><th>5<td>μορίων συγκείμενον, ὥστε, εἰ ἔσται τὸ διὰ πασῶν μεῖζον 
διπλασίου, οὐ συγκείσεται ἐκ δύο μόνων ἐπιμορίων, 
ἀλλ’ ἐκ πλειόνων, —σύγκειται δὲ ἐκ δύο συμφώνων 
διαστημάτων, ἔκ τε τοῦ διὰ πέντε καὶ τοῦ διὰ τεσσάρων, 
οὐκ ἄρα ἔσται τὸ διὰ πασῶν μεῖζον διπλασίου. διπλά‐<tr><th>10<td>σιον ἄρα. 
    ἀλλ’ ἐπειδὴ τὸ διὰ πασῶν ἐστι διπλάσιον, τὸ δὲ δι‐ 
πλάσιον ἐκ τῶν μεγίστων ἐπιμορίων δύο συνέστηκε, 
καὶ τὸ διὰ πασῶν ἄρα <span class=Xp>ἐξ ἡμιολίου καὶ ἐπιτρίτου 
</span>συνέστηκε· ταῦτα γὰρ μέγιστα. συνέστηκε δὲ ἐκ τοῦ διὰ<tr><th rowspan=2>15<td>πέντε καὶ ἐκ τοῦ διὰ τεσσάρων, ὄντων ἐπιμορίων· τὸ 
μὲν ἄρα <span class=Xp>διὰ πέντ</span>ε, ἐπειδὴ μεῖζόν ἐστιν, ἡμιόλιον ἂν<tr><td>εἴη, τὸ δὲ <span class=Xp>διὰ τεσσάρων</span> ἐπίτριτον. 
    φανερὸν δή, ὅτι καὶ τὸ <span class=Xp>διὰ πέντε καὶ διὰ πασῶν 
</span>τριπλάσιόν ἐστιν. ἐδείξαμεν γάρ, ὅτι ἐκ διπλασίου δια‐<td class=Y rowspan=7>172<tr><th>20<td>στήματος καὶ ἡμιολίου τριπλάσιον διάστημα γίνεται, 
ὥστε καὶ τὸ διὰ πασῶν καὶ τὸ διὰ πέντε τριπλάσιον. 
    τὸ δὲ <span class=Xp>δὶς διὰ πασῶν</span> τετραπλάσιόν ἐστιν. 
    ἀποδέδεικται ἄρα τῶν συμφώνων ἕκαστον, ἐν τίσι 
λόγοις ἔχει τοὺς περιέχοντας φθόγγους πρὸς ἀλλήλους.<tr><td><h2>13</h2><td>    Λοιπὸν δὴ περὶ τοῦ <span class=Xp>τονιαίου</span> διαστήματος διελθεῖν, 
ὅτι ἐστὶν ἐπόγδοον. 
    ἐμάθομεν γάρ, ὅτι, ἐὰν ἀπὸ ἡμιολίου διαστήματος 
ἐπίτριτον διάστημα ἀφαιρεθῇ, τὸ λοιπὸν καταλείπεται<tr><th>5<td>ἐπόγδοον. ἐὰν δὲ ἀπὸ τοῦ διὰ πέντε τὸ διὰ τεσσάρων 
ἀφαιρεθῇ, τὸ λοιπὸν τονιαῖόν ἐστι διάστημα· τὸ ἄρα 
τονιαῖον διάστημά ἐστιν ἐπόγδοον.<tr><td><h2>14</h2><td>    Τὸ <span class=Xp>διὰ πασῶν</span> ἔλαττον ἢ ἓξ τόνων. 
    δέδεικται γὰρ τὸ μὲν διὰ πασῶν διπλάσιον, ὁ δὲ τό‐ 
νος ἐπόγδοος· τὰ δὲ ἓξ ἐπόγδοα διαστήματα μείζονα 
διαστήματός [ἐστι] διπλασίου. τὸ ἄρα διὰ πασῶν ἔλατ‐<tr><th>5<td>τόν ἐστιν ἓξ τόνων.<tr><td rowspan=2><h2>15</h2><td>    Τὸ διὰ <span class=Xp>τεσσάρων</span> ἔλαττον δύο τόνων καὶ ἡμιτονίου, 
καὶ τὸ διὰ <span class=Xp>πέντε</span> ἔλαττον τριῶν τόνων καὶ ἡμιτονίου. 
    ἔστω γὰρ νήτη μὲν διεζευγμένων ὁ Β, παραμέση δὲ<tr><td>ὁ Γ, μέση δὲ ὁ Δ, ὑπάτη δὲ μέσων ὁ Ζ. οὐκοῦν τὸ μὲν<td class=Y rowspan=8>174<tr><th>5<td>ΓΔ διάστημα τόνος ἐστί, τὸ δὲ ΒΖ, διὰ πασῶν ὄν, ἔλατ‐ 
τον ἓξ τόνων. τὰ λοιπὰ ἄρα, τό τε ΒΓ καὶ τὸ ΔΖ ἴσα 
ὄντα ἐλάττονά ἐστι πέντε τόνων. ὥστε τὸ ἐν τῷ ΒΓ 
ἔλαττον δύο τόνων καὶ ἡμιτονίου, ὅ ἐστι διὰ τεσσάρων, 
τὸ δὲ ΒΔ ἔλαττον τριῶν τόνων καὶ ἡμιτονίου, ὅ ἐστι<tr><th>10<td>διὰ πέντε.<tr><td><h2>16</h2><td>    Ὁ τόνος οὐ διαιρεθήσεται εἰς δύο ἴσα οὔτε εἰς πλείω. 
    ἐδείχθη γὰρ ὢν ἐπιμόριος· ἐπιμορίου δὲ διαστήματος 
μέσοι οὔτε πλείους οὔτε εἷς ἀνάλογον ἐμπίπτουσιν. οὔκ 
ἄρα διαιρεθήσεται ὁ τόνος εἰς ἴσα.<tr><td><h2>17</h2><td>    Αἱ παρανῆται καὶ αἱ λιχανοὶ<a class=No>[Omitted graphic marker] 
</a>ληφθήσονται διὰ συμφωνίας οὕτως. 
ἔστω γὰρ μέση ὁ Β. ἐπιτετάσθω 
διὰ τεσσάρων ἐπὶ τὸ Γ, καὶ ἀπὸ τοῦ<tr><th>5<td>Γ ἀνείσθω διὰ πέντε ἐπὶ τὸ Δ. τό‐ 
νος ἄρα ὁ ΒΔ. πάλιν δὲ ἀπὸ τοῦ Δ 
διὰ τεσσάρων ἐπιτετάσθω ἐπὶ τὸ Ε, 
καὶ ἀπὸ τοῦ Ε ἀνείσθω ἐπὶ τὸ Ζ διὰ 
πέντε. τόνος ἄρα τὸ ΖΔ. δίτονος ἄρα<tr><th>10<td>τὸ ΖΒ. λιχανὸς ἄρα τὸ Ζ. ὁμοίως 
ἂν καὶ αἱ παρανῆται ληφθήσονται.<tr><td rowspan=2><h2>18</h2><td class=QE>Αἱ παρυπάται καὶ αἱ τρίται οὐ διαιροῦσι τὸ πυκνὸν<tr><td>εἰς ἴσα. 
    ἐστω γὰρ μέση μὲν ὁ Β, λιχανὸς δὲ ὁ Γ, ὑπάτη δὲ 
ὁ Δ. ἀνείσθω ἀπὸ τοῦ Β διὰ πέντε ἐπὶ τὸ Ζ. τόνος ἄρα<td class=Y rowspan=5>176<tr><th>5<td>ὁ ΖΔ. καὶ ἀπὸ τοῦ Ζ διὰ τεσσάρων ἐπιτετάσθω ἐπὶ τὸ Ε. 
τόνος ἐστὶν ἄρα τὸ ΖΔ διάστημα καὶ τὸ ΒΕ. κοινὸν προσ‐ 
κείσθω τὸ ΔΓ. τὸ ἄρα ΖΕ ἴσον ἐστὶ τῷ ΔΒ. διὰ τεσσά‐ 
ρων δὲ τὸ ΖΕ· οὐκ ἄρα μέσος ἀνάλογον ἐμπίπτει τις 
τῶν ΖΕ· ἐπιμόριον γὰρ τὸ διάστημα. καί ἐστιν ἴσος ὁ<tr><th>10<td>ΔΒ τῷ ΖΕ· οὐκ ἄρα τοῦ ΔΓ μέσος ἐμπεσεῖται, ὅ ἐστιν 
ἀπὸ ὑπάτης ἐπὶ λιχανόν. οὐκ ἄρα ἡ παρυπάτη διελεῖ τὸ 
πυκνὸν εἰς ἴσα. ὁμοίως οὐδὲ ἡ τρίτη.<tr><td><h2>19</h2><td>    Τὸν κανόνα καταγράψαι κατὰ τὸ καλούμενον ἀμε‐ 
τάβολον σύστημα. 
    ἔστω τοῦ κανόνος μῆκος, ὃ καὶ τῆς χορδῆς, τὸ ΑΒ, 
καὶ διῃρήσθω εἰς τέσσαρα ἴσα κατὰ τὰ Γ, Δ, Ε. ἔσται ἄρα<tr><th rowspan=2>5<td>ὁ ΒΑ βαρύτατος ὢν φθόγγος βόμβυξ. οὗτος δὲ ὁ ΑΒ 
τοῦ ΓΒ ἐπίτριτός ἐστιν, ὥστε ὁ ΓΒ τῷ ΑΒ συμφωνήσει 
διὰ τεσσάρων ἐπὶ τὴν ὀξύτητα. καί ἐστιν ὁ ΑΒ προσ‐ 
λαμβανόμενος· ὁ ἄρα ΓΒ ἔσται ὑπάτων διάτονος. πάλιν<tr><td>ἐπεὶ ὁ ΑΒ τοῦ ΒΔ ἐστι διπλοῦς, συμφωνήσει τῇ διὰ πα‐ <a class=No>[Omitted graphic marker]</a><td class=Y rowspan=7>178<tr><th>10<td>σῶν καὶ ἔσται ὁ ΒΔ μέση. πάλιν ἐπεὶ τετραπλάσιός ἐστιν 
ὁ ΑΒ τοῦ ΕΒ, ἔσται ὁ ΕΒ νήτη ὑπερβολαίων. ἔτεμον τὸν 
ΓΒ δίχα κατὰ τὸ Ζ. καὶ ἔσται διπλάσιος ὁ ΓΒ τοῦ ΖΒ, 
ὥστε συμφωνεῖν τὸν ΓΒ πρὸς τὸν ΖΒ διὰ πασῶν· ὥστε 
εἶναι τὸν ΖΒ νήτην συνημμένων. ἀπέλαβον τοῦ ΔΒ τρί‐<tr><th>15<td>τον μέρος τὸ ΔΗ. καὶ ἔσται ἡμιόλιος ὁ ΔΒ τοῦ ΗΒ, ὥστε 
συμφωνήσει ὁ ΔΒ πρὸς τὸν ΗΒ ἐν τῷ διὰ πέντε· ὁ ἄρα 
ΗΒ νήτη ἔσται διεζευγμένων. ἔθηκα τῷ ΗΒ ἴσον τὸν ΗΘ, 
ὥστε ὁ ΘΒ πρὸς τὸν ΗΒ συμφωνήσει διὰ πασῶν, ὡς εἶναι 
τὸν ΘΒ ὑπάτην μέσων. ἔλαβον τοῦ ΘΒ τρίτον μέρος τὸ<tr><th>20<td>ΘΚ. καὶ ἔσται ἡμιόλιος ὁ ΘΒ τοῦ ΚΒ, ὥστε εἶναι τὸν ΚΒ 
παράμεσον. ἀπέλαβον τῷ ΚΒ ἴσον τὸν ΛΚ καὶ γενήσεται 
ὁ ΛΒ ὑπάτη βαρεῖα. ἔσονται ἄρα εἰλημμένοι ἐν τῷ κα‐ 
νόνι πάντες οἱ 〈ἑστῶτεσ〉 φθόγγοι τοῦ ἀμεταβόλου συστή‐ 
ματος.<tr><td><h2>20</h2><td>    Λοιπὸν δὴ τοὺς φερομένους λαβεῖν. 
    ἔτεμον τὸν ΕΒ εἰς ὀκτὼ καὶ ἑνὶ αὐτῶν ἴσον ἔθηκα 
τὸν ΕΜ, ὥστε τὸν ΜΒ τοῦ ΕΒ γενέσθαι ἐπόγδοον. καὶ 
πάλιν διελὼν τὸν ΜΒ εἰς ὀκτὼ ἑνὶ αὐτῶν ἴσον ἔθηκα<tr><th>5<td>τὸν ΝΜ· τόνῳ ἄρα βαρύτερος ἔσται ὁ ΝΒ τοῦ ΒΜ, ὁ δὲ 
ΜΒ τοῦ ΒΕ, ὥστε ἔσται μὲν ὁ ΝΒ τρίτη ὑπερβολαίων, 
ὁ δὲ ΜΒ ὑπερβολαίων διάτονος. ἔλαβον τοῦ ΝΒ τρίτον 
μέρος καὶ ἔθηκα τὸν ΝΞ, ὥστε τὸν ΞΒ τοῦ ΝΒ εἶναι ἐπί‐ 
τριτον καὶ διὰ τεσσάρων συμφωνεῖν ἐπὶ τὴν βαρύτητα<tr><th>10<td>καὶ γενέσθαι τὸν ΞΒ τρίτην διεζευγμένων. πάλιν τοῦ ΞΒ 
λαβὼν ἥμισυ μέρος ἔθηκα τὸν ΞΟ, ὥστε διὰ πέντε συμ‐ 
φωνεῖν τὸν ΟΒ πρὸς τὸν ΞΒ· ὁ ἄρα ΟΒ ἔσται παρυπάτη 
μέσων. καὶ τῷ ΞΟ ἴσον ἔθηκα τὸν ΟΠ, ὥστε γενέσθαι 
τὸν ΠΒ παρυπάτην ὑπάτων. ἔλαβον δὴ τοῦ ΒΓ τέταρτον<tr><th>15<td>μέρος τὸν ΓΡ, ὥστε γενέσθαι τὸν ΡΒ μέσων διάτονον.<td class=Y>180</table>
<script>
var IL = ["Line", "Section"];
document.body.onload=f();
</script>
</body>
</html>
