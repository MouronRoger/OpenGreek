<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>LUCIANUS :: Pro imaginibus :: TLG 0062 040</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0062.htm">0062</a> 040&nbsp;:: <strong><a class=CaCo href="0062.htm">LUCIANUS</a></strong>&nbsp;:: <strong>Pro imaginibus</strong></p>
<p class="AuthorInfo"><a class=CaCo href="0062.htm">LUCIANUS</a> <a class="CanonEpi">Soph.</a><br />(<a class="CanonGeo">Samosatenus</a>: <a class="CanonDat">A.D. 2</a>)</p>
<p class="CanonVid"><a class="CaV">Scholia: Cf. <em>SCHOLIA IN LUCIANUM</em> (5029)</a></p>
<p class="WorkInfo"><strong>Pro imaginibus</strong></p><p class="EditionInfo"><a class=CaE>Source: Harmon, A.M. (ed.), <em>Lucian, </em>vol. 4. Cambridge, Mass.: Harvard University Press, 1925 (repr. 1961): 298–334.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Pro Imag</h6>. <h2>t</h2><td><a class=T>ΥΠΕΡ ΤΩΝ ΕΙΚΟΝΩΝ</a><td class=K rowspan=7><tr><td><h6>Pro Imag</h6>. <h2>1</h2><td><a class=SN>ΠΟΛΥΣΤΡΑΤΟΣ</a><tr><th>1<td>    “Ἐγώ σοι, ὦ Λυκῖνε,” φησὶν ἡ γυνή, “τὰ μὲν 
ἄλλα πολλὴν ἐνεῖδον τὴν εὔνοιαν πρὸς ἐμὲ καὶ 
τιμὴν ἐκ τοῦ συγγράμματος· οὐ γὰρ ἂν οὕτως 
ὑπερεπῄνει τις, εἰ μὴ καὶ μετ’ εὐνοίας συνέγραφε.<tr><th>5<td>τὸ δὲ ἐμὸν ὡς ἂν εἰδῇς, τοιόνδε ἐστίν. οὐδὲ 
ἄλλως μὲν χαίρω τοῖς κολακικοῖς τὸν τρόπον, 
ἀλλά μοι δοκοῦσιν οἱ τοιοῦτοι γόητες εἶναι καὶ 
ἥκιστα ἐλεύθεροι τὴν φύσιν· ἐν δὲ τοῖς ἐπαίνοις 
μάλιστα, ὅταν τις ἐπαινῇ με φορτικὰς καὶ ὑπερ‐<tr><th>10<td>μέτρους ποιούμενος τὰς ὑπερβολάς, ἐρυθριῶ τε 
καὶ ὀλίγου δεῖν ἐπιφράττομαι τὰ ὦτα καὶ τὸ 
πρᾶγμα χλεύῃ μᾶλλον ἢ ἐπαίνῳ ἐοικέναι μοι<tr><td><h6>Pro Imag</h6>. <h2>2</h2><td>δοκεῖ. μέχρι γὰρ τοῦδε οἱ ἔπαινοι ἀνεκτοί εἰσιν 
εἰς ὅσον ἂν ὁ ἐπαινούμενος γνωρίζῃ ἕκαστον τῶν 
λεγομένων προσὸν ἑαυτῷ· τὸ δὲ ὑπὲρ τοῦτο 
ἀλλότριον ἤδη καὶ κολακεία σαφής.”<tr><th>5<td>    “Καίτοι πολλούς,” ἔφη, “οἶδα χαίροντας, εἴ 
τις αὐτοὺς ἐπαινῶν καὶ ἃ μὴ ἔχουσιν προσάπτοι 
τῷ λόγῳ, οἷον εἰ γέροντας ὄντας εὐδαιμονίζοι 
τῆς ἀκμῆς ἢ ἀμόρφοις οὖσι τὸ Νιρέως κάλλος 
ἢ τὸ Φάωνος περιθείη· οἴονται γὰρ ὑπὸ τῶν<tr><th>10<td>ἐπαίνων ἀλλαγήσεσθαι σφίσι καὶ τὰς μορφὰς 
καὶ αὐτοὶ ἀνηβήσειν αὖθις, ὥσπερ ὁ Πελίας<td class=Y rowspan=7>298<tr><td><h6>Pro Imag</h6>. <h2>3</h2><td>ᾤετο. τὸ δὲ οὐχ οὕτως ἔχει· πολλοῦ γὰρ ἂν 
ὁ ἔπαινος ἦν τίμιος, εἴ τι καὶ ἔργον αὐτοῦ ἀπο‐ 
λαῦσαι δυνατὸν ἦν ἐκ τῆς τοιαύτης ὑπερβολῆς. 
νῦν δὲ ὅμοιόν μοι δοκοῦσιν,” ἔφη, “πάσχειν,<tr><th>5<td>ὥσπερ ἂν εἴ τινι ἀμόρφῳ προσωπεῖον εὔμορφον 
ἐπιθείη τις φέρων, ὁ δὲ μέγα ἐπὶ τῷ κάλλει 
φρονοίη, καὶ ταῦτα περιαιρετῷ ὄντι καὶ ὑπὸ τοῦ 
τυχόντος συντριβῆναι δυναμένῳ, ὅτε καὶ γελοιό‐ 
τερος ἂν γένοιτο αὐτοπρόσωπος φανείς, οἷος ὢν<tr><th>10<td>ὑφ’ οἵῳ κέκρυπτο· ἢ καὶ νὴ Δί’ εἴ τις ὑπο‐ 
δησάμενος κοθόρνους μικρὸς αὐτὸς ὢν ἐρίζοι περὶ 
μεγέθους τοῖς ἀπὸ τοῦ ἰσοπέδου ὅλῳ πήχει 
ὑπερέχουσιν.”<tr><td><h6>Pro Imag</h6>. <h2>4</h2><td>    Ἐμέμνητο γὰρ καὶ τοιούτου τινός. ἔφη γυναῖκά 
τινα τῶν ἐπιφανῶν τὰ μὲν ἄλλα καλὴν καὶ 
κόσμιον, μικρὰν δὲ καὶ πολὺ τοῦ συμμέτρου 
ἀποδέουσαν, ἐπαινεῖσθαι πρός τινος ποιητοῦ ἐν<tr><th>5<td>ᾄσματι τά τε ἄλλα καὶ ὅτι καλή τε καὶ μεγάλη 
ἦν· αἰγείρῳ δ’ αὐτῆς εἴκαζεν ἐκεῖνος τὸ εὔμηκές 
τε καὶ ὄρθιον. τὴν μὲν δὴ γάνυσθαι τῷ ἐπαίνῳ 
καθάπερ αὐξανομένην πρὸς τὸ μέλος καὶ τὴν 
χεῖρα ἐπισείειν, τὸν ποιητὴν δὲ πολλάκις τὸ αὐτὸ<tr><th>10<td>ᾄδειν ὁρῶντα ὡς ἥδοιτο ἐπαινουμένη, ἄχρι δὴ 
τῶν παρόντων τινὰ προσκύψαντα πρὸς τὸ οὖς 
εἰπεῖν αὐτῷ, “Πέπαυσο, ὦ οὗτος, μὴ καὶ ἀνα‐ 
στῆναι ποιήσῃς τὴν γυναῖκα.”<tr><td><h6>Pro Imag</h6>. <h2>5</h2><td>    Παραπλήσιον δὲ καὶ μακρῷ τούτου γελοιότερον 
Στρατονίκην ποιῆσαι τὴν Σελεύκου γυναῖκα. 
τοῖς γὰρ ποιηταῖς ἀγῶνα προθεῖναι αὐτὴν περὶ 
ταλάντου, ὅστις ἂν ἄμεινον ἐπαινέσαι αὐτῆς τὴν<td class=Y rowspan=8>300<tr><th>5<td>κόμην, καίτοι φαλακρὰ ἐτύγχανεν οὖσα καὶ οὐδὲ 
ὅσας ὀλίγας τὰς ἑαυτῆς τρίχας ἔχουσα. καὶ 
ὅμως οὕτω διακειμένη τὴν κεφαλήν, ἁπάντων 
εἰδότων ὅτι ἐκ νόσου μακρᾶς τὸ τοιοῦτον ἐπε‐ 
πόνθει, ἤκουε τῶν καταράτων ποιητῶν ὑακινθίνας<tr><th>10<td>τὰς τρίχας αὐτῆς λεγόντων καὶ οὔλους τινὰς 
πλοκάμους ἀναπλεκόντων καὶ σελίνοις τοὺς μηδὲ 
ὅλως ὄντας εἰκαζόντων.<tr><td><h6>Pro Imag</h6>. <h2>6</h2><td>    Ἁπάντων οὖν τῶν τοιούτων κατεγέλα τῶν 
παρεχόντων αὑτοὺς τοῖς κόλαξιν, καὶ προσετίθει 
δὲ ὅτι μὴ ἐν ἐπαίνοις μόνον, ἀλλὰ καὶ ἐν γραφαῖς 
τὰ ὅμοια πολλοὶ κολακεύεσθαί τε καὶ ἐξαπα‐<tr><th>5<td>τᾶσθαι θέλουσι. “Χαίρουσι γοῦν,” ἔφη, “τῶν 
γραφέων ἐκείνοις μάλιστα, οἳ ἂν πρὸς τὸ εὐμορφό‐ 
τερον αὐτοὺς εἰκάσωσιν.” εἶναι δέ τινας, οἳ καὶ 
προστάττουσιν τοῖς τεχνίταις ἢ ἀφελεῖν τι τῆς 
ῥινὸς ἢ μελάντερα γράψασθαι τὰ ὄμματα ἢ ὅ<tr><th>10<td>τι ἂν ἄλλο ἐπιθυμήσωσιν αὑτοῖς προσεῖναι, 
εἶτα λανθάνειν αὑτοὺς ἀλλοτρίας εἰκόνας στε‐ 
φανοῦντας καὶ οὐδὲν αὐτοῖς ἐοικυίας.<tr><td><h6>Pro Imag</h6>. <h2>7</h2><td>    Ταῦτα δὲ καὶ τὰ τοιαῦτα ἔλεγεν, τὰ μὲν ἄλλα 
ἐπαινοῦσα τοῦ συγγράμματος, ἓν δὲ τοῦτο οὐ 
φέρουσα, ὅτι θεαῖς αὐτήν, Ἥρᾳ καὶ Ἀφροδίτῃ, 
εἴκασας· “Ὑπὲρ ἐμὲ γάρ,” φησίν, “μᾶλλον δὲ<tr><th rowspan=2>5<td>ὑπὲρ ἅπασαν τὴν ἀνθρωπίνην φύσιν τὰ τοιαῦτα. 
ἐγὼ δέ σε οὐδ’ ἐκεῖνα ἠξίουν, ταῖς ἡρωΐναις 
παραθεωρεῖν με Πηνελόπῃ καὶ Ἀρήτῃ καὶ Θεανοῖ, 
οὐχ ὅπως θεῶν ταῖς ἀρίσταις. καὶ γὰρ αὖ<tr><td>καὶ τόδε, πάνυ,” ἔφη, “τὰ πρὸς τοὺς θεοὺς<td class=Y rowspan=7>302<tr><th>10<td>δεισιδαιμόνως καὶ ψοφοδεῶς ἔχω. δέδια τοίνυν 
μὴ κατὰ τὴν Κασσιέπειαν εἶναι δόξω τὸν τοιοῦτον 
ἔπαινον προσιεμένη· καίτοι Νηρηΐσιν ἐκείνη 
ἀντεξητάζετο, Ἥραν δὲ καὶ Ἀφροδίτην ἔσεβεν.”<tr><td><h6>Pro Imag</h6>. <h2>8</h2><td>    Ὥστε, ὦ Λυκῖνε, μεταγράψαι σε τὰ τοιαῦτα 
ἐκέλευσεν, ἢ αὐτὴ μὲν μαρτύρεσθαι τὰς θεὰς ὡς 
ἀκούσης αὐτῆς γέγραφας, σὲ δὲ εἰδέναι ὅτι ἀνιάσει 
αὐτὴν τὸ βιβλίον οὕτω περινοστοῦν ὥσπερ νῦν<tr><th>5<td>σοι διάκειται, οὐ μάλα εὐσεβῶς οὐδὲ ὁσίως τὰ 
πρὸς τοὺς θεούς. ἐδόκει τε ἀσέβημα ἑαυτῆς καὶ 
πλημμέλημα τοῦτο δόξειν, εἰ ὑπομένοι τῇ ἐν 
Κνίδῳ καὶ τῇ ἐν κήποις ὁμοία λέγεσθαι· καί σε 
ὑπεμίμνησκε τῶν τελευταίων ἐν τῷ βιβλίῳ περὶ<tr><th>10<td>αὐτῆς εἰρημένων, ὅτι μετρίαν καὶ ἄτυφον ἔφης 
αὐτὴν οὐκ ἀνατεινομένην ὑπὲρ τὸ ἀνθρώπινον 
μέτρον, ἀλλὰ πρόσγειον τὴν πτῆσιν ποιουμένην, 
ὁ δὲ ταῦτα εἰπὼν ὑπὲρ αὐτὸν τὸν οὐρανὸν ἀνα‐ 
βιβάζεις τὴν γυναῖκα, ὡς καὶ θεαῖς ἀπεικάζειν.<tr><td><h6>Pro Imag</h6>. <h2>9</h2><td>    Ἠξίου δέ σε μηδὲ ἀξυνετωτέραν αὐτὴν ἡγεῖ‐ 
σθαι τοῦ Ἀλεξάνδρου, ὃς τοῦ ἀρχιτέκτονος 
ὑπισχνουμένου τὸν Ἄθω ὅλον μετασχηματίσειν 
καὶ μορφώσειν πρὸς αὐτόν, ὡς τὸ ὄρος ἅπαν<tr><th>5<td>εἰκόνα γενέσθαι τοῦ βασιλέως, ἔχοντα δύο πόλεις 
ἐν ταῖν χεροῖν, οὐ προσήκατο τὴν τερατείαν τῆς 
ὑποσχέσεως, ἀλλ’ ὑπὲρ αὐτὸν ἡγησάμενος τὸ 
τόλμημα ἔπαυσεν τὸν ἄνθρωπον οὐ πιθανῶς 
κολοσσοὺς ἀναπλάττοντα καὶ τὸν Ἄθω κατὰ<tr><th>10<td>χώραν ἐᾶν ἐκέλευσεν μηδὲ κατασμικρύνειν ὄρος 
οὕτω μέγα πρὸς μικροῦ σώματος ὁμοιότητα. 
ἐπῄνει δὲ τὸν Ἀλέξανδρον τῆς μεγαλοψυχίας 
καὶ ἀνδριάντα μείζω τοῦτον τοῦ Ἄθω ἔλεγεν 
αὐτοῦ ἀνεστάναι ἐν ταῖς τῶν ἀεὶ μεμνησομένων<td class=Y rowspan=9>304<tr><th>15<td>διανοίαις· οὐ γὰρ μικρᾶς εἶναι γνώμης ὑπεριδεῖν 
οὕτω παραδόξου τιμῆς.<tr><td><h6>Pro Imag</h6>. <h2>10</h2><td>    Καὶ ἑαυτὴν οὖν τὸ μὲν πλάσμα σου ἐπαινεῖν 
καὶ τὴν ἐπίνοιαν τῶν εἰκόνων, μὴ γνωρίζειν δὲ 
τὴν ὁμοιότητα· μὴ γὰρ εἶναι τῶν τηλικούτων 
ἀξίαν, μηδὲ ἐγγύς, ὅτι μηδὲ ἄλλην τινά, γυναῖκά<tr><th>5<td>γε οὖσαν· ὥστε ἀφίησί σοι ταύτην τὴν τιμὴν 
καὶ προσκυνεῖ σου τὰ ἀρχέτυπα καὶ παραδείγ‐ 
ματα. σὺ δὲ τὰ ἀνθρώπινα ταῦτα ἐπαίνει 
αὐτήν, μηδὲ ὑπὲρ τὸν πόδα ἔστω τὸ ὑπόδημα, 
“μὴ καὶ ἐπιστομίσῃ με,” φησίν, “ἐμπεριπατοῦσαν<tr><th>10<td>αὐτῷ.”<tr><td><h6>Pro Imag</h6>. <h2>11</h2><td>    Κἀκεῖνο δὲ εἰπεῖν σοι ἐνετείλατο. “Ἀκούω,” 
ἔφη, “πολλῶν λεγόντων—εἰ δὲ ἀληθές, ὑμεῖς 
οἱ ἄνδρες ἴστε—μηδ’ Ὀλυμπίασιν ἐξεῖναι τοῖς 
νικῶσι μείζους τῶν σωμάτων ἀνεστάναι τοὺς<tr><th>5<td>ἀνδριάντας, ἀλλὰ ἐπιμελεῖσθαι τοὺς Ἑλλανο‐ 
δίκας ὅπως μηδὲ εἷς ὑπερβάληται τὴν ἀλήθειαν, 
καὶ τὴν ἐξέτασιν τῶν ἀνδριάντων ἀκριβεστέραν 
γίγνεσθαι τῆς τῶν ἀθλητῶν ἐγκρίσεως. ὥστε 
ὅρα,” ἔφη, “μὴ αἰτίαν λάβωμεν ψεύδεσθαι ἐν<tr><th>10<td>τῷ μέτρῳ, κᾆτα ἡμῶν ἀνατρέψωσιν οἱ Ἑλλα‐ 
νοδίκαι τὴν εἰκόνα.”<tr><td rowspan=2><h6>Pro Imag</h6>. <h2>12</h2><td class=QE>Ταῦτα μὲν ἔλεγεν ἐκείνη. σὺ δὲ σκόπει, ὦ<tr><td>Λυκῖνε, ὅπως μετακοσμήσεις τὸ βιβλίον καὶ 
ἀφαιρήσεις τὰ τοιαῦτα, μηδὲ σφαλῇς πρὸς τὸ 
θεῖον· ὡς ἐκείνη πάνυ γε αὐτὰ ἐδυσχέραινεν<td class=Y rowspan=7>306<tr><th>5<td>καὶ ὑπέφριττεν μεταξὺ ἀναγιγνωσκομένων καὶ 
παρῃτεῖτο τὰς θεὰς ἵλεως εἶναι αὐτῇ. καὶ 
συγγνώμη, εἰ γυναικεῖόν τι ἔπαθεν. καίτοι εἰ χρὴ 
τἀληθὲς εἰπεῖν, καὶ αὐτῷ ἐμοὶ τοιοῦτόν τι ἔδοξε. 
τὸ μὲν γὰρ πρῶτον ἀκούων οὐδὲν πλημμέλημα<tr><th>10<td>ἐνεώρων τοῖς γεγραμμένοις, ἐπεὶ δὲ ἐκείνη ἐπε‐ 
σημήνατο, καὶ αὐτὸς ἄρχομαι τὰ ὅμοια γιγνώσκειν 
περὶ αὐτῶν, καὶ παραπλήσιόν τι ἔπαθον οἷς ἐπὶ 
τῶν ὁρωμένων πάσχομεν· ἢν μὲν πάνυ ἐγγύθεν 
σκοπῶμέν τι καὶ ὑπὸ τῶν ὀφθαλμῶν αὐτῶν,<tr><th>15<td>οὐδὲν ἀκριβὲς διαγιγνώσκομεν, ἢν δὲ ἀποστάντες 
ἐκ τοῦ συμμέτρου διαστήματος ἴδωμεν, ἅπαντα 
σαφῶς καταφαίνεται, τὰ εὖ καὶ τὰ μὴ οὕτως 
ἔχοντα.<tr><td><h6>Pro Imag</h6>. <h2>13</h2><td>    Τὸ δὴ ἄνθρωπον οὖσαν Ἀφροδίτῃ καὶ Ἥρᾳ 
εἰκάσαι τί ἄλλο ἢ ἄντικρύς ἐστιν εὐτελίζειν τὰς 
θεάς; ἐν γὰρ τοῖς τοιούτοις οὐχ οὕτω τὸ μικρὸν 
μεῖζον γίγνεται τῇ παραθέσει, ὡς τὸ μεῖζον ἀπο‐<tr><th>5<td>μικρύνεται πρὸς τὸ ταπεινότερον κατασπώμενον· 
οἷον εἴ τινες ἅμα βαδίζοιεν, ὁ μὲν μέγιστος, ὁ 
δὲ πάνυ τῇ ἡλικίᾳ χαμαίζηλος, εἶτα δεήσειεν 
ἀπισῶσαι αὐτοὺς ὡς μὴ ὑπερέχειν θατέρου τὸν 
ἕτερον, οὐ τοῦ βραχυτέρου ὑπερανατεινομένου<tr><th rowspan=2>10<td>τοῦτο γένοιτ’ ἄν, κἂν ὅτι μάλιστα ἀκροποδητὶ 
ἐπεγείρῃ ἑαυτόν· ἀλλ’ εἰ μέλλουσιν ὁμήλικες 
φανεῖσθαι, ὁ μείζων ἐκεῖνος ἐπικύψει καὶ ταπει‐ 
νότερον ἀποφανεῖ ἑαυτόν. ὡσαύτως δὲ καὶ ἐν<tr><td>ταῖς τοιαύταις εἰκόσιν οὐχ οὕτως ἄνθρωπος<td class=Y rowspan=8>308<tr><th>15<td>μείζων γίγνεται, ἤν τις αὐτὸν θεῷ ἀπεικάζῃ, ὡς 
τὸ θεῖον ἀνάγκη ἐλαττοῦσθαι πρὸς τὸ ἐνδέον 
ἐπικλώμενον. καὶ γὰρ εἰ μὲν ὑπὸ ἀπορίας τῶν 
ἐπιγείων ἐπὶ τὰ οὐράνια ἐκτείνοι τις τὸν λόγον, 
ἧττον ἂν ὁ τοιοῦτος αἰτίαν ἔχοι ὑπὸ ἀσεβείας<tr><th>20<td>αὐτὸ δρᾶν· σὺ δὲ τοσαῦτα ἔχων κάλλη γυναικῶν 
Ἀφροδίτῃ καὶ Ἥρᾳ εἰκάσαι αὐτὴν ἐτόλμησας 
οὐδὲν δέον.<tr><td><h6>Pro Imag</h6>. <h2>14</h2><td>    Ὥστε τὸ ἄγαν τοῦτο καὶ ἐπίφθονον ἀφαίρει, 
ὦ Λυκῖνε. οὐ γὰρ πρὸς τοῦ σοῦ τρόπου τὸ 
τοιοῦτον, ὃς οὐδὲ ἄλλως ῥᾴδιος πρὸς τοὺς ἐπαί‐ 
νους καὶ πρόχειρος ὢν ἐτύγχανες· ἀλλὰ νῦν οὐκ<tr><th>5<td>οἶδ’ ὅπως ἀθρόαν πεποίησαι τὴν μεταβολὴν 
ἐπιδαψιλευόμενος καὶ ἐκ τοῦ τέως φειδομένου 
ἄσωτος ἐν τοῖς ἐπαίνοις ἀναπέφηνας. ἀλλὰ μηδὲ 
ἐκεῖνο αἰσχυνθῇς, εἰ μεταρρυθμιεῖς τὸν λόγον 
ἤδη διαδεδομένον· ἐπεὶ καὶ Φειδίαν φασὶν οὕτω<tr><th>10<td>ποιῆσαι, ὁπότε ἐξειργάσατο τοῖς Ἠλείοις τὸν 
Δία. στάντα γὰρ αὐτὸν κατόπιν τῶν θυρῶν, 
ὁπότε τὸ πρῶτον ἀναπετάσας ἐπεδείκνυεν τὸ 
ἔργον, ἐπακούειν τῶν αἰτιωμένων τι ἢ ἐπαι‐ 
νούντων· ᾐτιᾶτο δὲ ὁ μὲν τὴν ῥῖνα ὡς παχεῖαν,<tr><th>15<td>ὁ δὲ ὡς ἐπιμηκέστερον τὸ πρόσωπον, ὁ δὲ ἄλλος 
ἄλλο τι. εἶτ’ ἐπειδὴ ἀπηλλάγησαν οἱ θεαταί, 
αὖθις τὸν Φειδίαν ἐγκλεισάμενον ἑαυτὸν ἐπα‐ 
νορθοῦν καὶ ῥυθμίζειν τὸ ἄγαλμα πρὸς τὸ τοῖς 
πλείστοις δοκοῦν· οὐ γὰρ ἡγεῖτο μικρὰν εἶναι<tr><th rowspan=2>20<td>συμβουλὴν δήμου τοσούτου, ἀλλ’ ἀεὶ ἀναγκαῖον 
ὑπάρχειν τοὺς πολλοὺς περιττότερον ὁρᾶν τοῦ<tr><td>ἑνός, κἂν Φειδίας ᾖ. 
    Ταῦτά σοι παρ’ ἐκείνης κομίζω καὶ αὐτὸς 
παραινῶ ἑταῖρός τε καὶ εὔνους ὤν.<td class=Y rowspan=8>310<tr><th>24<td><a class=SN>ΛΥΚΙΝΟΣ</a><tr><td><h6>Pro Imag</h6>. <h2>15</h2><td>    Πολύστρατε, οἷος ὢν ῥήτωρ ἐλελήθεις με. 
ῥῆσιν γοῦν οὕτω μακρὰν καὶ κατηγορίαν το‐ 
σαύτην ἐξενήνοχας κατὰ τοῦ συγγράμματος, 
ὥστε μηδὲ ἐλπίδα μοι ἀπολογίας ἔτι κατα‐<tr><th>5<td>λείπεσθαι. πλὴν ἀλλὰ ἐκεῖνό γε οὐ δικαστικὸν 
ἐποιήσατε, καὶ μάλιστα σύ, ἐρήμην καταδιαιτήσας 
τοῦ βιβλίου μὴ παρόντος αὐτῷ τοῦ συνηγόρου. 
ῥᾷστον δέ, οἶμαι, τοῦτό ἐστιν κατὰ τὴν παροι‐ 
μίαν, μόνον θέοντα κρατεῖν. ὥστε οὐδὲν θαυ‐<tr><th>10<td>μαστόν, εἰ καὶ ἡμεῖς ἑάλωμεν οὔτε ὕδατος ἡμῖν 
ἐκχυθέντος οὔτε ἀπολογίας ἀποδοθείσης. μᾶλλον 
δὲ τοῦτο πάντων ἀτοπώτατον, οἱ αὐτοὶ κατήγοροι 
καὶ δικασταὶ ἦτε. 
    Πότερα δ’ οὖν ἐθέλεις; ἀγαπήσας τοῖς ἐγνω‐<tr><th>15<td>σμένοις ἡσυχίαν ἄγω, ἢ κατὰ τὸν Ἱμεραῖον 
ποιητὴν παλινῳδίαν τινὰ συγγράφω, ἢ δώσετέ 
μοι ἐφέσιμον ἀγωνίσασθαι τὴν δίκην;<tr><th>17<td><a class=SN>ΠΟΛΥΣΤΡΑΤΟΣ 
</a>    Νὴ Δί’, ἤνπερ ἔχῃς τι δίκαιον εἰπεῖν· οὐ γὰρ 
ἐν ἀντιδίκοις, ὡς σὺ φής, ἀλλ’ ἐν φίλοις ποιήσῃ<tr><th rowspan=2>20<td>τὴν ἀπολογίαν. ἐγὼ δὲ καὶ συνεξετάζεσθαί σοι<tr><td>ἕτοιμος ἐπὶ τῆς δίκης.<td class=Y rowspan=11>312<tr><th>21<td><a class=SN>ΛΥΚΙΝΟΣ</a><tr><td><h6>Pro Imag</h6>. <h2>16</h2><td>    Ἀλλὰ ἐκεῖνο ἀνιαρόν, ὦ Πολύστρατε, ὅτι μὴ 
ἐκείνης παρούσης ποιήσομαι τοὺς λόγους· μακρῷ 
γὰρ ἂν οὕτως ἄμεινον ἦν. νῦν δὲ ἀνάγκη ἀπ’ 
ἐντολῆς ἀπολογήσασθαι. ἀλλ’ εἴ μοι τοιοῦτος<tr><th>5<td>ἀγγελιαφόρος γένοιο πρὸς αὐτὴν οἷος παρ’ ἐκείνης 
πρὸς μὲ γεγένησαι, τολμήσω ἀναρρῖψαι τὸν 
κύβον.<tr><th>7<td><a class=SN>ΠΟΛΥΣΤΡΑΤΟΣ 
</a>    Θάρρει, ὦ Λυκῖνε, τούτου γε ἕνεκα, ὡς οὐ 
φαῦλόν με ὑποκριτὴν ἕξων τῆς ἀπολογίας, πει‐<tr><th>10<td>ρώμενος διὰ βραχέων εἰπεῖν, ὡς ἂν μᾶλλον 
μνημονεύσαιμι.<tr><th>11<td><a class=SN>ΛΥΚΙΝΟΣ 
</a>    Καὶ μὴν πάνυ μὲν ἔδει μοι μακρῶν τῶν λόγων 
πρὸς οὕτω σφοδρὰν τὴν κατηγορίαν. ὅμως δὲ 
σοῦ ἕνεκα ἐπιτεμοῦμαι τὴν ἀπολογίαν. καὶ παρ’<tr><th>15<td>ἐμοῦ τοίνυν τάδε αὐτῇ ἀπάγγελλε.<tr><th>15<td><a class=SN>ΠΟΛΥΣΤΡΑΤΟΣ 
</a>    Μηδαμῶς, ὦ Λυκῖνε, ἀλλ’ ὥσπερ αὐτῆς ἐκείνης 
παρούσης λέγε τὸν λόγον, εἶτ’ ἐγὼ μιμήσομαί σε 
πρὸς αὐτήν.<tr><th>18<td><a class=SN>ΛΥΚΙΝΟΣ 
</a>    Οὐκοῦν ἐπειδήπερ οὕτω σοι δοκεῖ, ὦ Πολύ‐<tr><th rowspan=2>20<td>στρατε, ἡ μὲν πάρεστι καὶ προείρηκε δηλαδὴ 
ἐκεῖνα ὁπόσα σὺ παρ’ αὐτῆς ἀπήγγειλας, ἡμᾶς δὲ 
χρὴ τῶν δευτέρων λόγων ἐνάρχεσθαι. καίτοι—<tr><td>οὐ γὰρ ὀκνήσω πρὸς σὲ εἰπεῖν ὃ πέπονθα—οὐκ 
οἶδ’ ὅπως φοβερώτερόν μοι τὸ πρᾶγμα πεποίηκας,<td class=Y rowspan=9>314<tr><th>25<td>καὶ ὡς ὁρᾷς ἱδρῶ τε ἤδη καὶ δέδοικα καὶ μονονουχὶ 
καὶ ὁρᾶν αὐτὴν οἴομαι, καὶ τὸ πρᾶγμα πολλήν 
μοι τὴν ταραχὴν ἐμπεποίηκεν. ἄρξομαι δ’ ὅμως· 
οὐ γὰρ οἷόν τε ἀναδῦναι ἤδη παρούσης.<tr><th>28<td><a class=SN>ΠΟΛΥΣΤΡΑΤΟΣ 
</a>    Καὶ νὴ Δία πολλὴν τὴν εὐμένειαν ἐπιφαίνει<tr><th>30<td>τῷ προσώπῳ· φαιδρὰ γὰρ ὡς ὁρᾷς καὶ προσηνής. 
ὥστε θαρρῶν λέγε τὸν λόγον.<tr><th>31<td><a class=SN>ΛΥΚΙΝΟΣ</a><tr><td><h6>Pro Imag</h6>. <h2>17</h2><td>    Ἐγώ σε, ὦ γυναικῶν ἀρίστη, μεγάλα, ὡς φής, 
καὶ πέρα τοῦ μέτρου ἐπαινέσας οὐχ ὁρῶ ὅ τι 
τηλικοῦτον ἐπῄνεσα, ἡλίκον αὐτὴ σὺ τοῦτο 
ἐγκώμιον ὑπὲρ σεαυτῆς ἐξενήνοχας τὴν πρὸς τὸ<tr><th>5<td>θεῖον τιμὴν ἐν μεγάλῳ τιθεμένη. σχεδὸν γὰρ 
ἁπάντων τοῦτο μεῖζον ὧν εἴρηκα περὶ σοῦ, καὶ 
συγγνώμη, εἰ μὴ καὶ ταύτην σοι προσέγραψα 
τὴν εἰκόνα ὑπ’ ἀγνοίας με διαλαθοῦσαν· οὐ γὰρ 
ἂν ἄλλην πρὸ αὐτῆς ἐγραψάμην. ὥστε ταύτῃ γε<tr><th>10<td>οὐχ ὅπως ὑπερβάλλεσθαι τοὺς ἐπαίνους, ἀλλὰ 
πολὺ καταδεέστερόν μοι δοκῶ τῆς ἀξίας εἰρη‐ 
κέναι. σκόπει γοῦν ἡλίκον τοῦτο παρέλιπον, 
ὡς παμμέγεθες εἰς ἐπίδειξιν τρόπου χρηστοῦ καὶ 
γνώμης ὀρθῆς· ὡς ὅσοι τὸ θεῖον μὴ ἐν παρέργῳ<tr><th>15<td>σέβουσιν, οὗτοι καὶ τὰ πρὸς ἀνθρώπους ἄριστοι 
ἂν εἶεν. ὥστε εἰ πάντως μετακοσμῆσαι δέοι τὸν 
λόγον καὶ τὸ ἄγαλμα ἐπανορθώσασθαι, ἀφελεῖν 
μὲν οὐκ ἄν τι τολμήσαιμι αὐτοῦ, προσθήσω δὲ 
καὶ τοῦτο ὥς τινα κεφαλὴν τοῦ παντὸς ἔργου καὶ<tr><th>20<td>κορυφήν. 
    Ἐπ’ ἐκείνῳ μέντοι καὶ πάνυ πολλήν σοι εἰδέναι 
τὴν χάριν ὁμολογῶ· ἐμοῦ γὰρ ἐπαινέσαντος τὸ 
μέτριον τοῦ σοῦ τρόπου καὶ ὅτι μηδὲν ὑπερπετὲς 
μηδὲ τύφου μεστὸν ἐνεποίησέ σοι ὁ παρὼν ὄγκος<td class=Y rowspan=7>316<tr><th>25<td>τῶν πραγμάτων, σὺ τὰ τοιαῦτα αἰτιασαμένη τοῦ 
λόγου ἐπιστώσω τοῦ ἐπαίνου τὴν ἀλήθειαν· τὸ 
γὰρ μὴ προαρπάζειν τὰ τοιαῦτα τῶν ἐγκωμίων, 
ἀλλ’ αἰδεῖσθαι ἐπ’ αὐτοῖς καὶ μείζω ἢ κατὰ σὲ 
εἶναι λέγειν, μετρίας καὶ δημοτικῆς τινος διανοίας<tr><th>30<td>δεῖγμά ἐστιν. πλὴν ἀλλὰ ὅσῳπερ ἂν πρὸς τὸ 
ἐπαινεῖσθαι αὐτὸ οὕτω διακειμένη τυγχάνῃς, το‐ 
σούτῳ ἀξιωτέραν ὑπερεπαινεῖσθαι ἀποφαίνεις 
σεαυτήν, καὶ σχεδὸν εἰς τὸν τοῦ Διογένους λόγον 
περιελήλυθέν σοι τὸ πρᾶγμα, ὃς ἐρομένου τινὸς<tr><th>35<td>ὅπως ἄν τις ἔνδοξος γένοιτο, “Εἰ δόξης,” ἔφη, 
“καταφρονήσειε.” φαίην γὰρ ἂν καὶ αὐτός, 
εἴ τις ἔροιτό με, “Τίνες εἰσὶν μάλιστα ἐπαίνου 
ἄξιοι;” “Ὁπόσοι ἐπαινεῖσθαι μὴ θέλουσιν.”<tr><td><h6>Pro Imag</h6>. <h2>18</h2><td>    Ἀλλὰ ταῦτα μὲν ἴσως ἐξαγώνια καὶ πόρρω 
τοῦ πράγματος. ὑπὲρ δὲ οὗ χρὴ ἀπολογήσασθαι, 
τοῦτό ἐστιν, ὅτι τῇ ἐν Κνίδῳ καὶ τῇ ἐν κήποις 
καὶ Ἥρᾳ καὶ Ἀθηνᾷ τὴν μορφὴν ἀναπλάττων<tr><th>5<td>εἴκασα. ταῦτά σοι ἔκμετρα ἔδοξεν καὶ ὑπὲρ τὸν 
πόδα. περὶ αὐτῶν δὴ τούτων ἐρῶ. 
    Καίτοι παλαιὸς οὗτος ὁ λόγος, ἀνευθύνους εἶναι 
ποιητὰς καὶ γραφέας, τοὺς δὲ ἐπαινοῦντας καὶ 
μᾶλλον, οἶμαι, εἰ καὶ χαμαὶ καὶ βάδην, ὥσπερ<tr><th rowspan=2>10<td>ἡμεῖς, ἀλλὰ μὴ ἐπὶ μέτρων φέροιντο. ἐλεύθερον<tr><td>γάρ τι ὁ ἔπαινος, οὐδ’ ἔστιν αὐτοῦ μέτρον εἰς 
μέγεθος ἢ βραχύτητα νενομοθετημένον, ἀλλὰ 
τοῦτο μόνον ἐξ ἅπαντος ὁρᾷ ὅπως ὑπερθαυμά‐ 
σεται καὶ ζηλωτὸν ἀποφανεῖ τὸν ἐπαινούμενον.<td class=Y rowspan=7>318<tr><th>15<td>οὐ μὴν ταύτην ἐγὼ βαδιοῦμαι, μὴ καὶ σοὶ δόξω 
ὑπ’ ἀπορίας αὐτὸ δρᾶν.<tr><td><h6>Pro Imag</h6>. <h2>19</h2><td>    Ἐκεῖνο δέ γέ φημι, τοιαύτας ἡμῖν τὰς ἀφορμὰς 
τῶν ἐπαινετικῶν τούτων λόγων εἶναι, ὡς χρὴ τὸν 
ἐπαινοῦντα καὶ εἰκόσι καὶ ὁμοιώσεσι προσχρῆ‐ 
σθαι, καὶ σχεδὸν ἐν τούτῳ τὸ μέγιστόν ἐστιν εὖ<tr><th>5<td>εἰκάσαι· τὸ δὲ εὖ ὧδε μάλιστ’ ἂν κρίνοιτο, οὐκ 
ἤν τις τοῖς ὁμοίοις παραβάλλῃ οὐδ’ ἢν πρὸς τὸ 
ὑποδεέστερον ποιῆται τὴν παράθεσιν, ἀλλ’ ἢν 
πρὸς τὸ ὑπερέχον ὡς οἷόν τε προσβιβάζῃ τὸ 
ἐπαινούμενον.<tr><th>10<td>    Οἷον εἴ τις κύνα ἐπαινῶν εἴποι ἀλώπεκος εἶναι 
μείζω αὐτὸν ἢ αἰλούρου, ἆρά σοι δοκεῖ ὁ τοιοῦτος 
ἐπαινεῖν εἰδέναι; οὐκ ἂν εἴποις. ἀλλὰ μὴν οὐδ’ 
εἰ λύκῳ φαίη ἴσον αὐτὸν ὑπάρχειν, οὐδὲ οὕτως 
μεγαλωστὶ ἐπῄνεσεν. ἀλλὰ ποῦ τὸ ἴδιον τοῦ<tr><th>15<td>ἐπαίνου ἀποτελεῖται; ἢν ὁ κύων τῷ λέοντι ἐοι‐ 
κέναι λέγηται καὶ μέγεθος καὶ ἀλκήν. ὡς ὁ τὸν 
Ὠρίωνος κύνα ἐπαινῶν ἔφη ποιητὴς λεοντοδάμαν 
αὐτόν· οὗτος γὰρ δὴ κυνὸς ἐντελὴς ἔπαινος. 
    Καὶ πάλιν εἴ τις Μίλωνα τὸν ἐκ Κρότωνος ἢ<tr><th rowspan=2>20<td>Γλαῦκον τὸν ἐκ Καρύστου ἢ Πολυδάμαντα ἐπαι‐ 
νέσαι θέλων ἔπειτα λέγοι ἰσχυρότερον ἕκαστον 
αὐτῶν γυναικὸς γενέσθαι, οὐκ ἂν οἴει γελασθῆναι<tr><td>αὐτὸν ἐπὶ τῇ ἀνοίᾳ τοῦ ἐπαίνου; ὅπου γε καὶ εἰ 
ἑνὸς ἀνδρὸς ἔλεγεν ἀμείνω εἶναι αὐτόν, οὐδὲ τοῦτο<td class=Y rowspan=8>320<tr><th>25<td>ἀπέχρησεν ἂν εἰς ἔπαινον. ἀλλὰ πῶς ἐπῄνεσε 
ποιητὴς εὐδόκιμος τὸν Γλαῦκον, ‘οὐδὲ Πολυδεύ‐ 
κεος βίαν‘ φήσας ἀνατείνασθαι ἂν αὐτῷ ἐναντίας 
τὰς χεῖρας ‘οὐδὲ σιδάρεον Ἀλκμάνας τέκοσ‘; 
ὁρᾷς ὁποίοις αὐτὸν θεοῖς εἴκασε· μᾶλλον δὲ καὶ<tr><th>30<td>αὐτῶν ἐκείνων ἀμείνω ἀπέφαινεν. καὶ οὔτε αὐτὸς 
ὁ Γλαῦκος ἠγανάκτησεν τοῖς ἐφόροις τῶν ἀθλητῶν 
θεοῖς ἀντεπαινούμενος, οὔτε ἐκεῖνοι ἠμύναντο ἢ 
τὸν Γλαῦκον ἢ τὸν ποιητὴν ὡς ἀσεβοῦντα περὶ 
τὸν ἔπαινον, ἀλλὰ εὐδοκίμουν ἄμφω καὶ ἐτιμῶντο<tr><th>35<td>ὑπὸ τῶν Ἑλλήνων, ὁ μὲν ἐπὶ τῇ ἀλκῇ, ὁ Γλαῦκος, 
ὁ δὲ ποιητὴς ἐπί τε τοῖς ἄλλοις καὶ ἐπ’ αὐτῷ 
τούτῳ μάλιστα τῷ ᾄσματι. 
    Μὴ δὴ θαυμάσῃς εἰ καὶ αὐτὸς εἰκάσαι βου‐ 
λόμενος, ὅπερ ἦν τῷ ἐπαινοῦντι ἀναγκαῖον,<tr><th>40<td>ὑψηλοτέρῳ ἐχρησάμην τῷ παραδείγματι, τοῦτο 
ὑποβαλόντος τοῦ λόγου.<tr><td><h6>Pro Imag</h6>. <h2>20</h2><td>    Ἐπεὶ δὲ καὶ κολακείας ἐπεμνήσθης, ὅτι μὲν 
καὶ σὺ μισεῖς τοὺς κολακικούς, ἐπαινῶ μέν σε, 
καὶ οὐκ ἐχρῆν ἄλλως. ἐθέλω δέ σοι διακρῖναι 
καὶ διορίσαι τό τε τοῦ ἐπαινοῦντος ἔργον καὶ τὴν<tr><th>5<td>τοῦ κόλακος ὑπερβολήν. 
    Ὁ μὲν οὖν κόλαξ ἅτε τῆς χρείας ἕνεκα τῆς ἑαυ‐ 
τοῦ ἐπαινῶν, ἀληθείας δὲ ὀλίγην ποιούμενος τὴν 
πρόνοιαν, ἅπαντα ὑπερεπαινεῖν οἴεται δεῖν, ἐπι‐ 
ψευδόμενος καὶ προστιθεὶς παρ’ αὑτοῦ τὰ πλείω,<tr><th rowspan=2>10<td>ὡς μὴ ἂν ὀκνῆσαι καὶ τὸν Θερσίτην εὐμορφότερον 
ἀποφῆναι τοῦ Ἀχιλλέως καὶ τὸν Νέστορα φάναι<tr><td>τῶν ἐπὶ Ἴλιον στρατευσάντων τὸν νεώτατον εἶναι. 
διομόσαιτο δ’ ἂν καὶ τὸν Κροίσου υἱὸν ὀξυηκο‐ 
ώτερον εἶναι τοῦ Μελάμποδος καὶ τὸν Φινέα<td class=Y rowspan=5>322<tr><th>15<td>ὀξύτερον δεδορκέναι τοῦ Λυγκέως, ἤνπερ μόνον 
κερδᾶναί τι ἐλπίσῃ ἐπὶ τῷ ψεύσματι. ὁ δέ γε 
αὐτὸ τοῦτο ἐπαινῶν οὐχ ὅπως οὐδ’ ἂν ψεύσαιτό 
τι ἢ προσθείη τῶν μηδὲ ὅλως προσόντων, τὰ δ’ 
ὑπάρχοντα αὐτῷ φύσει ἀγαθά, κἂν μὴ πάνυ<tr><th>20<td>μεγάλα ᾖ, παραλαβὼν ἐπηύξησε καὶ μείζω ἀπέ‐ 
φηνε· καὶ τολμήσειεν ἂν εἰπεῖν, ἵππον ἐπαινέσαι 
θέλων, φύσει κοῦφον ὧν ἴσμεν ζῴων καὶ δρομικόν, 
ὅτι 
<div class=QU></div>Ἄκρον ἐπ’ ἀνθερίκων καρπὸν θέεν οὐδὲ κατέκλα.<tr><th>25<td>καὶ πάλιν οὐκ ἂν ὀκνήσειεν φάναι “ἀελλοπόδων 
δρόμον ἵππων.” καὶ ἢν οἰκίαν ἐπαινῇ καλὴν 
καὶ ἄριστα κατεσκευασμένην, εἴποι ἄν 
<div class=QU></div>Ζηνός που τοιήδε γ’ Ὀλυμπίου ἔνδοθεν αὐλή. 
ὁ δὲ κόλαξ τοῦτο τὸ ἔπος κἂν περὶ τῆς συβώτου<tr><th>30<td>καλύβης εἴποι, εἰ μόνον τι παρὰ τοῦ συβώτου 
λαβεῖν ἐλπίσειεν· ὅπου Κύναιθος ὁ Δημητρίου 
τοῦ Πολιορκητοῦ κόλαξ ἁπάντων αὐτῷ τῶν 
πρὸς τὴν κολακείαν καταναλωμένων ἐπῄνει ὑπὸ 
βηχὸς ἐνοχλούμενον τὸν Δημήτριον, ὅτι ἐμμελῶς<tr><th>35<td>ἐχρέμπτετο.<td class=Y rowspan=8>324<tr><td><h6>Pro Imag</h6>. <h2>21</h2><td>    Οὐ μόνον δὲ τοῦτο ἑκατέρου αὐτῶν γνώρισμά 
ἐστιν, τὸ τοὺς μὲν κόλακας οὐκ ὀκνεῖν καὶ ψεύδε‐ 
σθαι τοῦ χαρίσασθαι ἕνεκα τοῖς ἐπαινουμένοις, 
ἐξαίρειν δὲ τοὺς ἐπαινοῦντας τὰ ὑπάρχοντα πει‐<tr><th>5<td>ρᾶσθαι· ἀλλὰ κἀκείνῳ οὐ μικρῷ διαλλάττουσιν, 
ὅτι οἱ μὲν κόλακες, ἐφ’ ὅσον οἷόν τε αὐτοῖς, 
χρῶνται ταῖς ὑπερβολαῖς, οἱ ἐπαινοῦντες δὲ καὶ 
ἐν αὐταῖς ταύταις σωφρονοῦσιν καὶ ἐντὸς τῶν 
ὅρων μένουσιν.<tr><th>10<td>    Ταῦτά σοι ἀπὸ πολλῶν ὀλίγα κολακείας καὶ 
ἐπαίνου ἀληθοῦς δείγματα, ὡς μὴ πάντας ὑπο‐ 
πτεύσῃς τοὺς ἐπαινοῦντας, ἀλλὰ διακρίνῃς καὶ 
παραμετρῇς τῷ οἰκείῳ μέτρῳ ἑκάτερον.<tr><td><h6>Pro Imag</h6>. <h2>22</h2><td>    Φέρ’ οὖν, εἰ δοκεῖ, πρόσαγε τοῖς ὑπ’ ἐμοῦ 
εἰρημένοις τοὺς κανόνας ἀμφοτέρους, ὡς μάθῃς 
εἴτε τούτῳ εἴτ’ ἐκείνῳ ἐοίκασιν. ἐγὼ γὰρ εἰ μέν 
τινα ἄμορφον οὖσαν ἔφην τῷ ἐν Κνίδῳ ἀγάλματι<tr><th>5<td>ὁμοίαν, γόης ἂν καὶ τοῦ Κυναίθου κολακικώτερος 
ὄντως νομιζοίμην· εἰ δὲ τοιαύτην ὑπάρχουσαν 
οἵαν πάντες ἴσασιν, οὐ πάνυ ἐκ πολλοῦ διαστή‐ 
ματος ἦν τὸ τόλμημα.<tr><td><h6>Pro Imag</h6>. <h2>23</h2><td>    Τάχ’ ἂν οὖν φαίης, μᾶλλον δὲ ἤδη εἴρηκας, 
“ἐπαινεῖν μέν σοι εἰς τὸ κάλλος ἐφείσθω· ἀνεπί‐ 
φθονον μέντοι ποιήσασθαι τὸν ἔπαινον ἐχρῆν, 
ἀλλὰ μὴ θεαῖς ἀπεικάζειν ἄνθρωπον οὖσαν.”<tr><th rowspan=2>5<td>ἐγὼ δὲ—ἤδη γάρ με προάξεται τἀληθὲς εἰπεῖν— 
οὐ θεαῖς σε, ὦ βελτίστη, εἴκασα, τεχνιτῶν δὲ 
ἀγαθῶν δημιουργήμασιν λίθου καὶ χαλκοῦ ἢ 
ἐλέφαντος πεποιημένοις· τὰ δὲ ὑπ’ ἀνθρώπων<tr><td>γεγενημένα οὐκ ἀσεβές, οἶμαι, ἀνθρώποις εἰκά‐<td class=Y rowspan=7>326<tr><th>10<td>ζειν. ἐκτὸς εἰ μὴ σὺ τοῦτο εἶναι τὴν Ἀθηνᾶν 
ὑπείληφας τὸ ὑπὸ Φειδίου πεπλασμένον ἢ τοῦτο 
τὴν οὐρανίαν Ἀφροδίτην ὃ ἐποίησεν Πραξιτέλης 
ἐν Κνίδῳ οὐ πάνυ πολλῶν ἐτῶν. ἀλλ’ ὅρα μὴ 
ἄσεμνον ᾖ τὰ τοιαῦτα περὶ τῶν θεῶν δοξάζειν,<tr><th>15<td>ὧν τάς γε ἀληθεῖς εἰκόνας ἀνεφίκτους εἶναι 
ἀνθρωπίνῃ μιμήσει ἔγωγε ὑπολαμβάνω.<tr><td><h6>Pro Imag</h6>. <h2>24</h2><td>    Εἰ δὲ καὶ ὅτι μάλιστά σε αὐταῖς ἐκείναις εἴκασα, 
οὐκ ἐμὸν τοῦτο, οὐδὲ ἐγὼ πρῶτος ταύτην ἐτεμόμην 
τὴν ὁδόν, ἀλλὰ πολλοὶ καὶ ἀγαθοὶ ποιηταί, καὶ 
μάλιστα ὁ πολίτης ὁ σὸς Ὅμηρος, ὃν καὶ νῦν<tr><th>5<td>ἀναβιβάσομαι συναγορεύσοντά μοι, ἢ οὐδεμία 
μηχανὴ μὴ οὐχὶ καὶ αὐτὸν σὺν ἐμοὶ ἁλῶναι. 
    Ἐρήσομαι τοίνυν αὐτόν, μᾶλλον δὲ σὲ ὑπὲρ 
αὐτοῦ—καὶ γὰρ διαμνημονεύεις εὖ ποιοῦσα τὰ 
χαριέστατα τῶν ἐρραψῳδημένων αὐτῷ—τί σοι<tr><th>10<td>ἐκεῖνος δοκεῖ, ὁπόταν περὶ τῆς αἰχμαλώτου 
λέγῃ τῆς Βρισηΐδος ὅτι χρυσῇ Ἀφροδίτῃ ἰκέλη 
ἐπένθει τὸν Πάτροκλον; εἶτα μετὰ μικρόν, ὡς 
οὐχ ἱκανὸν εἰ μόνῃ τῇ Ἀφροδίτῃ ἐοικυῖα ἔσται, 
<div class=QU></div>Εἶπε δ’ ἄρα—φησίν—κλαίουσα γυνὴ εἰκυῖα θεῇσιν.<tr><th rowspan=2>15<td>    Ὁπόταν οὖν τὰ τοιαῦτα λέγῃ, μισεῖς κἀκεῖνον 
καὶ ἀπορρίπτεις τὸ βιβλίον, ἢ δίδως αὐτῷ ἐλευ‐ 
θεριάζειν ἐν τῷ ἐπαίνῳ; ἀλλὰ κἂν σὺ μὴ δῷς, ὅ 
γε τοσοῦτος αἰὼν δέδωκεν, οὐδ’ ἔστιν ὅστις αὐτὸν<tr><td>ἐπὶ τούτῳ ᾐτιάσατο, οὐδὲ ὁ μαστίξαι τολμήσας<td class=Y rowspan=8>328<tr><th>20<td>αὐτοῦ τὴν εἰκόνα οὐδ’ ὁ τὰ νόθα ἐπισημηνάμενος 
τῶν ἐπῶν ἐν τῇ παραγραφῇ τῶν ὀβελῶν. 
    Εἶτα ἐκείνῳ μὲν ἐφεθήσεται βάρβαρον γυναῖκα, 
καὶ ταῦτα κλαίουσαν, τῇ χρυσῇ Ἀφροδίτῃ εἰ‐ 
κάσαι, ἐγὼ δ’, ἵνα μὴ τὸ κάλλος εἴπω, διότι μὴ<tr><th>25<td>ἀνέχῃ ἀκούουσα, οὐκ ἂν παραβάλλοιμι θεῶν 
εἰκόσι γυναῖκα φαιδρὰν καὶ μειδιῶσαν τὰ πολλά, 
ὅπερ θεοῖς ὅμοιον ἄνθρωποι ἔχουσιν;<tr><td><h6>Pro Imag</h6>. <h2>25</h2><td>    Ἐπὶ μέν γε τοῦ Ἀγαμέμνονος ὅρα ὅσην αὐτὸς 
φειδὼ ἐποιήσατο τῶν θεῶν καὶ ὡς ἐταμιεύσατο 
τὰς εἰκόνας εἰς τὸ σύμμετρον· ὡς ὄμματα μέν 
φησιν καὶ κεφαλὴν ἴκελον αὐτὸν εἶναι τῷ Διί,<tr><th>5<td>τῷ Ἄρεϊ δὲ τὴν ζώνην, στέρνον δὲ τῷ Ποσειδῶνι, 
διαιρῶν τὸν ἄνθρωπον κατὰ μέλη πρὸς τοσούτων 
θεῶν εἰκόνας· καὶ αὖ πάλιν βροτολοιγῷ Ἄρεΐ 
φησίν τιν’ ὅμοιον εἶναι καὶ ἄλλον ἄλλῳ, θεοειδῆ 
τὸν Φρύγα τὸν τοῦ Πριάμου, καὶ θεοείκελον<tr><th>10<td>πολλάκις τὸν Πηλέως. 
    Ἀλλὰ ἐπάνειμι αὖθις ἐπὶ τὰ γυναικεῖα τῶν 
παραδειγμάτων· ἀκούεις γὰρ δή που αὐτοῦ 
λέγοντος 
<div class=QU></div>Ἀρτέμιδι ἰκέλη ἠὲ χρυσέῃ Ἀφροδίτῃ.<tr><th>15<td>καὶ 
<div class=QU></div>οἵη δ’ Ἄρτεμις εἶσι κατ’ οὔρεος.<tr><td rowspan=2><h6>Pro Imag</h6>. <h2>26</h2><td class=QE>Οὐ μόνον δὲ τοὺς ἀνθρώπους αὐτοὺς θεοῖς<tr><td>ἀπεικάζει, ἀλλὰ καὶ τὴν Εὐφόρβου κόμην ταῖς 
Χάρισιν ἀπείκασε, καὶ ταῦτα αἵματι δεδευμένην. 
καὶ ὅλως τοσαῦτά ἐστιν τὰ τοιαῦτα ὡς μηδὲν<td class=Y rowspan=8>330<tr><th>5<td>εἶναι μέρος τῆς ποιήσεως ὃ μὴ ταῖς θείαις εἰκόσιν 
διακεκόσμηται. ὥστε ἢ κἀκεῖνα ἐξαληλίφθω, ἢ 
καὶ ἡμῖν τὰ ὅμοια τολμᾶν ἐφείσθω. οὕτω δὲ τὸ 
κατὰ τὰς εἰκόνας καὶ τὰς ὁμοιώσεις ἀνεύθυνόν 
ἐστιν ὥστε Ὅμηρος καὶ τὰς θεὰς αὐτὰς οὐκ<tr><th>10<td>ὤκνησεν ἀπὸ τῶν ἐλαττόνων ἐπαινέσαι· τοὺς 
γοῦν τῆς Ἥρας ὀφθαλμοὺς τοῖς τῶν βοῶν εἴ‐ 
κασεν· ἕτερος δέ τις ἰοβλέφαρον τὴν Ἀφροδίτην 
ἔφη. τὴν μὲν γὰρ ῥοδοδάκτυλον τίς ἀγνοεῖ τῶν 
κἂν ἐπ’ ἐλάχιστον τῇ Ὁμήρου ποιήσει ὡμιλη‐<tr><th>15<td>κότων;<tr><td><h6>Pro Imag</h6>. <h2>27</h2><td>    Καίτοι τὰ μὲν τῆς μορφῆς ἔτι μετριώτερα, εἰ 
τις θεῷ ἐοικέναι λέγεται· ἀλλὰ τὰς προσηγορίας 
αὐτὰς πόσοι ἐμιμήσαντο τὰς τῶν θεῶν, Διονύσιοι 
καὶ Ἡφαιστίωνες καὶ Ζήνωνες καὶ Ποσειδώνιοι<tr><th>5<td>καὶ Ἑρμαῖ προσαγορευόμενοι; Λητὼ δὲ γυνή τις 
ἐγένετο Εὐαγόρου τοῦ Κυπρίων βασιλέως, καὶ 
ὅμως οὐκ ἠγανάκτησεν ἡ θεὸς δυναμένη λίθον 
αὐτὴν ὥσπερ τὴν Νιόβην ἀπεργάσασθαι. ἐῶ 
γὰρ τοὺς Αἰγυπτίους, οἵπερ καὶ δεισιδαιμονέ‐<tr><th>10<td>στατοί εἰσιν πάντων, ὅμως τοῖς θείοις ὀνόμασιν 
εἰς κόρον ἐπιχρωμένους· σχεδὸν γοῦν τὰ πλεῖστα 
αὐτοῖς ἐξ οὐρανοῦ ἐστιν.<tr><td><h6>Pro Imag</h6>. <h2>28</h2><td>    Ὥστε οὐ πρός γε σοῦ τὸ τοιοῦτον, ψοφοδεῶς 
διακεῖσθαι πρὸς τὸν ἔπαινον· εἰ γάρ τι ἐν τῷ 
συγγράμματι πεπλημμέληται εἰς τὸ θεῖον, σὺ 
μὲν ἀνεύθυνος αὐτοῦ, ἐκτὸς εἰ μή τινα νομίζεις<tr><th>5<td>ἀκροάσεως εὔθυναν εἶναι, ἐμὲ δὲ ἀμυνοῦνται οἱ 
θεοί, ἐπειδὰν πρὸ ἐμοῦ τὸν Ὅμηρον καὶ τοὺς 
ἄλλους ποιητὰς ἀμύνωνται. ἀλλ’ οὐδέπω οὐδὲ 
τὸν ἄριστον τῶν φιλοσόφων ἠμύναντο εἰκόνα θεοῦ 
τὸν ἄνθρωπον εἰπόντα εἶναι.<td class=Y rowspan=7>332<tr><th>10<td>    Πολλὰ ἔτι ἔχων πρὸς σὲ εἰπεῖν Πολυστράτου 
ἕνεκα τούτου παύσομαι, ἵνα καὶ ἀπομνημονεῦσαι 
δυνηθῇ τὰ εἰρημένα.<tr><th>12<td><a class=SN>ΠΟΛΥΣΤΡΑΤΟΣ</a><tr><td><h6>Pro Imag</h6>. <h2>29</h2><td>    Οὐκ οἶδα εἴ μοι τοῦτο δυνατὸν ἔτι, ὦ Λυκῖνε· 
μακρὰ γὰρ εἴρηταί σοι καὶ ταῦτα, καὶ ὑπὲρ τὸ 
ὕδωρ τὸ ἐκκεχυμένον. πειράσομαι δ’ ὅμως ἐπι‐ 
μνησθῆναι αὐτῶν. καὶ ὡς ὁρᾷς, ἤδη ἀποσοβῶ<tr><th>5<td>παρ’ αὐτὴν ἐπιβυσάμενος τὰ ὦτα, ὡς μή τι 
παρεμπεσὸν ἄλλο συγχέῃ τὴν τάξιν αὐτῶν, εἶτά 
μοι συρίττεσθαι συμβῇ πρὸς τῶν θεατῶν.<tr><th>7<td><a class=SN>ΛΥΚΙΝΟΣ 
</a>    Αὐτῷ σοι μελήσει, ὦ Πολύστρατε, ὅπως ἄριστα 
ὑποκρίνῃ. ἐγὼ δὲ ἐπείπερ ἅπαξ σοι τὸ δρᾶμα<tr><th rowspan=2>10<td>παραδέδωκα, νῦν μὲν ἐκποδὼν ἀποστήσομαι· 
ὁπόταν δὲ τὰς ψήφους ἀνακηρύττωσι τῶν κριτῶν, 
τότε ἤδη καὶ αὐτὸς παρέσομαι ὀψόμενος ὁποῖόν<tr><td>τι τὸ τέλος τοῦ ἀγῶνος ἔσται.<td class=Y>334</table>
<script>
var IL = ["Line", "Section"];
document.body.onload=f();
</script>
</body>
</html>
