<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: De cruce et latrone (homilia 1) :: TLG 2062 032</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 032&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>De cruce et latrone </strong>(homilia 1)</p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>De cruce et latrone </strong>(homilia 1)</p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>49</h3>.<h2>399</h2> <h1>(14t)</h1><td><a class="T Em">Εἰς τὸν σταυρὸν καὶ εἰς τὸν λῃστὴν, καὶ περὶ τῆς δευτέρας τοῦ Χριστοῦ παρουσίας, καὶ περὶ τοῦ</a><td class=K rowspan=10><tr><th>15t<td><a class="T Em">συνεχῶς εὔχεσθαι ὑπὲρ τῶν ἐχθρῶν.</a><tr><th>16t<td><a class="T Em">Ὁμιλία αʹ.</a><tr><th>17<td>    αʹ. Σήμερον ὁ Κύριος ἡμῶν Ἰησοῦς ὁ Χριστὸς ἐν 
σταυρῷ, καὶ ἡμεῖς ἑορτὴν ἄγομεν, ἵνα μάθῃς ὅτι ὁ 
σταυρὸς ἑορτὴ καὶ πανήγυρις πνευματική. Πρότερον<tr><th>20<td>μὲν γὰρ ὁ σταυρὸς ὄνομα καταδίκης ἦν, νυνὶ δὲ πρᾶ‐ 
γμα τιμῆς γέγονε· πρότερον σύμβολον κατακρίσεως, 
νυνὶ δὲ ὑπόθεσις σωτηρίας. Οὗτος γὰρ μυρίων ἡμῖν 
ἀγαθῶν αἴτιος γέγονεν, οὗτος ἡμᾶς τῆς πλάνης ἀπήλ‐ 
λαξεν, οὗτος ἐν σκότει καθημένους ἐφώτισεν; οὗτος<tr><th>25<td>ἐκπεπολεμωμένους ἡμᾶς τῷ Θεῷ κατήλλαξεν, ἀπηλ‐ 
λοτριωμένους ᾠκείωσε, μακρὰν ὄντας ἐγγὺς εἶναι 
ἐποίησεν· οὗτος ἔχθρας ἀναίρεσις, οὗτος εἰρήνης 
ἀσφάλεια, μυρίων ἡμῖν ἀγαθῶν θησαυρὸς γέγονε. Διὰ 
τοῦτον οὐκέτι πλανώμεθα ἐν ἐρημίαις· τὴν γὰρ ἀλη‐<tr><th>30<td>θινὴν ὁδὸν ἐπέγνωμεν· οὐκέτι τῶν βασιλείων ἔξω 
διάγομεν· τὴν γὰρ θύραν εὕραμεν· οὐ φοβούμεθα τὰ 
πεπυρωμένα βέλη τοῦ διαβόλου· τὴν γὰρ πηγὴν εἴ‐ 
δομεν. Διὰ τοῦτον οὐκέτι ἐσμὲν ἐν χηρείᾳ· τὸν γὰρ 
νυμφίον ἀπειλήφαμεν· οὐ δεδοίκαμεν τὸν λύκον· τὸν<tr><th>35<td>γὰρ ποιμένα τὸν καλὸν ἔχομεν· <span class=Em>Ἐγὼ</span> γάρ <span class=Em>εἰμι, 
</span>φησὶν, <span class=Em>ὁ ποιμὴν ὁ καλός.</span> Διὰ τοῦτον οὐ φρίττομεν 
τὸν τύραννον· προσεδρεύομεν γὰρ τῷ βασιλεῖ· καὶ 
διὰ ταῦτα ἑορτὴν ἄγομεν, σταυροῦ μνήμην τελοῦν‐ 
τες. Οὕτω καὶ Παῦλος ἐκέλευσε διὰ τὸν σταυρὸν<tr><th>40<td>ἑορτὴν ἄγειν· <span class=Em>Ἑορτάζωμεν</span> γὰρ, φησὶ, <span class=Em>μὴ ἐν ζύμῃ 
παλαιᾷ, ἀλλ’ ἐν ἀζύμοις εἰλικρινείας καὶ ἀλη‐ 
θείας.</span> Εἶτα τὴν αἰτίαν προστιθεὶς, ἐπήγαγεν· <span class=Em>Ὅτι 
τὸ Πάσχα ἡμῶν ὑπὲρ ἡμῶν ἐτύθη Χριστός.</span> Ὁρᾷς 
πῶς διὰ τὸν σταυρὸν ἑορτάζειν κελεύει; ἐν γὰρ τῷ<tr><th>45<td>σταυρῷ ἐτύθη ὁ Χριστός. Ὅπου δὲ θυσία, ἐκεῖ 
ἀναίρεσις ἁμαρτημάτων, ἐκεῖ καταλλαγὴ Δεσπότου, 
ἐκεῖ ἑορτὴ καὶ χαρά. <span class=Em>Τὸ Πάσχα ἡμῶν ὑπὲρ ἡμῶν 
ἐτύθη Χριστός.</span> Καὶ ποῦ ἐτύθη, εἰπέ; Ἐφ’ ὑψηλοῦ 
τοῦ ἰκρίου. Καινὸν τὸ θυσιαστήριον τῆς θυσίας ταύ‐<tr><td><h3>49</h3>.<h2>399</h2> <h1>(50)</h1><td>της, ἐπειδὴ καὶ ἡ θυσία καινὴ καὶ παράδοξος.<td class=K rowspan=9>Column end<tr><td><h3>49</h3>.<h2>400</h2> <h1>(17)</h1><td>Ὁ αὐτὸς γὰρ καὶ θυσία καὶ ἱερεὺς ἦν· θυσία μὲν 
κατὰ σάρκα, ἱερεὺς δὲ κατὰ πνεῦμα· ὁ αὐτὸς καὶ 
προσῆγε καὶ προσήγετο δὲ κατὰ σάρκα. Ἄκουσον<tr><th>20<td>γοῦν πῶς ἀμφότερα ταῦτα ὁ Παῦλος ἐδήλωσε· <span class=Em>Πᾶς 
ἀρχιερεὺς,</span> φησὶν, <span class=Em>ἐξ ἀνθρώπων λαμβανόμενος, 
ὑπὸ ἀνθρώπων καθίσταται· ὅθεν ἀναγκαῖον 
ἔχειν τι καὶ τοῦτον ὃ προσενέγκοι. Ἰδοὺ αὐτὸς 
προσφέρει ἑαυτόν.</span> Ἀλλαχοῦ δέ φησιν, ὅτι <span class=Em>Χριστὸς</span><tr><th>25<td><span class=Em>ἅπαξ προσενεχθεὶς εἰς τὸ πολλῶν ἀνεν‐ 
εγκεῖν ἁμαρτίας, ὀφθήσεται τοῖς αὐτὸν ἀπεκ‐ 
δεχομένοις εἰς σωτηρίαν.</span> Ἰδοὺ ἐνταῦθα προσηνέχθη, 
ἐκεῖ δὲ ἑαυτὸν προσήνεγκεν. Εἶδες πῶς καὶ θυσία 
καὶ ἱερεὺς ἐγένετο, καὶ θυσιαστήριον ὁ σταυρὸς ἦν;<tr><th>30<td>Καὶ τίνος ἕνεκεν οὐκ ἐν τῷ ναῷ, φησὶν, ἡ θυσία προσ‐ 
φέρεται, ἀλλ’ ἔξω τῆς πόλεως καὶ τῶν τειχῶν; Ἵνα 
ἐκεῖνο πληρωθῇ, ὅτι <span class=Em>Ἐν τοῖς ἀνόμοις ἐλογίσθη. 
</span>Τίνος δὲ ἕνεκεν ἐφ’ ὑψηλοῦ τοῦ ἰκρίου σφάττεται, καὶ 
οὐχ ὑπὸ στέγην; Ἵνα τοῦ ἀέρος τὴν φύσιν ἐκκαθάρῃ,<tr><th>35<td>διὰ τοῦτο ἐφ’ ὑψηλοῦ, οὐκ ἐπικειμένης στέγης, ἀλλ’ 
ἐπικειμένου οὐρανοῦ. Ἐκαθαίρετο μὲν γὰρ ὁ ἀὴρ ἐφ’ 
ὑψηλοῦ θυομένου τοῦ προβάτου· ἐκαθαίρετο δὲ καὶ ἡ 
γῆ· ἔσταζε γὰρ τὸ αἷμα ἀπὸ τῆς πλευρᾶς ἐπ’ αὐτήν. 
Διὰ τοῦτο οὐχ ὑπὸ στέγην, διὰ τοῦτο οὐκ ἐν τῷ ναῷ<tr><th>40<td>τῷ Ἰουδαϊκῷ, ἵνα μὴ νοσφίσωνται τὴν θυσίαν Ἰου‐ 
δαῖοι, μηδὲ νομίσῃς ὑπὲρ τοῦ ἔθνους ἐκείνου μόνου 
ταύτην προσάγεσθαι· διὰ τοῦτο ἔξω πόλεως καὶ τει‐ 
χῶν, ἵνα μάθῃς ὅτι καθολικὴ ἡ θυσία, ὅτι ὑπὲρ τῆς 
γῆς ἁπάσης ἡ προσφορὰ, ἵνα μάθῃς ὅτι κοινὸς ὁ κα‐<tr><th>45<td>θαρισμός ἐστιν, οὐ μερικὸς, καθάπερ ἐπὶ τῶν Ἰου‐ 
δαίων. Ἰουδαίοις μὲν γὰρ διὰ τοῦτο ἐκέλευσεν ὁ Θεὸς 
πᾶσαν ἀφιέναι τὴν γῆν, καὶ εἰς ἕνα τόπον προσφέρειν 
τὰς θυσίας καὶ εὔχεσθαι, ἐπειδὴ πᾶσα ἡ γῆ ἀκάθαρ‐ 
τος ἦν, καπνοῦ καὶ κνίσσης καὶ πάντων τῶν ἄλλων<tr><td rowspan=2><h3>49</h3>.<h2>400</h2> <h1>(50)</h1><td>μολυσμῶν τῶν ἐκ τῶν θυσιῶν τῶν Ἑλληνικῶν ἐπ’ 
αὐτὴν φερομένων· ἡμῖν δὲ, ἐπειδὴ λοιπὸν ὁ Χριστὸς 
ἐλθὼν πᾶσαν τὴν οἰκουμένην ἐξεκάθαρεν, ἅπας τόπος<tr><td>εὐκτήριον γέγονε. Διὰ τοῦτο καὶ Παῦλος θαῤῥῶν παρ‐<td class=Y rowspan=14>399<tr><td><h3>49</h3>.<h2>401</h2><td>ῄνει λοιπὸν ἀδεῶς προσεύχεσθαι πανταχοῦ, λέγων 
οὕτω· <span class=Em>Βούλομαι προσεύχεσθαι τοὺς ἄνδρας ἐν 
παντὶ τόπῳ ἐπαίροντας ὁσίας χεῖρας.</span> Εἶδες πῶς 
ἐκαθάρθη ἡ οἰκουμένη; Διὰ γὰρ τοῦ τόπου πανταχοῦ<tr><th>5<td>ἐπαίρειν χεῖρας ὁσίας δυνάμεθα, ἐπειδὴ πᾶσα ἡ γῆ 
ἁγία γέγονεν ἁγιωτέρα τῶν ἁγίων τῶν ἔνδον. Ἐκεῖ 
μὲν γὰρ προσηνέχθη πρόβατον ἄλογον, ἐνταῦθα δὲ 
πνευματικόν· ὅσῳ δὲ μείζων ἡ θυσία, τοσούτῳ πλείων 
καὶ ὁ ἁγιασμός. Διὰ τοῦτο ἑορτὴ ὁ σταυρός.<tr><th>10<td>    βʹ. Βούλει μαθεῖν αὐτοῦ καὶ ἕτερον κατόρθωμα; Τὸν 
παράδεισον πεντακισχίλια ἔτη καὶ πλείω κεκλεισμέ‐ 
νον σήμερον ἡμῖν ἠνέῳξεν. Ἐν ταύτῃ γὰρ τῇ ἡμέρᾳ, 
ἐν ταύτῃ τῇ ὥρᾳ, τὸν λῃστὴν εἰσήγαγεν ὁ Θεὸς, δύο 
κατορθώματα ἐργασάμενος· ἓν μὲν, ὅτι παράδεισον<tr><th>15<td>ἠνέῳξεν, ἕτερον δὲ, ὅτι λῃστὴν εἰσήγαγε. Σήμερον 
ἀπέδωκεν ἡμῖν τὴν ἀρχαίαν πατρίδα, σήμερον ἐπαν‐ 
ήγαγεν ἡμᾶς ἐπὶ τὴν πατρῴαν πόλιν, καὶ τὴν οἰ‐ 
κίαν ἐχαρίσατο τῇ κοινῇ τῶν ἀνθρώπων φύσει· <span class=Em>Σή‐ 
μερον</span> γὰρ, φησὶν, <span class=Em>μετ’ ἐμοῦ ἔσῃ ἐν τῷ παραδείσῳ.</span><tr><th>20<td>Τί λέγεις; ἐσταύρωσαι καὶ προσήλωσαι, καὶ παράδει‐ 
σον ἐπαγγέλλῃ; Ναὶ, φησὶν, ἵνα ἐν τῷ σταυρῷ τὴν 
δύναμιν τὴν ἐμὴν καταμάθῃς. Ἐπειδὴ γὰρ τὸ πρᾶ‐ 
γμα σκυθρωπὸν ἦν, ἵνα μὴ τῇ φύσει τοῦ σταυροῦ 
πρόσχῃς, ἀλλὰ τὴν δύναμιν τοῦ σταυρουμένου μάθῃς,<tr><th>25<td>ἐν σταυρῷ τὸ θαῦμα ἐργάζεται τοῦτο, ὃ μάλιστα δεί‐ 
κνυσιν αὐτοῦ τὴν ἰσχύν. Οὐ γὰρ νεκρὸν ἀναστήσας, 
οὐ θαλάττῃ καὶ πνεύμασιν ἐπιτιμήσας, οὐ δαίμονας 
ἀπελάσας, ἀλλὰ σταυρούμενος, προσηλούμενος, ὑβρι‐ 
ζόμενος, ἐμπτυόμενος, λοιδορούμενος, διασυρόμενος<tr><th>30<td>ἴσχυσε τὴν πονηρὰν τοῦ λῃστοῦ διάνοιαν μεταθεῖναι, 
ἵνα ἑκατέρωθεν τὴν δύναμιν αὐτοῦ ἴδῃς. Τήν τε γὰρ 
κτίσιν ἐκλόνησεν ἅπασαν, καὶ τὰς πέτρας διέῤ‐ 
ῥηξε, τῆς πέτρας τε ἀναισθητοτέραν τοῦ λῃστοῦ ψυ‐ 
χὴν ἐπεσπάσατο καὶ ἐτίμησε· <span class=Em>Σήμερον</span> γὰρ <span class=Em>μετ’</span><tr><th>35<td><span class=Em>ἐμοῦ ἔσῃ ἐν τῷ παραδείσῳ,</span> φησί. Καίτοι τὰ χερου‐ 
βὶμ ἐτήρει τὸν παράδεισον· ἀλλ’ οὗτος καὶ τῶν χε‐ 
ρουβὶμ Δεσπότης· φλογίνη ῥομφαία ἐκεῖ στρέφεται· 
ἀλλ’ αὐτὸς καὶ φλογὸς καὶ γεέννης καὶ ζωῆς καὶ θα‐ 
νάτου ἐξουσίαν ἔχει. Καίτοι γε βασιλεὺς οὐδεὶς ἄν<tr><th>40<td>ποτε ἀνάσχοιτο λῃστὴν ἄνθρωπον, ἢ ἕτερόν τινα τῶν 
ὁμοδούλων μεθ’ ἑαυτοῦ καθίσας, οὕτως εἰς πόλιν εἰσ‐ 
αγαγεῖν. Ἀλλ’ ὁ Χριστὸς τοῦτο ἐποίησε, καὶ εἰς τὴν 
ἱερὰν εἰσερχόμενος πατρίδα, μεθ’ ἑαυτοῦ τὸν λῃστὴν 
εἰσάγει, οὐ καταπατῶν τὸν παράδεισον, οὐδὲ καται‐<tr><th>45<td>σχύνων τοῖς ποσὶ τοῦ λῃστοῦ, ἀλλὰ μᾶλλον τιμῶν 
τὸν παράδεισον· τιμὴ γὰρ παραδείσου, τὸ τοιοῦτον 
ἔχειν δεσπότην, ὡς καὶ λῃστὴν ἄξιον ποιῆσαι τῆς 
τρυφῆς τῆς ἐν τῷ παραδείσῳ. Καὶ γὰρ ὅτε τελώνας 
καὶ πόρνας εἰσήγαγεν εἰς τὴν βασιλείαν τῶν οὐρανῶν,<tr><td><h3>49</h3>.<h2>401</h2> <h1>(50)</h1><td>οὐκ ἀτιμάζων τοῦτο ἐποίει, ἀλλὰ μᾶλλον ἐτίμα, δει‐ 
κνὺς ὅτι τοιοῦτός ἐστιν ὁ Κύριος τῆς βασιλείας τῶν 
οὐρανῶν, ὡς καὶ πόρνας καὶ τελώνας οὕτως ἐργάσα‐ 
σθαι δοκίμους, ὡς ἀξίους φανῆναι τῆς ἐκεῖσε τιμῆς 
καὶ δωρεᾶς. Καθάπερ γὰρ ἰατρὸν τότε μάλιστα θαυ‐<tr><th>55<td>μάζομεν, ὅταν ἴδωμεν ἀνθρώπους ἀνίατα παθήματα 
ἔχοντας ἀπαλλάττοντα τῆς ἀῤῥωστίας καὶ πρὸς ὑγείαν 
ἐπανάγοντα· οὕτω καὶ τὸν Χριστὸν θαυμάζειν δί‐ 
καιον, ὅταν τραύματα ἀνίατα θεραπεύῃ, ὅταν τελώ‐ 
νην καὶ πόρνην εἰς τοσαύτην ὑγείαν ἐπαναγάγῃ, ὡς<tr><th rowspan=2>60<td>ἀξίους ἀποφῆναι τῶν οὐρανῶν. Καὶ τί τοιοῦτον ὁ λῃ‐ 
στὴς ἐπεδείξατο, φησὶν, ἵνα παραδείσου τύχῃ μετὰ 
σταυρόν; Βούλει συντόμως εἴπω τὴν ἀνδρείαν αὐτοῦ; 
Ὅτε Πέτρος ἠρνήσατο κάτω, τότε ἐκεῖνος ὡμολόγη‐<tr><td>σεν ἄνω. Καὶ ταῦτα οὐ τοῦ Πέτρου κατηγορῶν λέγω,<td class=K rowspan=14>Column end<tr><td><h3>49</h3>.<h2>402</h2><td>μὴ γένοιτο, ἀλλὰ τοῦ λῃστοῦ τὴν μεγαλοψυχίαν δεῖ‐ 
ξαι βουλόμενος. Ὁ μαθητὴς ἀπειλὴν οὐκ ἤνεγκεν 
εὐτελοῦς κορασίου· ὁ δὲ λῃστὴς ὁρῶν δῆμον ὁλόκλη‐ 
ρον περιεστῶτα, βοῶντα, μαινόμενον, βλασφημίας<tr><th>5<td>καὶ σκώμματα ἐξακοντίζοντα, οὐ προσέσχεν ἐκείνοις, 
οὐκ ἐνενόησε τὴν φαινομένην εὐτέλειαν τοῦ σταυρου‐ 
μένου, ἀλλὰ τοῖς τῆς πίστεως ὀφθαλμοῖς ἅπαντα 
ταῦτα παραδραμὼν, καὶ τὰ ταπεινὰ κωλύματα ἀφεὶς, 
ἐπέγνω τὸν τῶν οὐρανῶν Δεσπότην, καὶ αὐτῷ προσ‐<tr><th>10<td>πεσὼν ἔλεγε· <span class=Em>Μνήσθητί μου, Κύριε, ὅταν ἔλθῃς ἐν 
τῇ βασιλείᾳ σου.</span> Μὴ δὴ παραδράμωμεν ἁπλῶς τὸν 
λῃστὴν τοῦτον, μηδὲ ἐπαισχυνθῶμεν διδάσκαλον λα‐ 
βεῖν, ὃν οὐκ ἐπῃσχύνθη ὁ Δεσπότης ὁ ἡμέτερος πρῶ‐ 
τον εἰσαγαγεῖν εἰς τὸν παράδεισον· μὴ ἐπαισχυνθῶ‐<tr><th>15<td>μεν διδάσκαλον λαβεῖν ἄνθρωπον πρὸ τῆς φύσεως 
ἁπάσης ἄξιον φανέντα τῆς πολιτείας τῆς ἐν τοῖς οὐρα‐ 
νοῖς, ἀλλὰ τὸ καθ’ ἕκαστον ἀκριβῶς ἐξετάσωμεν, ἵνα 
μάθωμεν τοῦ σταυροῦ τὴν δύναμιν. Οὐκ εἶπε πρὸς 
αὐτὸν, καθάπερ πρὸς τὸν Πέτρον· <span class=Em>Δεῦρο ὀπίσω μου,</span><tr><th>20<td><span class=Em>καὶ ποιήσω σε ἁλιέα ἀνθρώπων·</span> οὐδὲ εἶπε πρὸς 
αὐτὸν, καθάπερ πρὸς τοὺς δώδεκα, ὅτι <span class=Em>Καθίσεσθε 
ἐπὶ δώδεκα θρόνους κρίνοντες τὰς δώδεκα φυλὰς 
τοῦ Ἰσραήλ·</span> μᾶλλον δὲ οὐδὲ ῥήματος αὐτὸν ὅλως 
ἠξίωσεν· οὐ θαῦμα ἔδειξεν, οὐ νεκρὸν ἀνιστάμενον<tr><th>25<td>ἐθεάσατο, οὐ δαίμονας ἀπελαυνομένους· οὐ θάλατταν 
εἶδεν ὑπακούσασαν, οὐ περὶ βασιλείας αὐτῷ τι εἶπεν, 
οὐ περὶ γεέννης· καὶ πρὸ πάντων αὐτὸν ὡμολόγησε, 
καὶ ταῦτα, τοῦ ἑτέρου λοιδοροῦντος· ἐλοιδόρει γὰρ 
αὐτὸν ὁ ἄλλος λῃστής. Καὶ γὰρ καὶ ἄλλος λῃστὴς ἦν<tr><th>30<td>ἐσταυρωμένος μετ’ αὐτοῦ, ἵνα πληρωθῇ ἐκεῖνο, ὅτι 
<span class=Em>Ἐν τοῖς ἀνόμοις ἐλογίσθη.</span> Ἐβούλοντο γὰρ 
καὶ τὴν δόξαν αὐτοῦ διαβαλεῖν οἱ Ἰουδαῖοι, καὶ παν‐ 
ταχόθεν ἐπηρέαζον τοῖς γινομένοις· ἀλλὰ πανταχόθεν 
διέλαμπεν ἡ ἀλήθεια, καὶ ηὔξετο διὰ τῶν κωλυμάτων<tr><th>35<td>αὐτῶν. Ἐλοιδόρει τοίνυν αὐτὸν ὁ ἄλλος λῃστής. Εἶ‐ 
δες λῃστὴν καὶ λῃστήν; ἀμφότεροι ἐν σταυρῷ, ἀμφό‐ 
τεροι ἀπὸ βίου λῃστρικοῦ, ἀμφότεροι ἀπὸ πονηρίας· 
ἀλλ’ οὐκ ἀμφότεροι ἐν τοῖς αὐτοῖς, ἀλλ’ ὁ μὲν βασι‐ 
λείαν ἐκληρονόμησεν, ὁ δὲ εἰς γέενναν ἐπέμπετο.<tr><th>40<td>Οὕτω καὶ χθές· μαθηταὶ καὶ μαθητὴς, Ἰούδας 
καὶ οἱ ἕνδεκα· ἀλλ’ ἐκεῖνοι μὲν ἔλεγον· <span class=Em>Ποῦ θέλεις 
ἑτοιμάσωμέν σοι φαγεῖν τὸ Πάσχα;</span> οὗτος δὲ προ‐ 
δοσίαν παρεσκευάζετο καὶ ἔλεγε· <span class=Em>Τί θέλετέ μοι δοῦ‐ 
ναι, κἀγὼ ὑμῖν παραδώσω αὐτόν;</span> κἀκεῖνοι μὲν<tr><th>45<td>πρὸς διακονίαν ηὐτρεπίζοντο καὶ τὴν θείαν μυσταγω‐ 
γίαν, οὗτος δὲ πρὸς τὸ προδοῦναι ἔσπευδεν. Οὕτω καὶ 
ἐνταῦθα λῃστὴς καὶ λῃστής· ἀλλ’ ὁ μὲν λοιδορεῖ, ὁ δὲ 
προσκυνεῖ· καὶ ὁ μὲν βλασφημεῖ, ὁ δὲ εὐφημεῖ, καὶ 
τὸν βλασφημοῦντα ἐπιστομίζει λέγων· <span class=Em>Οὐδὲ φοβῇ σὺ</span><tr><td><h3>49</h3>.<h2>402</h2> <h1>(50)</h1><td><span class=Em>τὸν Θεόν; ἄξια γὰρ ὧν ἐπράξαμεν ἀπολαμβά‐ 
νομεν. 
</span>    γʹ. Εἶδες παῤῥησίαν λῃστοῦ; εἶδες παῤῥησίαν ἐν 
σταυρῷ; εἶδες φιλοσοφίαν ἐν τιμωρίᾳ, καὶ εὐλάβειαν ἐν 
κολάσει; Ὅτι γὰρ ἐν ἑαυτῷ ἦν, ὅτι φρένας εἶχε, τῶν<tr><th>55<td>ἥλων αὐτῷ ἐμπεπαρμένων, τίς οὐκ ἂν ἐκπλαγείη, 
Ὁ δὲ οὐ μόνον ἐν ἑαυτῷ ἦν, ἀλλὰ καὶ τὰ καθ’ ἑαυτὸν 
ἀφεὶς, τὰ τῶν ἄλλων ἐφρόντιζε, διδάσκαλος ἐν σταυρῷ 
γινόμενος, καὶ ἐπιτιμῶν καὶ λέγων· <span class=Em>Οὐδὲ φοβῇ σὺ 
τὸν Θεόν;</span> Μὴ πρόσεχε, φησὶ, τῷ κάτω δικαστηρίῳ·<tr><th rowspan=2>60<td>ἔστιν ἕτερος κριτὴς ἀόρατος, ἔστιν ἀδέκαστον δικαστή‐ 
ριον. Μὴ τοίνυν ἴδῃς, ὅτι κατεκρίθη κάτω· τὰ γὰρ 
ἄνω οὐ τοιαῦτα· ἐνταῦθα μὲν γὰρ ἐν τῷ κάτω δικα‐ 
στηρίῳ καὶ δίκαιοι κατακρίνονται, καὶ ἄδικοι διαφεύ‐<tr><td>γουσι, καὶ ὑπεύθυνοι ἀφίενται, καὶ ἀνεύθυνοι κολά‐<td class=Y rowspan=15>401<tr><td><h3>49</h3>.<h2>403</h2><td>ζονται. Καὶ γὰρ ἑκόντες καὶ ἄκοντες πολλὰ ἁμαρτά‐ 
νουσιν οἱ δικάζοντες· ἢ γὰρ ἀγνοοῦντες τὸ δίκαιον καὶ 
ἀπατώμενοι, ἢ εἰδότες μὲν, ὑπὸ χρημάτων δὲ διαφθα‐ 
ρέντες, προέδωκαν πολλάκις τὴν ψῆφον. Ἄνω δὲ οὐ‐<tr><th>5<td>δὲν τοιοῦτόν ἐστιν· ὁ γὰρ Θεὸς κριτὴς δίκαιος, καὶ τὸ 
κρῖμα αὐτοῦ ὡς φῶς ἐξελεύσεται οὐκ ἔχον σκότος 
οὐδὲ ἄγνοιαν. Ἵνα γὰρ μὴ λέγῃ, ὅτι κατεδικάσθη 
κάτω καὶ κατεκρίθη, ἀνήγαγεν αὐτὸν πρὸς τὸ ἄνω 
δικαστήριον· ἀνέμνησεν ἐκείνου τοῦ φοβεροῦ βήματος,<tr><th>10<td>μονονουχὶ λέγων· Ἐκεῖ βλέπε, καὶ οὐκ οἴσεις τὴν κα‐ 
τακρίνουσαν ψῆφον, οὐδὲ στήσῃ μετὰ τῶν κάτω δι‐ 
εφθαρμένων κριτῶν, ἀλλ’ ἀποδέξῃ τὴν ἄνω γενομένην 
κρίσιν. Εἶδες φιλοσοφίαν λῃστοῦ; εἶδες σύνεσιν καὶ 
διδασκαλίαν; Ἀθρόον ἀπὸ τοῦ σταυροῦ εἰς τὸν οὐρα‐<tr><th>15<td>νὸν ἀνεπήδησεν. Εἶτα καὶ ἐκ περιουσίας αὐτὸν ἐπι‐ 
στομίζων, <span class=Em>Οὐ δέδοικας,</span> φησὶν, <span class=Em>ὅτι ἐν τῷ αὐτῷ κρί‐ 
ματί</span> ἐσμεν; Τί ἐστιν, <span class=Em>Ὅτι ἐν τῷ αὐτῷ κρίματί 
ἐσμεν</span>; Ἐν τῇ αὐτῇ κολάσει. Μὴ γὰρ οὐχὶ καὶ σὺ ἐν 
τῷ σταυρῷ εἶ; Ἐκεῖνον τοίνυν ὀνειδίζων, ἑαυτὸν πρὸ<tr><th>20<td>ἐκείνου προβάλλῃ. Ὥσπερ γὰρ ὁ ἐν ἁμαρτήμασιν 
ὢν, ἕτερον κατηγορῶν, ἑαυτὸν πρὸ ἐκείνου κατηγορεῖ, 
οὕτω καὶ ὁ ἐν συμφορᾷ ὢν καὶ ὀνειδίζων ἑτέρῳ συμ‐ 
φορὰν, ἑαυτὸν πρὸ ἐκείνου ὀνειδίζει. <span class=Em>Ὅτι ἐν 
τῷ αὐτῷ κρίματί</span> ἐσμεν. Ἀποστολικὸν αὐτῷ νόμον<tr><th>25<td>ἀναγινώσκει, εὐαγγελικὰ ῥήματα λέγοντα· <span class=Em>Μὴ κρί‐ 
νετε, ἵνα μὴ κριθῆτε.</span> <span class=Em>Ὅτι ἐν τῷ αὐτῷ κρίματί 
</span>ἐσμεν. Τί ποιεῖς, ὦ λῃστά; ἀπολογήσασθαι ὑπὲρ 
αὐτοῦ ἐπιχειρῶν, κοινωνὸν σαυτὸν ἐποίησας τοῦ λῃ‐ 
στοῦ; Οὐχὶ, φησί· διορθοῦμαι τὴν ὑπόνοιαν ταύτην<tr><th>30<td>διὰ τῶν ἑξῆς. Ἵνα γὰρ μὴ διὰ τὴν κοινωνίαν τῆς τι‐ 
μωρίας νομίσῃς ὅτι κοινωνὸν αὐτὸν ἐποίησε τῆς ἁμαρ‐ 
τίας, ἐπήγαγε τὴν διόρθωσιν, λέγων· <span class=Em>Καὶ ἡμεῖς μὲν 
δικαίως· ἄξια γὰρ ὧν ἐπράξαμεν πεπόνθαμεν. 
</span>Εἶδες ἐξομολόγησιν ἀπηρτισμένην; εἶδες πῶς ἐν τῷ<tr><th>35<td>σταυρῷ τὰ ἁμαρτήματα ἀπεδύσατο; <span class=Em>Λέγε</span> γὰρ, φησὶ, 
<span class=Em>σὺ τὰς ἁμαρτίας σου πρῶτος, ἵνα δικαιωθῇς.</span> Οὐ‐ 
δεὶς ἠνάγκασεν, οὐδεὶς ἐβιάσατο, ἀλλ’ αὐτὸς ἑαυτὸν 
ἐξεπόμπευσεν, εἰπών· <span class=Em>Καὶ ἡμεῖς μὲν δικαίως· ἄξια 
γὰρ ὧν ἐποιήσαμεν πεπόνθαμεν· οὗτος δὲ οὐδὲν</span><tr><th>40<td><span class=Em>πονηρὸν ἐποίησε.</span> Καὶ μετὰ ταῦτά φησι· <span class=Em>Μνήσθητί 
μου, Κύριε, ἐν τῇ βασιλείᾳ σου.</span> Οὐκ ἐτόλμησε 
πρότερον εἰπεῖν, <span class=Em>Μνήσθητί μου ἐν τῇ βασιλείᾳ 
σου,</span> ἕως ὅτε διὰ τῆς ἐξομολογήσεως ἀπέθετο τῶν 
ἁμαρτιῶν τὸ φορτίον.<tr><th>45<td>    Ὁρᾷς πόσον ἐστὶν ἐξομολόγησις; Ἐξωμολογήσατο, 
καὶ τὸν παράδεισον ἠνέῳξεν· ἐξωμολογήσατο, καὶ 
παῤῥησίαν ἔλαβε τοσαύτην, ὡς ἀπὸ λῃστείας βασιλείαν 
αἰτῆσαι. Ὁρᾷς πόσων ἀγαθῶν ἡμῖν αἴτιος ὁ σταυρός; 
Βασιλείας μέμνησαι; Τί γὰρ ὁρᾷς τοιοῦτον, εἰπέ μοι;<tr><td><h3>49</h3>.<h2>403</h2> <h1>(50)</h1><td>Ἧλοι καὶ σταυρὸς τὰ ὁρώμενα· ἀλλ’ αὐτὸς οὗτος ὁ 
σταυρὸς, φησὶ, τῆς βασιλείας ἐστὶ σύμβολον. Διὰ τοῦτο 
δὲ αὐτὸν βασιλέα καλῶ, ἐπειδὴ βλέπω αὐτὸν σταυ‐ 
ρούμενον· βασιλέως γάρ ἐστι τὸ ὑπὲρ τῶν ἀρχομέ‐ 
νων ἀποθνήσκειν. Αὐτὸς δι’ ἑαυτοῦ εἶπεν· <span class=Em>Ὁ ποιμὴν</span><tr><th>55<td><span class=Em>ὁ καλὸς τὴν ψυχὴν αὑτοῦ τίθησιν ὑπὲρ τῶν προ‐ 
βάτων.</span> Οὐκοῦν καὶ ὁ βασιλεὺς ὁ καλὸς τὴν ψυχὴν 
αὑτοῦ τίθησιν ὑπὲρ τῶν ἀρχομένων. Ἐπεὶ οὖν τὴν 
ψυχὴν αὑτοῦ ἔθηκεν, διὰ τοῦτο αὐτὸν βασιλέα καλῶ. 
<span class=Em>Μνήσθητί μου, Κύριε, ἐν τῇ βασιλείᾳ σου.</span><tr><th>60<td>    δʹ. Εἶδες πῶς καὶ βασιλείας ὁ σταυρὸς σύμβολον; 
Βούλῃ καὶ ἑτέρωθεν τοῦτο μαθεῖν; Οὐκ ἀφῆκεν αὐτὸν 
εἶναι ἐπὶ τῆς γῆς, ἀλλ’ ἀνέσπασεν αὐτὸν, καὶ εἰς τὸν 
οὐρανὸν ἀνήγαγε. Πόθεν τοῦτο δῆλον; Ἐπειδὴ μετ’ 
αὐτοῦ μέλλει ἔρχεσθαι ἐν τῇ δευτέρᾳ καὶ ἐνδόξῳ αὐ‐<tr><th rowspan=2>65<td>τοῦ παρουσίᾳ, ἵνα μάθῃς πῶς σεμνὸν πρᾶγμα ὁ<tr><td>σταυρὸς, διὸ καὶ δόξαν αὐτὸν ἐκάλεσεν. Ἀλλ’ ἴδω‐<td class=K rowspan=15>Column end<tr><td><h3>49</h3>.<h2>404</h2><td>μεν πῶς μετὰ τοῦ σταυροῦ ἔρχεται· ἀναγκαῖον γὰρ 
ἐπαναγαγεῖν τὴν ἀπόδειξιν. <span class=Em>Ἐὰν εἴπωσι,</span> φησὶν, 
<span class=Em>ἰδοὺ ἐν τοῖς ταμείοις ἐστὶν ὁ Χριστὸς, ἰδοὺ ἐν τῇ 
ἐρήμῳ ἐστὶ, μὴ ἀπέλθητε·</span> περὶ τῆς δευτέρας αὐ‐<tr><th>5<td>τοῦ παρουσίας λέγων τῆς ἐνδόξου διὰ τοὺς ψευδο‐ 
χρίστους, διὰ τοὺς ψευδοπροφήτας, διὰ τὸν Ἀντί‐ 
χριστον, ἵνα μή τις πλανηθεὶς ἐκείνῳ περιπέσῃ. Ἐπει‐ 
δὴ γὰρ πρὸ τοῦ Χριστοῦ ὁ Ἀντίχριστος ἔρχεται, ἵνα 
μὴ ζητῶν τις τὸν ποιμένα τῷ λύκῳ περιπέσῃ, διὰ<tr><th>10<td>τοῦτό σοι λέγω γνώρισμα τῆς τοῦ ποιμένος παρου‐ 
σίας. Ἐπειδὴ γὰρ ἡ πρώτη αὐτοῦ παρουσία λανθά‐ 
νουσα γέγονεν, ἵνα μὴ νομίσῃς, ὅτι καὶ ἡ δευτέρα 
τοιαύτη γίνεται, τοῦτο δέδωκε τὸ σημεῖον. Αὕτη μὲν 
γὰρ λανθάνουσα εἰκότως γέγονεν· ἦλθε γὰρ ζητῶν τὸ<tr><th>15<td>ἀπολωλός· ἐκείνη δὲ οὐχ οὕτως· ἀλλὰ πῶς, εἰπέ; 
<span class=Em>Ὥσπερ γὰρ ἐξέρχεται ἡ ἀστραπὴ ἀπὸ ἀνατολῶν, 
καὶ φαίνεται ἕως δυσμῶν, οὕτως ἔσται καὶ ἡ παρ‐ 
ουσία τοῦ Υἱοῦ τοῦ ἀνθρώπου.</span> Ἀθρόον ἅπασι 
φανήσεται, καὶ οὐ δεήσεται οὐδεὶς ἐρωτῆσαι, εἴτε ἐν‐<tr><th>20<td>ταῦθα, εἴτε ἐκεῖ ὁ Χριστός. Ὥσπερ γὰρ ἀστρα‐ 
πῆς φαινομένης οὐ δεόμεθα ἐξετάζειν εἰ ἐγένετο· 
οὕτω τῆς παρουσίας γινομένης τοῦ Χριστοῦ, οὐ δεό‐ 
μεθα ἐξετάζειν, εἰ παρεγένετο ὁ Χριστός. Ἀλλὰ τὸ 
ζητούμενον, εἰ μετὰ σταυροῦ ἔρχεται· μὴ γὰρ δὴ ἐπι‐<tr><th>25<td>λαθώμεθα τῆς ὑποσχέσεως. Ἄκουσον τοίνυν τῶν 
ἑξῆς. <span class=Em>Τότε,</span> φησί· τότε, πότε; <span class=Em>Ὅταν ἔρχηται ὁ Υἱὸς 
τοῦ ἀνθρώπου, ὁ ἥλιος σκοτισθήσεται, καὶ ἡ σε‐ 
λήνη οὐ δώσει τὸ φέγγος αὐτῆς.</span> Τοσαύτη γὰρ 
ἔσται τοῦ φωτὸς τότε ἡ ὑπερβολὴ, ὡς καὶ τὰ φαιδρό‐<tr><th>30<td>τατα ἄστρα ἀποκρυβῆναι. <span class=Em>Τότε καὶ οἱ ἀστέρες πε‐ 
σοῦνται, τότε τὸ σημεῖον φανήσεται τοῦ Υἱοῦ 
τοῦ ἀνθρώπου ἐν τῷ οὐρανῷ.</span> Εἶδες πόση ἀρετὴ 
τοῦ σημείου τοῦ σταυροῦ; Ὁ ἥλιος σκοτισθήσεται, 
καὶ ἡ σελήνη οὐ φανήσεται· ἐκεῖνο δὲ λάμπει καὶ<tr><th>35<td>φαίνει, ἵνα μάθῃς ὅτι καὶ ἡλίου καὶ σελήνης φαιδρό‐ 
τερον. Καὶ καθάπερ βασιλέως εἰς πόλιν εἰσιόντος, οἱ 
στρατιῶται προλαμβάνοντες τὰ λεγόμενα σίγνα, βα‐ 
στάζουσιν ἐπὶ τῶν ὤμων αὐτῶν, προαγγέλλοντες τὴν 
εἴσοδον αὐτοῦ· οὕτω καὶ τοῦ Κυρίου κατιόντος ἐκ τῶν<tr><th>40<td>οὐρανῶν προέρχεται τὰ στρατόπεδα τῶν ἀγγέλων καὶ 
ἀρχαγγέλων, τὸ σημεῖον ἐκεῖνο φέροντες ἐπὶ τῶν 
ὤμων, καὶ τὴν βασιλικὴν αὐτοῦ εἴσοδον ἀπαγγέλλον‐ 
τες ἡμῖν. <span class=Em>Τότε σαλευθήσονται αἱ δυνάμεις τῶν 
οὐρανῶν,</span> περὶ τῶν ἀγγέλων φησί· τρόμος λήψεται<tr><th>45<td>αὐτοὺς τότε καὶ φόβος πολύς. Καὶ τίνος ἕνεκεν, εἰπέ 
μοι; Φοβερὸν ἔσται τὸ δικαστήριον ἐκεῖνο· πᾶσα γὰρ 
ἡμῶν ἡ φύσις μέλλει κρίνεσθαι καὶ παρίστασθαι τῷ 
φοβερῷ δικαστῇ. Τίνος οὖν ἕνεκεν οἱ ἄγγελοι δεδοί‐ 
κασι καὶ φρίττουσιν; οὐ γὰρ ἐκεῖνοι μέλλουσι κρί‐<tr><td><h3>49</h3>.<h2>404</h2> <h1>(50)</h1><td>νεσθαι. Καθάπερ γὰρ ἄρχοντος δικάζοντος, οὐχὶ οἱ 
ὑπεύθυνοι μόνον, ἀλλὰ καὶ οἱ τῆς τάξεως, οἱ μηδὲν 
ἑαυτοῖς συνειδότες δεδοίκασι καὶ φρίττουσι διὰ τὸν 
φόβον τοῦ δικαστοῦ· οὕτω καὶ τότε, τῆς φύσεως τῆς 
ἡμετέρας κρινομένης, καὶ οἱ μηδὲν ἑαυτοῖς συνειδό‐<tr><th>55<td>τες ἄγγελοι δεδοίκασι διὰ τὴν ὑπερβολὴν τοῦ φόβου 
τοῦ δικαστοῦ. Ἀλλὰ διὰ τί ὁ σταυρὸς φαίνεται τότε, 
καὶ διὰ τί ἔχων αὐτὸν ἔρχεται; Ἵνα μάθωσι τὴν οἰ‐ 
κείαν αὐτῶν ἀγνωμοσύνην οἱ σταυρώσαντες αὐτὸν, 
διὰ τοῦτο αὐτὸ τὸ σύμβολον τῆς ἀναισχυντίας αὐτῶν<tr><th>60<td>δείκνυσι. Καὶ ὅτι διὰ τοῦτο αὐτὸν φέρει, ἄκουσον τοῦ 
προφήτου λέγοντος· <span class=Em>Τότε κόψονται αἱ φυλαὶ τῆς 
γῆς,</span> βλέπουσαι τὸν κατήγορον, καὶ ἐπιγινώσκουσαι τὸ 
ἁμάρτημα. Καὶ τί θαυμάζεις, εἰ τὸν σταυρὸν φέρων 
ἔρχεται, ὅπου γε καὶ αὐτὰ τὰ τραύματα τότε δεί‐<tr><th rowspan=2>65<td>κνυσιν· <span class=Em>Ὄψονται</span> γὰρ, φησὶν, <span class=Em>εἰς ὃν ἐξεκέντησαν</span>;<tr><td>Καθάπερ γὰρ ἐπὶ τοῦ Θωμᾶ ἐποίησε, βουλόμενος ἀπι‐<td class=Y rowspan=14>403<tr><td><h3>49</h3>.<h2>405</h2><td>στίαν διορθώσασθαι μαθητοῦ, καὶ ἀναστὰς ἔδειξεν 
αὐτῷ τὸν τύπον τῶν ἥλων, καὶ τὰ τραύματα, εἰπὼν, 
<span class=Em>Βάλε τὴν χεῖρά σου, καὶ βλέπε, ὅτι πνεῦμα 
σάρκα καὶ ὀστᾶ οὐκ ἔχει·</span> οὕτω καὶ τότε δείξει τὰ<tr><th>5<td>τραύματα καὶ τὸν σταυρὸν, ἵνα δείξῃ ὅτι οὗτος ἦν 
ἐκεῖνος ὁ σταυρωθείς. 
    εʹ. Οὐκ ἀπὸ τοῦ σταυροῦ δὲ μόνον, ἀλλὰ καὶ ἀπὸ αὐ‐ 
τῶν τῶν ῥημάτων τῶν ἐν τῷ σταυρῷ τὴν ἄφατον αὐ‐ 
τοῦ φιλανθρωπίαν ἔστιν ἰδεῖν. Ἔτι γὰρ προσηλωμέ‐<tr><th>10<td>νος καὶ κωμῳδούμενος καὶ καταγελώμενος τότε καὶ 
ἐμπτυόμενος, ἔλεγε· <span class=Em>Πάτερ, ἄφες αὐτοῖς τὴν ἁμαρ‐ 
τίαν· οὐ γὰρ οἴδασι τί ποιοῦσι.</span> Καὶ σταυρούμενος 
ὑπὲρ τῶν σταυρούντων εὔχεται· καίτοι ἐκεῖνοι τὸ 
ἐναντίον ἔλεγον· <span class=Em>Εἰ Υἱὸς εἶ τοῦ Θεοῦ, κατάβηθι ἀπὸ</span><tr><th>15<td><span class=Em>τοῦ σταυροῦ, καὶ πιστεύσομέν σοι,</span> φησί. Καὶ μὴν 
διὰ τοῦτο οὐ καταβαίνει ἀπὸ τοῦ σταυροῦ, ἐπει‐ 
δὴ Υἱός ἐστι τοῦ Θεοῦ, καὶ διὰ τοῦτο ἦλθεν, ἵνα σταυ‐ 
ρωθῇ ὑπὲρ ἡμῶν. <span class=Em>Κατάβηθι ἀπὸ τοῦ σταυροῦ,</span> φησὶ, 
<span class=Em>καὶ πιστεύσομέν σοι.</span> Ῥήματα ταῦτα, καὶ πρόφα‐<tr><th>20<td>σις ἀπιστίας. Τοῦ γὰρ καταβῆναι ἀπὸ τοῦ σταυροῦ 
πολλῷ μεῖζον ἦν τὸ ἀναστῆναι, τοῦ λίθου ἐπικειμένου 
τῷ τάφῳ· τοῦ καταβῆναι ἀπὸ τοῦ σταυροῦ πολλῷ 
μεῖζον ἦν τὸ νεκρὸν δεδεμένον καὶ τετραήμερον ὄντα 
τὸν Λάζαρον μετὰ τῶν κειριῶν ἐξαγαγεῖν τοῦ μνή‐<tr><th>25<td>ματος. Ἐκεῖνοι μὲν οὖν ἔλεγον· <span class=Em>Εἰ Υἱὸς εἶ τοῦ Θεοῦ, 
σῶσον σεαυτόν·</span> αὐτὸς δὲ πάντα ἔπραττεν, ὅπως 
ἐκείνους σώσῃ τοὺς ὀνειδίζοντας αὐτὸν, λέγων· <span class=Em>Ἄφες 
αὐτοῖς τὴν ἁμαρτίαν· οὐ γὰρ οἴδασι τί ποιοῦσι. 
</span>Τί οὖν; ἀφῆκεν αὐτοῖς τὴν ἁμαρτίαν; Ἀφῆκεν, εἰ<tr><th>30<td>ἐβούλοντο μετανοῆσαι. Εἰ γὰρ μὴ ἀφῆκεν αὐτοῖς τὴν 
ἁμαρτίαν, οὐκ ἂν Παῦλος ἀπόστολος ἐγένετο· εἰ μὴ 
ἀφῆκεν αὐτοῖς τὴν ἁμαρτίαν, οὐκ ἂν εὐθέως τρισχί‐ 
λιοι ἐπίστευσαν καὶ πεντακισχίλιοι καὶ πολλαὶ μυριά‐ 
δες. Ὅτι γὰρ πολλαὶ μυριάδες Ἰουδαίων ἐπίστευσαν,<tr><th>35<td>ἄκουσον τί λέγουσιν οἱ ἀπόστολοι τῷ Παύλῳ· <span class=Em>Θεω‐ 
ρεῖς, ἀδελφὲ, πόσαι μυριάδες εἰσὶν Ἰουδαίων τῶν 
πεπιστευκότων; 
</span>    Μιμησώμεθα τοίνυν τὸν Δεσπότην, καὶ ὑπὲρ τῶν 
ἐχθρῶν εὐχώμεθα. Πάλιν γὰρ αὐτῆς ἐπιλαμβάνομαι<tr><th>40<td>τῆς παραινέσεως· πέμπτην ἔχω σήμερον ἡμέραν 
ὑπὲρ ταύτης ὑμῖν τῆς ὑποθέσεως διαλεγόμενος, οὐχὶ 
καταγινώσκων ὑμῶν παρακοὴν, μὴ γένοιτο, ἀλλὰ 
μάλιστα ἐλπίζων ὅτι πεισθήσεσθε. Εἰ δέ τινές εἰσι 
σκληροὶ καὶ ὀργίλοι καὶ δυσανάγωγοι, ὥστε παρακοῦ‐<tr><th>45<td>σαι τῶν περὶ τῆς εὐχῆς ῥηθέντων, κἂν τὸν ἀριθμὸν 
τῶν ἡμερῶν αἰδεσθέντες ἀπόθωνταί ποτε τὴν ἔχθραν 
καὶ τὴν μικροψυχίαν. Μίμησαί σου τὸν Δεσπότην· 
ἐσταυροῦτο, καὶ ὑπὲρ τῶν σταυρούντων τῷ Πατρὶ 
διελέγετο. Καὶ πῶς δύναμαι, φησὶ, τὸν Δεσπότην μι‐<tr><td><h3>49</h3>.<h2>405</h2> <h1>(50)</h1><td>μήσασθαι; Ἐὰν θέλῃς, δύνασαι. Εἰ μὴ γὰρ οἷός τε ἦς 
μιμήσασθαι, πῶς ἔλεγε, <span class=Em>Μάθετε ἀπ’ ἐμοῦ, ὅτι πρᾶός 
εἰμι καὶ ταπεινὸς τῇ καρδίᾳ</span>; Εἰ μὴ δυνατὸν ἦν μι‐ 
μήσασθαι, οὐκ ἂν ἔλεγεν ὁ Παῦλος· <span class=Em>Μιμηταί μου 
γίνεσθε, καθὼς κἀγὼ Χριστοῦ.</span> Πλὴν ἀλλ’ οὐ βούλει<tr><th>55<td>τὸν Δεσπότην μιμήσασθαι; μίμησαι τὸν σύνδουλον, 
Στέφανον λέγω τὸν ἀπόστολον· καὶ γὰρ ἐκεῖνος τὸν 
Δεσπότην ἐμιμήσατο. Καὶ καθάπερ ὁ Χριστὸς μεταξὺ 
τῶν σταυρούντων, ἀφεὶς τὸν σταυρὸν, ἀφεὶς τὰ καθ’ 
ἑαυτὸν, ὑπὲρ τῶν σταυρούντων παρακαλεῖ τὸν Πα‐<tr><th>60<td>τέρα· οὕτω καὶ ὁ δοῦλος μεταξὺ τῶν λιθαζόντων, 
βαλλόμενος ὑπὸ πάντων, δεχόμενος τὰς βολὰς τῶν 
λίθων, καὶ τὰς ὀδύνας τὰς ἐκ τούτων γινομένας ἀφεὶς, 
ἔλεγε· <span class=Em>Κύριε, μὴ στήσῃς αὐτοῖς τὴν ἁμαρτίαν ταύ‐ 
την.</span> Εἶδες πῶς διαλέγεται ὁ Υἱός; εἶδες πῶς δέεται<tr><th>65<td>ὁ δοῦλος; Ἐκεῖνός φησι· <span class=Em>Πάτερ, ἄφες αὐτοῖς τὴν</span><td class=K rowspan=14>Column end<tr><td><h3>49</h3>.<h2>406</h2><td><span class=Em>ἁμαρτίαν ταύτην· οὐ γὰρ οἴδασι τί ποιοῦσιν·</span> οὗ‐ 
τος δέ φησι· <span class=Em>Κύριε, μὴ στήσῃς αὐτοῖς τὴν ἁμαρ‐ 
τίαν ταύτην.</span> Καὶ ἵνα μάθῃς ὅτι μετὰ σπουδῆς εὔχε‐ 
ται, οὐχ ἁπλῶς εὔχεται ἑστὼς καὶ καταλευόμενος,<tr><th>5<td>ἀλλὰ θεὶς τὰ γόνατα εἶπε μετὰ κατανύξεως, μετὰ 
πολλῆς συμπαθείας. Βούλει σοι δείξω καὶ ἄλλον σύν‐ 
δουλον πολλῷ μείζονα ἐκείνου παθόντα; Ὁ Παῦλός 
φησιν· <span class=Em>Ὑπὸ Ἰουδαίων τρὶς ἐῤῥαβδίσθην, ἅπαξ 
ἐλιθάσθην, νυχθήμερον ἐν τῷ βυθῷ πεποίηκα.</span><tr><th>10<td>Τί οὖν μετὰ ταῦτα; <span class=Em>Ηὐχόμην,</span> φησὶν, <span class=Em>αὐτὸς ἀνάθε‐ 
μα εἶναι ὑπὲρ τῶν ἀδελφῶν μου, τῶν συγγενῶν 
μου κατὰ σάρκα.</span> Θέλεις καὶ ἄλλον ἰδεῖν, οὐκ 
ἀπὸ τῆς Καινῆς, ἀλλ’ ἀπὸ τῆς Παλαιᾶς; Τοῦτο γάρ 
ἐστι μάλιστα τὸ θαυμαστὸν, ὅτι ὅπου οὐκ ἐκελεύοντο<tr><th>15<td>τοὺς ἐχθροὺς φιλεῖν, ἀλλ’ ὀφθαλμὸν ἐκκόπτειν ἀντ’ 
ὀφθαλμοῦ, καὶ ὀδόντα ἀντὶ ὀδόντος, καὶ τοῖς ἴσοις 
ἀμείψασθαι κακοῖς, πρὸς ἀποστολικὴν ἔφθασαν φιλο‐ 
σοφίαν. Ἄκουσον τί φησιν ὁ Μωϋσῆς, ὁ λιθασθεὶς ὑπὸ 
τῶν Ἰουδαίων πολλάκις, καὶ καταφρονηθεὶς ὑπ’ αὐ‐<tr><th>20<td>τῶν· <span class=Em>Εἰ μὲν ἀφίης αὐτοῖς τὴν ἁμαρτίαν, ἄφες· εἰ 
δὲ μὴ, κἀμὲ ἐξάλειψον ἐκ τῆς βίβλου ἧς ἔγρα‐ 
ψας.</span> Ὁρᾷς ἕκαστον τὴν τῶν ἄλλων ἀσφάλειαν πρὸ 
τῆς οἰκείας σωτηρίας τιθέμενον; Οὐδὲν ἥμαρτες· 
καὶ τί βούλει κοινωνῆσαι αὐτοῖς τῆς τιμωρίας; Ὅτι<tr><th>25<td>οὐ σφόδρα αἰσθάνομαι, φησὶ, τῆς εὐπραγίας, ἑτέρων 
πασχόντων κακῶς. Ἤρκει μὲν οὖν καὶ ταῦτα ἡμῖν 
τὰ παραδείγματα· ἵνα δὲ ἐκ περιουσίας διορθώσωμεν 
ἑαυτοὺς, καὶ ἕτερον τὰ αὐτὰ φιλοσοφοῦντα πειράσο‐ 
μαι. Καὶ γὰρ ὁ Δαυῒδ, ὁ μακάριος ἐκεῖνος καὶ<tr><th>30<td>πρᾶος, τοῦ στρατοπέδου παντὸς κατεξαναστάντος αὐ‐ 
τοῦ, καὶ τὸν υἱὸν καθοπλίσαντος τὸν Ἀβεσαλὼμ, καὶ 
ἐπιθεμένου τῇ τυραννίδι, καὶ βουληθέντος αὐτὸν σφά‐ 
ξαι, εἶτα τοῦ Θεοῦ διὰ τοῦτο παροξυνθέντος (τί γὰρ 
εἰ καὶ πρόφασιν ἑτέραν ἐπέθηκε τῇ σφαγῇ;) καὶ τὸν<tr><th>35<td>ἄγγελον πέμψαντος ῥομφαίαν ἐσπασμένον, καὶ τὴν 
πληγὴν ἐπιφέροντα ἄνωθεν, ὁρῶν ἀπολλυμένους 
ἅπαντας, τί φησιν; <span class=Em>Ἐγὼ ὁ ποιμὴν ἥμαρτον, κἀγὼ 
ὁ ποιμὴν ἐκακοποίησα. Γενέσθω ἐπ’ ἐμὲ ἡ χείρ 
σου, καὶ ἐπὶ τὸν οἶκον τοῦ πατρός μου.</span> Ὁρᾷς πά‐<tr><th>40<td>λιν συγγενῆ τὰ κατορθώματα; Βούλει σοι δείξω καὶ 
ἄλλον; οὐδὲ γὰρ ἑτέρου τὰ αὐτὰ φιλοσοφοῦντος ἀπο‐ 
ρήσομεν. Σαμουὴλ ὁ προφήτης ἐκεῖνος ὑβρίσθη παρὰ 
τῶν Ἰουδαίων, ἀπεχειροτονήθη, ἠτιμάσθη οὕτως, ὡς 
τὸν Θεὸν θελῆσαι αὐτὸν παραμυθήσασθαι καὶ εἰπεῖν·<tr><th>45<td><span class=Em>Οὐ σὲ ἐξουθενήκασιν, ἀλλ’ ἐμέ.</span> Τί οὖν ἐκεῖνος ὁ 
ἐξουθενηθεὶς, ὁ ὑβρισθείς; <span class=Em>Ἐμοὶ δὲ μὴ γένοιτο,</span> φη‐ 
σὶν, <span class=Em>ἁμαρτεῖν οὕτως, ὡς διαλιπεῖν προσευχόμενον 
ὑπὲρ ὑμῶν τῷ Κυρίῳ.</span> Ἁμαρτίαν ἐνόμισεν εἶναι, 
τὸ μὴ προσεύχεσθαι ὑπὲρ τῶν ἐχθρῶν. Μὴ γένοιτο<tr><td><h3>49</h3>.<h2>406</h2> <h1>(50)</h1><td>γάρ μοι ἁμαρτεῖν οὕτως, ὡς μὴ προσεύχεσθαι ὑπὲρ 
ὑμῶν. Ὁ Χριστὸς λέγει· <span class=Em>Πάτερ, ἄφες αὐτοῖς τὴν 
ἁμαρτίαν· οὐ γὰρ οἴδασι τί ποιοῦσιν.</span> Ὁ Στέφανος 
λέγει· <span class=Em>Κύριε, μὴ στήσῃς αὐτοῖς τὴν ἁμαρτίαν ταύ‐ 
την.</span> Ὁ Παῦλος λέγει· <span class=Em>Ηὐχόμην ἀνάθεμα εἶναι</span><tr><th>55<td><span class=Em>ὑπὲρ τῶν ἀδελφῶν μου, τῶν συγγενῶν κατὰ σάρ‐ 
κα.</span> Ὁ Μωϋσῆς λέγει· <span class=Em>Εἰ μὲν ἀφίης αὐτοῖς τὴν 
ἁμαρτίαν, ἄφες· εἰ δὲ μὴ, κἀμὲ ἐξάλειψον ἐκ τῆς 
βίβλου ἧς ἔγραψας.</span> Ὁ Δαυῒδ λέγει· <span class=Em>Γενέσθω ἡ 
χείρ σου ἐπ’ ἐμὲ καὶ ἐπὶ τὸν οἶκον τοῦ πατρός</span><tr><th rowspan=2>60<td><span class=Em>μου.</span> Ὁ Σαμουὴλ λέγει· <span class=Em>Ἐμοὶ δὲ μὴ γένοιτο ἁμαρ‐ 
τεῖν τοῦ διαλιπεῖν προσευχόμενον ὑπὲρ ὑμῶν τῷ 
Κυρίῳ.</span> Ποίας οὖν τύχωμεν συγγνώμης, εἰπέ μοι. 
τοῦ Δεσπότου, τῶν δούλων, τῶν ἀπὸ τῆς Καινῆς, τῶν<tr><td>ἀπὸ τῆς Παλαιᾶς, πάντων ἡμᾶς ὠθούντων εἰς τὴν<td class=Y rowspan=3>405<tr><td><h3>49</h3>.<h2>407</h2><td>ὑπὲρ τῶν ἐχθρῶν εὐχὴν, αὐτοὶ τὸ ἐναντίον ποιοῦντες, 
καὶ κατὰ τῶν ἐχθρῶν εὐχόμενοι; Μὴ, παρακαλῶ, μὴ, 
ἀδελφοί. Καὶ γὰρ ὅσῳ πλείονα τὰ παραδείγματα, 
τοσούτῳ, ἐὰν μὴ μιμησώμεθα, μείζων ἡ κόλασις.<tr><th>5<td>Μεῖζον τὸ ὑπὲρ τῶν ἐχθρῶν εὔχεσθαι τοῦ ὑπὲρ τῶν 
φίλων· οὐδὲ γὰρ οὕτως ὑμᾶς ὠφελεῖ ἐκεῖνο, ὡς τοῦτο. 
<span class=Em>Ἐὰν γὰρ φιλῆτε τοὺς φιλοῦντας ὑμᾶς, οὐδὲν μέγα 
ποιεῖτε,</span> φησί· <span class=Em>καὶ γὰρ οἱ τελῶναι τὸ αὐτὸ ποιοῦ‐ 
σιν.</span> Ὥστε ἐὰν ὑπὲρ τῶν φίλων εὐξώμεθα, οὐδέπω<tr><th>10<td>τῶν ἐθνικῶν ἢ τελωνῶν ἐγενόμεθα βελτίους· ὅταν δὲ<td class=K rowspan=3>Column end<tr><td><h3>49</h3>.<h2>408</h2><td>τοὺς ἐχθροὺς φιλήσωμεν, τοῦ Θεοῦ κατὰ δύναμιν 
ἀνθρωπίνην ὅμοιοι γεγόναμεν, ὅτι <span class=Em>Τὸν ἥλιον 
αὐτοῦ ἀνατέλλει ἐπὶ πονηροὺς καὶ ἀγαθοὺς, καὶ 
βρέχει ἐπὶ δικαίους καὶ ἀδίκους.</span> Γενώμεθα τοίνυν<tr><th>5<td>ὅμοιοι τοῦ Πατρός. <span class=Em>Γίνεσθε</span> γὰρ, φησὶν, <span class=Em>ὅμοιοι τοῦ 
Πατρὸς ὑμῶν τοῦ ἐν τοῖς οὐρανοῖς,</span> ἵνα καὶ τῆς 
βασιλείας τῶν οὐρανῶν καταξιωθῶμεν, χάριτι καὶ 
φιλανθρωπίᾳ τοῦ Κυρίου καὶ Θεοῦ καὶ Σωτῆρος ἡμῶν 
Ἰησοῦ Χριστοῦ, ᾧ ἡ δόξα καὶ τὸ κράτος εἰς τοὺς<tr><th>10<td>αἰῶνας τῶν αἰώνων. Ἀμήν.<td class=K>Column end || Page end407</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
