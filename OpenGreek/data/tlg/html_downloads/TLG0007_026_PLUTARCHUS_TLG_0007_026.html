<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>PLUTARCHUS :: Comparatio Aristidis et Catonis :: TLG 0007 026</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0007.htm">0007</a> 026&nbsp;:: <strong><a class=CaCo href="0007.htm">PLUTARCHUS</a></strong>&nbsp;:: <strong>Comparatio Aristidis et Catonis</strong></p>
<p class="AuthorInfo"><a class=CaCo href="0007.htm">PLUTARCHUS</a> <a class="CanonEpi">Biogr.
Phil.</a><br />(<a class="CanonGeo">Chaeronensis</a>: <a class="CanonDat">A.D. 1–2</a>)</p><p class="WorkInfo"><strong>Comparatio Aristidis et Catonis</strong></p><p class="EditionInfo"><a class=CaE>Source: Ziegler, K. (ed.), <em>Plutarchi vitae parallelae</em>, vol. 1.1, 4th edn. Leipzig: Teubner, 1969: 324–331.</a></p><p class="CitationStyle">Citation: Chapter&nbsp;&mdash; section&nbsp;&mdash; (line)</p>
<tr><td class=qS colspan=3> <tr><td><h3>1</h3>.<h2>1</h2><td>    Γεγραμμένων δὲ καὶ περὶ τούτων τῶν ἀξίων 
μνήμης, ὅλος ὁ τούτου βίος ὅλῳ τῷ θατέρου παρατεθεὶς 
οὐκ εὐθεώρητον ἔχει τὴν διαφοράν, ἐναφανιζομένην πολ‐<td class=K rowspan=2><tr><td><h3>1</h3>.<h2>2</h2><td>λαῖς καὶ μεγάλαις ὁμοιότησιν. εἰ δὲ δεῖ κατὰ μέρος τῇ 
συγκρίσει διαλαβεῖν ὥσπερ ἔπος ἢ γραφὴν ἑκάτερον, τὸ 
μὲν ἐξ οὐχ ὑπαρχούσης ἀφορμῆς εἰς πολιτείαν καὶ δόξαν 
ἀρετῇ καὶ δυνάμει παρελθεῖν ἀμφοτέροις κοινόν ἐστι.<tr><th>5<td>φαίνεται δ’ ὁ μὲν Ἀριστείδης οὔπω τότε μεγάλων οὐσῶν 
τῶν Ἀθηνῶν καὶ ταῖς οὐσίαις ἔτι συμμέτροις καὶ ὁμα‐ 
λοῖς ἐπιβαλὼν δημαγωγοῖς καὶ στρατηγοῖς ἐπιφανὴς γε‐<td class=Y rowspan=8>324<tr><td><h3>1</h3>.<h2>3</h2><td>νέσθαι· τὸ γὰρ μέγιστον ἦν τίμημα τότε πεντακοσίων 
μεδίμνων, τὸ δὲ δεύτερον [ἱππεῖς] τριακοσίων, ἔσχατον 
δὲ καὶ τρίτον [οἱ ζευγῖται] διακοσίων· ὁ δὲ Κάτων ἐκ 
πολίχνης τε μικρᾶς καὶ διαίτης ἀγροίκου δοκούσης φέ‐<tr><th>5<td>ρων ἀφῆκεν αὑτὸν ὥσπερ εἰς πέλαγος ἀχανὲς τὴν ἐν 
Ῥώμῃ πολιτείαν, οὐκέτι Κουρίων καὶ Φαβρικίων καὶ 
Ἀτιλίων ἔργον οὖσαν ἡγεμόνων, οὐδ’ ἀπ’ ἀρότρου καὶ 
σκαφίου πένητας καὶ αὐτουργοὺς ἀναβαίνοντας ἐπὶ τὸ 
βῆμα προσιεμένην ἄρχοντας καὶ δημαγωγούς, ἀλλὰ πρὸς<tr><th>10<td>γένη μεγάλα καὶ πλούτους καὶ νομὰς καὶ σπουδαρχίας 
ἀποβλέπειν εἰθισμένην, καὶ δι’ ὄγκον ἤδη καὶ δύναμιν<tr><td><h3>1</h3>.<h2>4</h2><td>ἐντρυφῶσαν τοῖς ἄρχειν ἀξιοῦσιν. οὐκ ἦν δ’ ὅμοιον ἀντι‐ 
πάλῳ χρῆσθαι Θεμιστοκλεῖ, μήτ’ ἀπὸ γένους λαμπρῷ 
καὶ κεκτημένῳ μέτρια—πέντε γὰρ ἢ τριῶν ταλάντων 
οὐσίαν αὐτῷ γενέσθαι λέγουσιν ὅτε πρῶτον ἥπτετο τῆς<tr><th>5<td>πολιτείας—καὶ πρὸς Σκιπίωνας Ἀφρικανοὺς καὶ Σερ‐ 
ουίους Γάλβας καὶ Κουϊντίους Φλαμινίνους ἁμιλλᾶσθαι 
περὶ πρωτείων, μηδὲν ὁρμητήριον ἔχοντα πλὴν φωνὴν 
παρρησιαζομένην ὑπὲρ τῶν δικαίων.<tr><td><h3>2</h3>.<h2>1</h2><td>    Ἔτι δ’ Ἀριστείδης μὲν ἐν Μαραθῶνι καὶ πάλιν 
ἐν Πλαταιαῖς δέκατος ἦν στρατηγός, Κάτων δὲ δεύτερος 
μὲν ὕπατος ᾑρέθη πολλῶν ἀντιμετιόντων, δεύτερος δὲ 
τιμητής, ἑπτὰ τοὺς ἐπιφανεστάτους καὶ πρώτους ἁμιλ‐<tr><td rowspan=2><h3>2</h3>.<h2>2</h2><td>λωμένους ὑπερβαλόμενος. καὶ μὴν Ἀριστείδης μὲν ἐν οὐ‐ 
δενὶ τῶν κατορθωμάτων γέγονε πρῶτος, ἀλλὰ Μιλτιά‐ 
δης ἔχει τοῦ Μαραθῶνος τὸ πρωτεῖον, Θεμιστοκλῆς δὲ τῆς<tr><td>Σαλαμῖνος, ἐν δὲ Πλαταιαῖς φησιν Ἡρόδοτος (9, 64) ἀνελέ‐<td class=Y rowspan=9>325<tr><th>5<td>σθαι καλλίστην νίκην Παυσανίαν, Ἀριστείδῃ δὲ καὶ τῶν 
δευτερείων ἀμφισβητοῦσι Σωφάναι καὶ Ἀμεινίαι καὶ Καλ‐ 
λίμαχοι καὶ Κυνέγειροι διαπρεπῶς ἀριστεύσαντες ἐν ἐκεί‐<tr><td><h3>2</h3>.<h2>3</h2><td>νοις τοῖς ἀγῶσι· Κάτων δ’ οὐ μόνον αὐτὸς ὑπατεύων 
ἐπρώτευσε καὶ χειρὶ καὶ γνώμῃ κατὰ τὸν Ἰβηρικὸν πό‐ 
λεμον, ἀλλὰ καὶ χιλιαρχῶν περὶ Θερμοπύλας ὑπατεύ‐ 
οντος ἑτέρου τὴν δόξαν ἔσχε τῆς νίκης, μεγάλας ἐπ’<tr><th>5<td>Ἀντίοχον Ῥωμαίοις ἀναπετάσας κλισιάδας καὶ πρόσω 
μόνον ὁρῶντι τῷ βασιλεῖ περιστήσας κατὰ νώτου τὸν 
πόλεμον. ἐκείνη γὰρ ἡ νίκη, περιφανῶς ἔργον οὖσα 
Κάτωνος, ἐξήλασε τῆς Ἑλλάδος τὴν Ἀσίαν, παρέσχε 
δ’ ἐπιβατὴν αὖθις Σκιπίωνι.<tr><td><h3>2</h3>.<h2>4</h2><td>    Πολεμοῦντες μὲν οὖν ἀήττητοι γεγόνασιν ἀμφότεροι, 
τὰ δὲ περὶ τὴν πολιτείαν Ἀριστείδης μὲν ἔπταισεν ἐξο‐ 
στρακισθεὶς καὶ καταστασιασθεὶς ὑπὸ Θεμιστοκλέους, 
Κάτων δ’, οἵπερ ἦσαν ἐν Ῥώμῃ δυνατώτατοι καὶ μέγι‐<tr><th>5<td>στοι, πᾶσιν ὡς ἔπος εἰπεῖν ἀντιπάλοις χρώμενος, καὶ 
μέχρι γήρως ὥσπερ ἀθλητὴς ἀγωνιζόμενος, ἀπτῶτα διε‐<tr><td><h3>2</h3>.<h2>5</h2><td>τήρησεν αὑτόν· πλείστας δὲ καὶ φυγὼν δημοσίας δίκας 
καὶ διώξας, πολλὰς μὲν εἷλε, πάσας δ’ ἀπέφυγε, πρό‐ 
βλημα τοῦ βίου καὶ δραστήριον ὄργανον ἔχων τὸν λόγον, 
ᾧ δικαιότερον ἄν τις ἢ τύχῃ καὶ δαίμονι τοῦ ἀνδρὸς<tr><th>5<td>τὸ μηδὲν παθεῖν παρ’ ἀξίαν ἀνατιθείη. μέγα γὰρ καὶ 
Ἀριστοτέλει τῷ φιλοσόφῳ τοῦτο προσεμαρτύρησεν 
Ἀντίπατρος, γράφων περὶ αὐτοῦ μετὰ τὴν τε‐ 
λευτήν, ὅτι πρὸς τοῖς ἄλλοις ὁ ἀνὴρ καὶ τὸ πιθανὸν 
εἶχεν.<tr><td rowspan=2><h3>3</h3>.<h2>1</h2><td class=QE>Ὅτι μὲν δὴ τῆς πολιτικῆς ἄνθρωπος ἀρετῆς<tr><td>οὐ κτᾶται τελειοτέραν, ὁμολογούμενόν ἐστι· ταύτης δέ 
που μόριον οἱ πλεῖστοι τὴν οἰκονομικὴν οὐ σμικρὸν τί‐ 
θενται· καὶ γὰρ ἡ πόλις, οἴκων τι σύστημα καὶ κεφά‐<td class=Y rowspan=10>326<tr><th>5<td>λαιον οὖσα, ῥώννυται πρὸς τὰ δημόσια τοῖς ἰδίοις βίοις 
τῶν πολιτῶν εὐθενούντων, ὅπου καὶ Λυκοῦργος, ἐξοι‐ 
κίσας μὲν ἄργυρον, ἐξοικίσας δὲ χρυσὸν τῆς Σπάρτης, 
νόμισμα δὲ διεφθαρμένου πυρὶ σιδήρου θέμενος αὐτοῖς, 
οἰκονομίας οὐκ ἀπήλλαξε τοὺς πολίτας, ἀλλὰ τὰ τρυ‐<tr><th>10<td>φῶντα καὶ ὕπουλα καὶ φλεγμαίνοντα τοῦ πλούτου περι‐ 
ελών, ὅπως εὐπορήσωσι τῶν ἀναγκαίων καὶ χρησίμων 
ἅπαντες, ὡς ἄλλος οὐδεὶς νομοθέτης προενόησε, τὸν ἄπο‐ 
ρον καὶ ἀνέστιον καὶ πένητα σύνοικον ἐπὶ κοινωνίᾳ πολι‐ 
τείας μᾶλλον τοῦ πλουσίου καὶ ὑπερόγκου φοβηθείς.<tr><td><h3>3</h3>.<h2>2</h2><td>φαίνεται τοίνυν ὁ μὲν Κάτων οὐδέν τι φαυλότερος οἴκου 
προστάτης ἢ πόλεως γενόμενος· καὶ γὰρ αὐτὸς ηὔξησε 
τὸν ἑαυτοῦ βίον, καὶ κατέστη διδάσκαλος οἰκονομίας καὶ 
γεωργίας ἑτέροις, πολλὰ καὶ χρήσιμα περὶ τούτων συν‐<tr><th>5<td>ταξάμενος· Ἀριστείδης δὲ τῇ πενίᾳ καὶ τὴν δικαιοσύνην 
συνδιέβαλεν ὡς οἰκοφθόρον καὶ πτωχοποιὸν καὶ πᾶσι<tr><td><h3>3</h3>.<h2>3</h2><td>μᾶλλον ἢ τοῖς κεκτημένοις ὠφέλιμον. καίτοι πολλὰ μὲν 
Ἡσίοδος πρὸς δικαιοσύνην ἅμα καὶ πρὸς οἰκονομίαν 
παρακαλῶν ἡμᾶς εἴρηκε, καὶ τὴν ἀργίαν ὡς ἀδικίας 
ἀρχὴν λελοιδόρηκεν, εὖ δὲ καὶ Ὁμήρῳ πεποίηται (Od.<tr><th>5<td>14, 222)·<tr><th>5<td class="B Q6"> 
<div class=JI></div>ἔργον δέ μοι οὐ φίλον ἦεν 
<div class=QM></div>οὐδ’ οἰκωφελίη, ἥ τε τρέφει ἀγλαὰ τέκνα, 
<div class=QM></div>ἀλλά μοι αἰεὶ νῆες ἐπήρετμοι φίλαι ἦσαν 
<div class=QM></div>καὶ πόλεμοι καὶ ἄκοντες ἐύξεστοι καὶ ὀιστοί,<tr><th>9<td class=B> <tr><th>10<td>ὡς τοὺς αὐτοὺς ἀμελοῦντας οἰκίας καὶ ποριζομένους ἐξ<tr><td><h3>3</h3>.<h2>4</h2><td>ἀδικίας. οὐ γάρ, ὡς τοὔλαιον οἱ ἰατροί φασι τοῦ σώμα‐ 
τος εἶναι τοῖς μὲν ἐκτὸς ὠφελιμώτατον, τοῖς δ’ ἐντὸς 
βλαβερώτατον, οὕτως ὁ δίκαιος ἑτέροις μέν ἐστι χρήσι‐ 
μος, αὑτοῦ δὲ καὶ τῶν ἰδίων ἀκηδής, ἀλλ’ ἔοικε ταύτῃ<td class=Y rowspan=9>327<tr><th>5<td>πεπηρῶσθαι τῷ Ἀριστείδῃ τὸ πολιτικόν, εἴπερ, ὡς οἱ 
πλεῖστοι λέγουσιν, οὐδὲ προῖκα τοῖς θυγατρίοις οὐδ’ ἑαυ‐<tr><td><h3>3</h3>.<h2>5</h2><td>τῷ ταφὴν καταλιπέσθαι προὐνόησεν. ὅθεν ὁ μὲν Κά‐ 
τωνος οἶκος ἄχρι γένους τετάρτου στρατηγοὺς καὶ ὑπά‐ 
τους τῇ Ῥώμῃ παρεῖχε· καὶ γὰρ υἱωνοὶ καὶ τούτων 
ἔτι παῖδες ἦρξαν ἀρχὰς τὰς μεγίστας· τῆς δ’ Ἀριστείδου<tr><th>5<td>τοῦ πρωτεύσαντος Ἑλλήνων γενεᾶς ἡ πολλὴ καὶ ἄπορος 
πενία τοὺς μὲν εἰς ἀγυρτικοὺς κατέβαλε πίνακας, τοὺς 
δὲ δημοσίῳ τὰς χεῖρας ἐράνῳ δι’ ἔνδειαν ὑπέχειν ἠνάγ‐ 
κασεν, οὐδενὶ δὲ λαμπρὸν οὐδὲν οὐδ’ ἄξιον ἐκείνου τοῦ 
ἀνδρὸς φρονῆσαι παρέσχεν.<tr><td><h3>4</h3>.<h2>1</h2><td>    Ἢ τοῦτο πρῶτον ἀμφιλογίαν ἔχει; πενία γὰρ 
αἰσχρὸν μὲν οὐδαμοῦ δι’ αὑτήν, ἀλλ’ ὅπου δεῖγμα ῥᾳθυ‐ 
μίας ἐστίν, ἀκρασίας, ἀλογιστίας, πολυτελείας· ἀνδρὶ δὲ 
σώφρονι καὶ φιλοπόνῳ καὶ δικαίῳ καὶ ἀνδρείῳ καὶ δη‐<tr><th>5<td>μοσιεύοντι ταῖς ἀρεταῖς πάσαις συνοῦσα μεγαλοψυχίας<tr><td><h3>4</h3>.<h2>2</h2><td>ἐστὶ καὶ μεγαλοφροσύνης σημεῖον. οὐ γὰρ ἔστι πράττειν 
μεγάλα φροντίζοντα μικρῶν, οὐδὲ πολλοῖς δεομένοις βοη‐ 
θεῖν πολλῶν αὐτὸν δεόμενον. μέγα δ’ εἰς πολιτείαν ἐφό‐ 
διον οὐχὶ πλοῦτος, ἀλλ’ αὐτάρκεια, τῷ μηδενὸς ἰδίᾳ τῶν<tr><th>5<td>περιττῶν δεῖσθαι πρὸς οὐδεμίαν ἀσχολίαν ἀπάγουσα τῶν 
δημοσίων. ἀπροσδεὴς μὲν γὰρ ἁπλῶς ὁ θεὸς, ἀνθρωπί‐ 
νης δ’ ἀρετῆς, ᾧ συνάγεται πρὸς τοὐλάχιστον ἡ χρεία,<tr><td rowspan=2><h3>4</h3>.<h2>3</h2><td>τοῦτο τελειότατον καὶ θειότατον. ὡς γὰρ σῶμα τὸ καλῶς<tr><td>πρὸς εὐεξίαν κεκραμένον οὔτ’ ἐσθῆτος οὔτε τροφῆς δεῖται 
περιττῆς, οὕτω καὶ οἶκος καὶ βίος ὑγιαίνων ἀπὸ τῶν τυχόν‐ 
των διοικεῖται. δεῖ δὲ τῇ χρείᾳ σύμμετρον ἔχειν τὴν κτῆ‐<td class=Y rowspan=10>328<tr><th>5<td>σιν, ὡς ὅ γε πολλὰ συνάγων, ὀλίγοις δὲ χρώμενος, οὐκ ἔστιν 
αὐτάρκης, ἀλλ’ εἴτε μὴ δεῖται, τῆς παρασκευῆς ὧν οὐκ 
ὀρέγεται μάταιος, εἴτ’ ὀρέγεται, μικρολογίᾳ κολούων τὴν<tr><td><h3>4</h3>.<h2>4</h2><td>ἀπόλαυσιν ἄθλιος. αὐτοῦ γέ τοι Κάτωνος ἡδέως ἂν πυ‐ 
θοίμην· εἰ μὲν ἀπολαυστὸν ὁ πλοῦτός ἐστι, τί σεμνύνῃ 
τῷ πολλὰ κεκτημένος ἀρκεῖσθαι μετρίοις; εἰ δὲ λαμπρόν 
ἐστιν, ὥσπερ ἐστίν, ἄρτῳ τε χρῆσθαι τῷ προστυχόντι,<tr><th>5<td>καὶ πίνειν οἷον ἐργάται πίνουσι καὶ θεράποντες οἶνον, 
καὶ πορφύρας μὴ δεηθῆναι μηδ’ οἰκίας κεκονιαμένης, 
οὐδὲν οὔτ’ Ἀριστείδης οὔτ’ Ἐπαμεινώνδας οὔτε Μάνιος 
Κούριος οὔτε Γάιος Φαβρίκιος ἐνέλιπον τοῦ προσήκοντος, 
χαίρειν ἐάσαντες τὴν κτῆσιν ὧν τὴν χρῆσιν ἀπεδοκίμα‐<tr><td><h3>4</h3>.<h2>5</h2><td>ζον. οὐ γὰρ ἀναγκαῖον ἀνθρώπῳ γογγυλίδας ἥδιστον 
ὄψον πεποιημένῳ καὶ δι’ αὑτοῦ ταύτας ἕψοντι, ματτού‐ 
σης ἅμα τῆς γυναικὸς ἄλφιτα, τοσαυτάκις περὶ ἀσσαρίου 
θρυλεῖν καὶ γράφειν, ἀφ’ ἧς ἄν τις ἐργασίας τάχιστα<tr><th>5<td>πλούσιος γένοιτο. μέγα γὰρ τὸ εὐτελὲς καὶ αὔταρκες, ὅτι 
τῆς ἐπιθυμίας ἅμα καὶ τῆς φροντίδος ἀπαλλάττει τῶν<tr><td><h3>4</h3>.<h2>6</h2><td>περιττῶν. διὸ καὶ τοῦτό φασιν ἐν τῇ Καλλίου δίκῃ τὸν 
Ἀριστείδην εἰπεῖν, ὡς αἰσχύνεσθαι πενίαν προσήκει τοῖς 
ἀκουσίως πενομένοις, τοῖς δ’ ὥσπερ αὐτὸς ἑκουσίως<tr><td><h3>4</h3>.<h2>7</h2><td>ἐγκαλλωπίζεσθαι. γελοῖον γὰρ οἴεσθαι ῥᾳθυμίας εἶναι 
τὴν Ἀριστείδου πενίαν, ᾧ παρῆν αἰσχρὸν ἐργασαμένῳ 
μηδέν, ἀλλ’ ἕνα σκυλεύσαντι βάρβαρον ἢ μίαν σκηνὴν 
καταλαβόντι πλουσίῳ γενέσθαι. ταῦτα μὲν οὖν περὶ<tr><th>5<td>τούτων.<tr><td rowspan=2><h3>5</h3>.<h2>1</h2><td class=QE>Στρατηγίαι δ’ αἱ μὲν Κάτωνος οὐδὲν ὡς με‐<tr><td>γάλοις πράγμασι μέγα προσέθηκαν, ἐν δὲ ταῖς Ἀριστεί‐ 
δου τὰ κάλλιστα καὶ λαμπρότατα καὶ πρῶτα τῶν Ἑλλη‐ 
νικῶν ἔργων ἐστίν, ὁ Μαραθών, ἡ Σαλαμίς, αἱ Πλα‐<td class=Y rowspan=10>329<tr><td><h3>5</h3>.<h2>2</h2><td>ταιαί, καὶ οὐκ ἄξιον δήπου παραβαλεῖν τῷ Ξέρξῃ τὸν 
Ἀντίοχον καὶ τὰ περιαιρεθέντα τῶν Ἰβηρικῶν πόλεων 
τείχη ταῖς τοσαύταις μὲν ἐν γῇ, τοσαύταις δ’ ἐν θα‐ 
λάσσῃ πεσούσαις μυριάσιν· ἐν οἷς Ἀριστείδης ἔργῳ μὲν<tr><th>5<td>οὐδενὸς ἐλείπετο, δόξης δὲ καὶ στεφάνων, ὥσπερ ἀμέλει 
πλούτου καὶ χρημάτων, ὑφήκατο τοῖς μᾶλλον δεομένοις,<tr><td><h3>5</h3>.<h2>3</h2><td>ὅτι καὶ τούτων πάντων διέφερεν. ἐγὼ δ’ οὐ μέμφομαι 
μὲν Κάτωνος τὸ μεγαλύνειν ἀεὶ καὶ πρῶτον ἁπάντων 
ἑαυτὸν τίθεσθαι· καίτοι φησὶν ἔν τινι λόγῳ τὸ ἐπαινεῖν 
αὑτὸν ὥσπερ τὸ λοιδορεῖν ἄτοπον εἶναι τελειότερος δέ<tr><th>5<td>μοι δοκεῖ πρὸς ἀρετὴν τοῦ πολλάκις αὑτὸν ἐγκωμιάζοντος<tr><td><h3>5</h3>.<h2>4</h2><td>ὁ μηδ’ ἑτέρων τοῦτο ποιούντων δεόμενος. τὸ γὰρ ἀφιλό‐ 
τιμον οὐ μικρὸν εἰς πρᾳότητα πολιτικὴν ἐφόδιον, καὶ 
τοὐναντίον ἡ φιλοτιμία χαλεπὸν καὶ φθόνου γονιμώτα‐ 
τον· ἧς ὁ μὲν ἀπήλλακτο παντάπασιν, ὁ δὲ καὶ πάνυ<tr><th>5<td>πολλῆς μετεῖχεν. Ἀριστείδης μὲν γὰρ Θεμιστοκλεῖ τὰ μέ‐ 
γιστα συμπράττων, καὶ τρόπον τινὰ καὶ τὴν στρατηγίαν 
αὐτοῦ δορυφορῶν, ὤρθωσε τὰς Ἀθήνας, Κάτων δ’ ἀντι‐ 
πράττων Σκιπίωνι μικροῦ μὲν ἀνέτρεψε καὶ διελυμήνατο 
τὴν ἐπὶ Καρχηδονίους αὐτοῦ στρατηγίαν, ᾗ τὸν ἀήττητον<tr><th>10<td>Ἀννίβαν καθεῖλε, τέλος δὲ μηχανώμενος ἀεί τινας ὑπο‐ 
ψίας καὶ διαβολάς, αὐτὸν μὲν ἐξήλασε τῆς πόλεως, τὸν 
δ’ ἀδελφὸν αἰσχίστῃ κλοπῆς καταδίκῃ περιέβαλεν.<tr><td><h3>6</h3>.<h2>1</h2><td>    Ἣν τοίνυν πλείστοις ὁ Κάτων κεκόσμηκε καὶ 
καλλίστοις ἐπαίνοις ἀεὶ σωφροσύνην, Ἀριστείδης μὲν ἄθι‐ 
κτον ὡς ἀληθῶς καὶ καθαρὰν ἐτήρησεν, αὐτοῦ δὲ τοῦ 
Κάτωνος ὁ παρ’ ἀξίαν ἅμα καὶ παρ’ ὥραν γάμος οὐ<tr><th>5<td>μικρὰν οὐδὲ φαύλην εἰς τοῦτο διαβολὴν κατεσκέδασε.<tr><td><h3>6</h3>.<h2>2</h2><td>πρεσβύτην γὰρ ἤδη τοσοῦτον ἐνηλίκῳ παιδὶ καὶ γυναικὶ 
νύμφῃ παιδὸς ἐπιγῆμαι κόρην ὑπηρέτου καὶ δημοσιεύ‐ 
οντος ἐπὶ μισθῷ πατρὸς οὐδαμῇ καλόν, ἀλλ’ εἴτε πρὸς 
ἡδονὴν ταῦτ’ ἔπραξεν, εἴτ’ ὀργῇ διὰ τὴν ἑταίραν ἀμυνό‐<td class=Y rowspan=4>330<tr><th>5<td>μενος τὸν υἱόν, αἰσχύνην ἔχει καὶ τὸ ἔργον καὶ ἡ πρό‐ 
φασις. ᾧ δ’ αὐτὸς ἐχρήσατο λόγῳ κατειρωνευόμενος τὸ<tr><td><h3>6</h3>.<h2>3</h2><td>μειράκιον, οὐκ ἦν ἀληθής. εἰ γὰρ ἐβούλετο παῖδας ἀγα‐ 
θοὺς ὁμοίως τεκνῶσαι, γάμον ἔδει λαβεῖν γενναῖον ἐξ 
ἀρχῆς σκεψάμενον, οὐχ ἕως μὲν ἐλάνθανεν ἀνεγγύῳ γυ‐ 
ναικὶ καὶ κοινῇ συγκοιμώμενος ἀγαπᾶν, ἐπεὶ δ’ ἐφωράθη,<tr><th rowspan=2>5<td>ποιήσασθαι πενθερὸν ὃν ῥᾷστα πείσειν, οὐχ ᾧ κάλλιστα<tr><td>κηδεύσειν ἔμελλεν.<td class=Y>331</table>
<script>
var IL = ["Line", "Section", "Chapter"];
document.body.onload=f();
</script>
</body>
</html>
