<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>PLUTARCHUS :: De primo frigido (945f–955c) :: TLG 0007 127</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0007.htm">0007</a> 127&nbsp;:: <strong><a class=CaCo href="0007.htm">PLUTARCHUS</a></strong>&nbsp;:: <strong>De primo frigido </strong>(945f–955c)</p>
<p class="AuthorInfo"><a class=CaCo href="0007.htm">PLUTARCHUS</a> <a class="CanonEpi">Biogr.
Phil.</a><br />(<a class="CanonGeo">Chaeronensis</a>: <a class="CanonDat">A.D. 1–2</a>)</p><p class="WorkInfo"><strong>De primo frigido </strong>(945f–955c)</p><p class="EditionInfo"><a class=CaE>Source: Hubert, C. (ed.), <em>Plutarchi moralia</em>, vol. 5.3, 2nd edn. Leipzig: Teubner, 1960: 90–114.</a></p><p class="CitationStyle">Citation: Stephanus page&nbsp;&mdash; section&nbsp;&mdash; (line)</p>
<tr><td class=qS colspan=3> <tr><td><h3>t</h3> <h2>1</h2><td class=J0><a class="T F1T">ΠΕΡΙ ΤΟΥ ΠΡΩΤΩΣ ΨΥΧΡΟΥ</a><td class=K rowspan=7><tr><td><h3>945</h3> <h2>F</h2><td>    Ἔστι τις ἆρα τοῦ ψυχροῦ δύναμις, ὦ Φαβωρῖνε, 
πρώτη καὶ οὐσία, καθάπερ τοῦ θερμοῦ τὸ πῦρ, ἧς παρ‐ 
ουσίᾳ τινὶ καὶ μετοχῇ γίνεται τῶν ἄλλων ἕκαστον ψυ‐ 
χρόν; ἢ μᾶλλον ἡ ψυχρότης στέρησίς ἐστι θερμότητος,<tr><th>5<td>ὥσπερ τοῦ φωτὸς τὸ σκότος λέγουσι καὶ τῆς κινήσεως 
τὴν στάσιν; ἐπεὶ καὶ τὸ ψυχρὸν ἔοικε στάσιμον εἶναι, κι‐<tr><td><h3>946</h3> <h2>A</h2><td>νητικὸν δὲ τὸ θερμόν· | αἵ τε τῶν θερμῶν καταψύξεις 
οὐδεμιᾶς παρουσίᾳ γίνονται δυνάμεως, ἀλλ’ ἐκστάσει 
θερμότητος· ἅμα γὰρ ἀπιοῦσα πολλὴ φαίνεται καὶ ψύ‐ 
χεται τὸ ὑπολειπόμενον· ὁ γὰρ ἀτμός, ὃν τὰ ζέοντα τῶν<tr><th>5<td>ὑδάτων μεθίησιν, ἀπιόντι τῷ θερμῷ συνεκπίπτει· διὸ καὶ 
μειοῖ τὸ πλῆθος ἡ περίψυξις, ἐκκρίνουσα τὸ θερμὸν ἑτέ‐ 
ρου μηδενὸς ἐπεισιόντος. 
    Ἢ πρῶτον μὲν ἄν τις ὑπίδοιτο τοῦ λόγου τούτου 
τὸ πολλὰς τῶν ἐμφανῶν ἀναιρεῖν δυνάμεων, ὡς οὐ ποιό‐<tr><th>10<td>τητας οὐδ’ ἕξεις ἕξεων δὲ καὶ ποιοτήτων στερήσεις, βα‐ 
ρύτητα μὲν κουφότητος καὶ σκληρότητα μαλακότητος τὸ<tr><td rowspan=2><h3>946</h3> <h2>B</h2><td>μέλαν δὲ τοῦ λευκοῦ καὶ τὸ πικρὸν τοῦ γλυκέος, καὶ ὧν 
ἕκαστον ἑκάστῳ πέφυκεν ἀντικεῖσθαι κατὰ δύναμιν, οὐχ<tr><td>ὡς ἕξει στέρησις; ἔπειθ’ ὅτι πᾶσα στέρησις ἀργόν ἐστι 
καὶ ἄπρακτον, ὡς τυφλότης καὶ κωφότης καὶ σιωπὴ καὶ<td class=Y rowspan=8>90<tr><th>5<td>θάνατος (ἐκστάσεις γάρ εἰσιν εἰδῶν καὶ ἀναιρέσεις οὐ‐ 
σιῶν, οὐ φύσεις τινὲς οὐδ’ οὐσίαι καθ’ ἑαυτάς), ἡ δὲ ψυ‐ 
χρότης οὐκ ἐλάττονα τῆς θερμότητος ἐγγινομένη τοῖς σώ‐ 
μασι πάθη καὶ μεταβολὰς ἐνεργάζεσθαι πέφυκε; καὶ γὰρ 
πήγνυται πολλὰ τῷ ψυχρῷ καὶ συγκρίνεται καὶ πυκνοῦ‐<tr><th>10<td>ται· καὶ τὸ στάσιμον αὐτῷ καὶ δυσκίνητον οὐκ ἀργόν 
ἐστιν, ἀλλ’ ἐμβριθὲς καὶ βέβαιον, ὑπὸ ῥώμης συνερειστι‐<tr><td><h3>946</h3> <h2>C</h2><td>κὸν καὶ συνεκτικὸν ἐχούσης τόνον. ὅθεν ἡ μὲν στέρησις 
ἔκλειψις γίνεται καὶ ὑποχώρησις τῆς ἀντικειμένης δυνά‐ 
μεως, ψύχεται δὲ πολλὰ πολλῆς αὐτοῖς θερμότητος ἐν‐ 
υπαρχούσης· ἔνια δὲ καὶ μᾶλλον ἡ ψυχρότης, ἂν λάβῃ θερ‐<tr><th>5<td>μότερα, πήγνυσι καὶ συνάγει, καθάπερ τὸν βαπτόμενον 
σίδηρον. οἱ δὲ Στωικοὶ καὶ τὸ πνεῦμα λέγουσιν ἐν τοῖς 
σώμασι τῶν βρεφῶν τῇ περιψύξει στομοῦσθαι καὶ μετα‐ 
βάλλον ἐκ φύσεως γίνεσθαι ψυχήν· ἀλλὰ τοῦτο μὲν ἀμφι‐ 
σβητήσιμον, ἑτέρων δὲ πολλῶν τὴν ψυχρότητα φαινομέ‐<tr><th>10<td>νην δημιουργὸν οὐκ ἄξιον ἡγεῖσθαι στέρησιν. 
    Ἔτι στέρησις μὲν οὐδεμία δέχεται τὸ μᾶλλον καὶ<tr><td><h3>946</h3> <h2>D</h2><td>τὸ ἧττον, οὐδ’ ἂν εἴποι τις ἕτερον ἑτέρου μᾶλλον πεπη‐ 
ρῶσθαι τῶν μὴ βλεπόντων ἢ σιωπᾶν τῶν μὴ φθεγγομέ‐ 
νων ἢ τεθνάναι τῶν μὴ ζώντων· ἐν δὲ τοῖς ψυχροῖς πολὺ 
τὸ μᾶλλον καὶ τὸ ἧττον ἔνεστι καὶ τὸ λίαν καὶ τὸ μὴ<tr><th>5<td>λίαν καὶ ὅλως ἐπιτάσεις καὶ ἀνέσεις, ὥσπερ ἐν τοῖς 
θερμοῖς, διὰ τὸ τὴν ὕλην πῆ μὲν σφόδρα πῆ δ’ ἠρέμα 
πάσχουσαν ὑπὸ τῶν ἐναντίων δυνάμεων ἕτερα μᾶλλον 
ἑτέρων καὶ θερμότερα καὶ ψυχρότερα παρέχειν ἐξ ἑαυτῆς. 
καὶ γὰρ ἕξεως μὲν οὐκ ἔστι μῖξις πρὸς στέρησιν οὐδ’ ἀνα‐<tr><th>10<td>δέχεται δύναμις οὐδεμία τὴν ἀντικειμένην αὐτῇ στέρησιν<td class=Y rowspan=7>91<tr><td><h3>946</h3> <h2>E</h2><td>ἐπιοῦσαν οὐδὲ ποιεῖ κοινωνὸν ἀλλ’ ἀντεξανίσταται· θερμὰ 
δ’ ἔστιν ἄχρις οὗ κεραννύμενα ψυχροῖς ὑπομένει, καθ‐ 
άπερ μέλανα λευκοῖς καὶ βαρέσιν ὀξέα καὶ γλυκέσιν αὐ‐ 
στηρά, παρέχοντα τῇ κοινωνίᾳ ταύτῃ καὶ ἁρμονίᾳ χρω‐<tr><th>5<td>μάτων τε καὶ φθόγγων καὶ φαρμάκων καὶ ὄψων προσφι‐ 
λεῖς πολλὰς καὶ φιλανθρώπους γενέσεις. ἡ μὲν γὰρ κατὰ 
στέρησιν καὶ ἕξιν ἀντίθεσις πολεμικὴ καὶ ἀσύμβατός 
ἐστιν, οὐσίαν θατέρου τὴν θατέρου φθορὰν ἔχοντος· τῇ δὲ 
κατὰ τὰς ἐναντίας δυνάμεις καιροῦ τυχούσῃ πολλὰ μὲν<tr><td><h3>946</h3> <h2>F</h2><td>αἱ τέχναι χρῶνται, πλεῖστα δ’ ἡ φύσις ἔν τε ταῖς ἄλλαις 
γενέσεσι καὶ ταῖς περὶ τὸν ἀέρα τροπαῖς, καὶ ὅσα διακο‐ 
σμῶν καὶ βραβεύων ὁ θεὸς ἁρμονικὸς καλεῖται καὶ μουσι‐ 
κός, οὐ βαρύτητας συναρμόττων καὶ ὀξύτητας οὐδὲ λευκὰ<tr><th>5<td>καὶ μέλανα συμφώνως ὁμιλοῦντα παρέχων ἀλλήλοις, ἀλλὰ 
τὴν τῆς θερμότητος καὶ ψυχρότητος ἐν κόσμῳ κοινωνίαν 
καὶ διαφοράν, ὅπως συνοίσονταί τε μετρίως καὶ διοίσονται 
πάλιν, ἐπιτροπεύων καὶ τὸ ἄγαν ἑκατέρας ἀφαιρῶν εἰς τὸ 
δέον ἀμφοτέρας καθίστησι. |<tr><td><h3>947</h3> <h2>A</h2><td>    Καὶ μὴν ψυχροῦ μὲν αἴσθησις ἔστιν, ὥσπερ καὶ 
θερμοῦ· στέρησις δ’ οὔθ’ ὁρατὸν οὔτ’ ἀκουστὸν οὔθ’ 
ἁπτὸν οὔτε ταῖς ἄλλαις αἰσθήσεσι γνωστόν. οὐσίας γάρ 
τινος αἴσθησις ἦν· ὅπου δ’ οὐσία μὴ φαίνεται, νοεῖται<tr><th rowspan=2>5<td>στέρησις, οὐσίας ἀπόφασις οὖσα, καθάπερ ὄψεως τυφλό‐ 
της καὶ φωνῆς σιωπὴ καὶ σώματος ἐρημία καὶ κενόν. 
οὔτε γὰρ κενοῦ δι’ ἁφῆς αἴσθησις ἔστιν, ἀλλ’ ὅπου μὴ 
γίνεται σώματος ἁφή, κενοῦ γίνεται νόησις· οὔτε σιγῆς<tr><td>ἀκούομεν, ἀλλά, ἐὰν μηδενὸς ἀκούωμεν, σιγὴν νοοῦμεν·<td class=Y rowspan=10>92<tr><th>10<td>ὡς δ’ αὔτως καὶ τυφλῶν καὶ γυμνῶν καὶ ἀνόπλων οὐκ 
αἴσθησις ἔστιν ἀλλ’ αἰσθήσεως ἀποφάσει νόησις. ἔδει τοί‐<tr><td><h3>947</h3> <h2>B</h2><td>νυν μὴ γίνεσθαι ψυχρῶν αἴσθησιν, ἀλλ’ ὅπου τὸ θερμὸν 
ἐπιλείπει νοεῖσθαι τὸ ψυχρόν, εἴπερ ἦν θερμοῦ στέρησις· 
εἰ δ’, ὥσπερ τὸ θερμὸν ἀλέᾳ καὶ διακρίσει τῆς σαρκός, 
οὕτω συγκρίσει καὶ πυκνώσει τὸ ψυχρὸν αἰσθητόν ἐστι,<tr><th>5<td>δῆλον ὅτι καὶ ψυχρότητος ἰδία τις ἔστιν ἀρχὴ καὶ πηγὴ 
καθάπερ θερμότητος. 
    Ἔτι τοίνυν ἕν τι καὶ ἁπλοῦν ἡ περὶ ἕκαστον εἶδος 
στέρησις, αἱ δ’ οὐσίαι πλείονας διαφορὰς καὶ δυνάμεις 
ἔχουσι. μονοειδὲς γὰρ ἡ σιωπὴ ποικίλον δ’ ἡ φωνή, νῦν<tr><th>10<td>μὲν ἐνοχλοῦσα νῦν δὲ τέρπουσα τὴν αἴσθησιν· ἔχει δὲ 
τοιαύτας καὶ τὰ χρώματα καὶ τὰ σχήματα διαφοράς, ἐν<tr><td><h3>947</h3> <h2>C</h2><td>αἷς ἄλλοτ’ ἄλλως τὸν προστυγχάνοντα διατίθησι· τὸ 
δ’ ἀναφὲς καὶ ἄχρωστον καὶ ὅλως ἄποιον οὐκ ἔχει δια‐ 
φοράν, ἀλλ’ ὅμοιόν ἐστιν. ἆρ’ οὖν ἔοικε τοῖς στερη‐ 
τικοῖς τούτοις τὸ ψυχρόν, ὥστε μὴ ποιεῖν ἐν τοῖς πάθεσι<tr><th>5<td>διαφοράν, ἢ τοὐναντίον ἡδοναί τε μεγάλαι καὶ ὠφέλιμοι 
τοῖς σώμασιν ἀπὸ ψυχρῶν ὑπάρχουσι καὶ βλάβαι πάλιν 
νεανικαὶ καὶ πόνοι καὶ βαρύτητες, ὑφ’ ὧν οὐκ ἀεὶ φεύγει 
καὶ ἀπολείπει τὸ θερμὸν ἀλλὰ πολλάκις ἐγκαταλαμβανό‐ 
μενον ἀνθίσταται καὶ μάχεται, τῇ μάχῃ δ’ αὐτῶν ὄνομα<tr><th>10<td>φρίκη καὶ τρόμος, ἡττωμένῳ δὲ τῷ θερμῷ τὸ πήγνυσθαι 
καὶ ναρκᾶν ἐπιγίνεται, κρατοῦν δὲ τοῦ ψυχροῦ διάχυσιν<tr><td><h3>947</h3> <h2>D</h2><td>παρέχει καὶ ἀλέαν τῷ σώματι μεθ’ ἡδονῆς, ὅπερ Ὅμηρος 
‘ἰαίνεσθαι‘ κέκληκεν; ἀλλὰ ταῦτά γε παντὶ δῆλα, καὶ τού‐ 
τοις οὐχ ἥκιστα τοῖς πάθεσιν ἐνδείκνυται τὸ ψυχρὸν ὅτι 
πρὸς τὸ θερμὸν ὡς οὐσία πρὸς οὐσίαν ἢ πάθος πρὸς πά‐<tr><th rowspan=2>5<td>θος οὐχ ὡς ἀπόφασις ἀντίκειται καὶ στέρησις, οὐδὲ φθορά 
τίς ἐστι τοῦ θερμοῦ καὶ ἀναίρεσις ἀλλὰ φθαρτικὴ φύσις<tr><td>καὶ δύναμις. ἢ καὶ τὸν χειμῶνα τῶν ὡρῶν καὶ τὰ βόρεια 
τῶν πνευμάτων ἐξέλωμεν, ὡς στερήσεις ὄντα τῶν θερ‐ 
μῶν καὶ νοτίων ἰδίαν δ’ ἀρχὴν οὐκ ἔχοντα.<td class=Y rowspan=9>93<tr><th>10<td>    Καὶ μὴν τεττάρων γε τῶν πρώτων ὄντων ἐν τῷ 
παντὶ σωμάτων, ἃ διὰ πλῆθος καὶ ἁπλότητα καὶ δύναμιν<tr><td><h3>947</h3> <h2>E</h2><td>οἱ πλεῖστοι στοιχεῖα τῶν ἄλλων ὑποτίθενται καὶ ἀρχάς, 
πυρὸς καὶ ὕδατος καὶ ἀέρος καὶ γῆς, ἀναγκαῖόν ἐστι καὶ 
ποιότητας εἶναι τὰς πρώτας καὶ ἁπλᾶς τοσαύτας. τίνες 
οὖν εἰσιν αὗται πλὴν θερμότης καὶ ψυχρότης καὶ ξηρότης<tr><th>5<td>καὶ ὑγρότης, αἷς τὰ στοιχεῖα πάσχειν ἅπαντα καὶ ποιεῖν 
πέφυκεν; ὡς δὲ τῶν ἐν γραμματικῇ στοιχείων βραχύτητές 
εἰσι καὶ μακρότητες, τῶν δ’ ἐν μουσικῇ βαρύτητες καὶ 
ὀξύτητες, οὐ θάτερα τῶν ἑτέρων στέρησις, οὕτως ἐν τοῖς 
φυσικοῖς σώμασιν ἀντιστοιχίαν ὑποληπτέον ὑγρῶν πρὸς<tr><th>10<td>ξηρὰ καὶ ψυχρῶν πρὸς θερμά, τὸ κατὰ λόγον ἅμα καὶ τὰ<tr><td><h3>947</h3> <h2>F</h2><td>φαινόμενα διαφυλάττοντας. ἢ, καθάπερ Ἀναξιμένης (fr. 1) 
ὁ παλαιὸς ᾤετο, μήτε τὸ ψυχρὸν ἐν οὐσίᾳ μήτε τὸ θερμὸν 
ἀπολείπωμεν, ἀλλὰ πάθη κοινὰ τῆς ὕλης ἐπιγινόμενα 
ταῖς μεταβολαῖς· τὸ γὰρ συστελλόμενον αὐτῆς καὶ πυ‐<tr><th>5<td>κνούμενον ψυχρὸν εἶναί φησι, τὸ δ’ ἀραιὸν καὶ τὸ χαλα‐ 
ρὸν (οὕτω πως ὀνομάσας καὶ τῷ ῥήματι) θερμόν· ὅθεν 
οὐκ ἀπεικότως λέγεσθαι τὸ καὶ θερμὰ τὸν ἄνθρωπον ἐκ<tr><td><h3>948</h3> <h2>A</h2><td>τοῦ στόματος καὶ ψυχρὰ μεθιέναι· | ψύχεται γὰρ ἡ 
πνοὴ πιεσθεῖσα καὶ πυκνωθεῖσα τοῖς χείλεσιν, ἀνει‐ 
μένου δὲ τοῦ στόματος ἐκπίπτουσα γίνεται θερμὸν 
ὑπὸ μανότητος. (τοῦτο μὲν οὖν ἀγνόημα ποιεῖται τοῦ<tr><th rowspan=2>5<td>ἀνδρὸς ὁ Ἀριστοτέλης· ἀνειμένου γὰρ τοῦ στόματος 
ἐκπνεῖσθαι τὸ θερμὸν ἐξ ἡμῶν αὐτῶν, ὅταν δὲ<tr><td>συστρέψαντες τὰ χείλη φυσήσωμεν, οὐ τὸν ἐξ ἡμῶν 
ἀλλὰ τὸν ἀέρα τὸν πρὸ τοῦ στόματος ὠθεῖσθαι ψυχρὸν 
ὄντα καὶ προσπίπτειν.)<td class=Y rowspan=8>94<tr><th>10<td>    Εἰ δ’ ἀπολειπτέον οὐσίαν ψυχροῦ καὶ θερμοῦ, προ‐ 
άγωμεν ἐπὶ τὸ ἑξῆς τὸν λόγον, ἥτις ἐστὶν οὐσία καὶ ἀρχὴ 
καὶ φύσις ψυχρότητος ζητοῦντες. οἱ μὲν οὖν, τῶν σκαλη‐<tr><td><h3>948</h3> <h2>B</h2><td>νῶν καὶ τριγωνοειδῶν σχηματισμῶν ἐν τοῖς σώμασι κει‐ 
μένων, τὸ ῥιγοῦν καὶ τρέμειν καὶ φρίττειν καὶ ὅσα συγ‐ 
γενῆ τοῖς πάθεσι τούτοις ὑπὸ τραχύτητος ἐγγίνεσθαι λέ‐ 
γοντες, εἰ καὶ τοῖς κατὰ μέρος διαμαρτάνουσι, τὴν ἀρχὴν<tr><th>5<td>ὅθεν δεῖ λαμβάνουσι· δεῖ γὰρ ὥσπερ ἀφ’ ἑστίας τῆς τῶν 
ὅλων οὐσίας ἄρχεσθαι τὴν ζήτησιν. ᾧ καὶ μάλιστα δό‐ 
ξειεν ἂν ἰατροῦ καὶ γεωργοῦ καὶ αὐλητοῦ διαφέρειν ὁ 
φιλόσοφος. ἐκείνοις μὲν γὰρ ἐξαρκεῖ τὰ ἔσχατα τῶν αἰ‐ 
τίων θεωρῆσαι· τὸ γὰρ ἐγγυτάτω τοῦ πάθους αἴτιον ἂν<tr><th>10<td>συνοφθῇ, πυρετοῦ μὲν ἔντασις ἢ παρέμπτωσις ἐρυσίβης 
δ’ ἥλιοι πυριφλεγεῖς ἐπ’ ὄμβρῳ βαρύτητος δὲ κλίσις αὐ‐<tr><td><h3>948</h3> <h2>C</h2><td>λῶν καὶ συναγωγὴ πρὸς ἀλλήλους, ἱκανόν ἐστι τῷ τεχνίτῃ 
πρὸς τὸ οἰκεῖον ἔργον. τῷ δὲ φυσικῷ θεωρίας ἕνεκα μετ‐ 
ιόντι τἀληθὲς ἡ τῶν ἐσχάτων γνῶσις οὐ τέλος ἐστὶν 
ἀλλ’ ἀρχὴ τῆς ἐπὶ τὰ πρῶτα καὶ ἀνωτάτω πορείας. διὸ<tr><th>5<td>καὶ Πλάτων ὀρθῶς καὶ Δημόκριτος αἰτίαν θερμότητος 
καὶ βαρύτητος ζητοῦντες οὐ κατέπαυσαν ἐν γῇ καὶ πυρὶ 
τὸν λόγον ἀλλ’ ἐπὶ τὰς νοητὰς ἀναφέροντες ἀρχὰς τὰ αἰ‐ 
σθητὰ μέχρι τῶν ἐλαχίστων ὥσπερ σπερμάτων προῆλθον. 
    Οὐ μὴν ἀλλὰ καὶ τὰ αἰσθητὰ ταυτὶ προανακινῆσαι<tr><th rowspan=2>10<td>βέλτιόν ἐστιν, ἐν οἷς Ἐμπεδοκλῆς τε καὶ Στράτων καὶ οἱ<tr><td>Στωικοὶ τὰς οὐσίας τίθενται τῶν δυνάμεων, οἱ μὲν Στωι‐<td class=Y rowspan=12>95<tr><td><h3>948</h3> <h2>D</h2><td>κοὶ τῷ ἀέρι τὸ πρώτως ψυχρὸν ἀποδιδόντες, Ἐμπεδοκλῆς 
δὲ καὶ Στράτων τῷ ὕδατι· τὴν δὲ γῆν ἴσως ἂν ἕτερος 
φανείη ψυχρότητος αἰτίαν ὑποτιθέμενος. πρότερον δὲ τὰ 
ἐκείνων σκοπῶμεν. ἐπεὶ τὸ πῦρ θερμὸν ἅμα καὶ λαμ‐<tr><th>5<td>πρόν ἐστι, δεῖ τὴν ἀντικειμένην τῷ πυρὶ φύσιν ψυχράν 
τ’ εἶναι καὶ σκοτεινήν· ἀντίκειται γὰρ ὡς τῷ λαμπρῷ 
τὸ ζοφερὸν οὕτω τῷ θερμῷ τὸ ψυχρόν· ἔστι γὰρ ὡς 
ὄψεως τὸ σκοτεινὸν οὕτω τὸ ψυχρὸν ἁφῆς συγχυτικόν, ἡ 
δὲ θερμότης διαχεῖ τὴν αἴσθησιν τοῦ ἁπτομένου καθάπερ<tr><td><h3>948</h3> <h2>E</h2><td>ἡ λαμπρότης τοῦ ὁρῶντος. τὸ ἄρα πρώτως σκοτεινὸν ἐν 
τῇ φύσει πρώτως καὶ ψυχρόν ἐστιν. ὅτι δ’ ἀὴρ τὸ πρώτως 
σκοτεινόν ἐστιν, οὐδὲ τοὺς ποιητὰς λέληθεν· ἀέρα γὰρ 
τὸ σκότος καλοῦσιν· (Hom. ι 144)<tr><th>4<td class=B> <tr><th>5<td class=QU>‘ἀὴρ γὰρ παρὰ νηυσὶ βαθεῖ’ ἦν οὐδὲ σελήνη 
οὐρανόθεν προύφαινε·‘<tr><th>6<td class=B>   
καὶ πάλιν (Hes. O. D. 255)<tr><th>7<td class="B Q6"> 
<div class=QM></div>‘ἠέρα ἑσσάμενοι πᾶσαν φοιτῶσιν ἐπ’ αἶαν‘<tr><th>8<td class=B>   
καὶ πάλιν (Ρ 649)<tr><th>9<td class=B> <tr><th>10<td class=QE>‘αὐτίκα δ’ ἠέρα μὲν σκέδασεν καὶ ἀπῶσεν ὀμίχλην, 
ἠέλιος δ’ ἐπέλαμψε· μάχη δ’ ἐπὶ πᾶσα φαάνθη.‘<tr><th rowspan=2>11<td class=B>   
καὶ γὰρ ‘κνέφασ‘ τὸν ἀφώτιστον ἀέρα καλοῦσι, κενὸν ὡς<tr><td>ἔοικε φάους ὄντα· καὶ ‘νέφοσ‘ ὁ συμπεσὼν καὶ πυκνω‐ 
θεὶς ἀὴρ ἀποφάσει φωτὸς κέκληται· † καλεῖται δὲ καὶ<td class=Y rowspan=7>96<tr><th>15<td>ἀχλὺς καὶ ὁμίχλη καὶ ὅσα τοῦ φωτὸς οὐ παρέχει τῇ αἰ‐ 
σθήσει δίοψιν ἀέρος εἰσὶ διαφοραί· καὶ τὸ ἀειδὲς αὐτοῦ<tr><td><h3>948</h3> <h2>F</h2><td>καὶ ἄχρωστον Ἅιδης καὶ Ἀχέρων ἐπίκλησιν ἔσχεν. ὥσπερ 
οὖν αὐγῆς ἐπιλιπούσης σκοτεινὸς ἀήρ, οὕτω θερμοῦ μετα‐ 
στάντος τὸ ἀπολειπόμενον ἀὴρ ψυχρὸς ἄλλο δ’ οὐδέν ἐστι· 
διὸ καὶ ‘Τάρταροσ‘ οὗτος, ὑπὸ ψυχρότητος, κέκληται<tr><th>5<td>(δηλοῖ δὲ καὶ Ἡσίοδος εἰπὼν (Th. 119) ‘Τάρταρά τ’ 
ἠερόεντα‘) καὶ τὸ ῥιγοῦντα πάλλεσθαι καὶ τρέμειν ‘ταρ‐ 
ταρίζειν‘. ταῦτα μὲν οὖν τοιοῦτον ἔχει λόγον. 
    Ἐπεὶ δ’ ἡ φθορὰ μεταβολή τίς ἐστι τῶν φθειρο‐<tr><td><h3>949</h3> <h2>A</h2><td>μένων εἰς τοὐναντίον ἑκάστῳ, | σκοπῶμεν εἰ καλῶς εἴ‐ 
ρηται τὸ ‘πυρὸς θάνατος ἀέρος γένεσισ‘. θνήσκει καὶ πῦρ 
ὥσπερ ζῷον ἢ βίᾳ σβεννύμενον ἢ δι’ αὑτοῦ μαραινόμενον. 
ἡ μὲν οὖν σβέσις ἐμφανεστέραν ποιεῖ τὴν εἰς ἀέρα μετα‐<tr><th>5<td>βολὴν αὐτοῦ· καὶ γὰρ ὁ καπνὸς ἀέρος ἐστὶν εἶδος καὶ ἡ 
κατὰ Πίνδαρον (Isthm. 4, 84) ‘ἀέρα κνισᾶντι λακτίζοισα 
καπνῷ‘ λιγνὺς καὶ ἀναθυμίασις. οὐ μὴν ἀλλὰ καὶ φθι‐ 
νούσης ἀτροφίᾳ φλογὸς ἰδεῖν ἔστιν, ὥσπερ ἐπὶ τῶν λύ‐ 
χνων, τὸ ἄκρον εἰς ἀέρα [καὶ] γνοφώδη καὶ ζοφερὸν ἀπο‐<tr><th rowspan=2>10<td>χεόμενον. ἱκανῶς δὲ καὶ ὁ τῶν μετὰ λουτρὸν ἢ πυρίαν<tr><td>περιχεαμένων ψυχρὸν ἀνιὼν ἀτμὸς ἐνδείκνυται τὴν εἰς<td class=Y rowspan=10>97<tr><td><h3>949</h3> <h2>B</h2><td>ἀέρα τοῦ θερμοῦ φθειρομένου μεταβολήν, ὡς φύσει πρὸς 
τὸ πῦρ ἀντικείμενον. ᾧ τὸ πρώτως τὸν ἀέρα σκοτεινὸν 
εἶναι καὶ ψυχρὸν ἠκολούθει. 
    Καὶ μὴν ἁπάντων γε τῶν γινομένων ὑπὸ ψυχρό‐<tr><th>5<td>τητος ἐν τοῖς σώμασι σφοδρότατον καὶ βιαιότατον ἡ 
πῆξις οὖσα πάθος μέν ἐστιν ὕδατος ἔργον δ’ ἀέρος· αὐτὸ 
μὲν γὰρ καθ’ ἑαυτὸ τὸ ὕδωρ εὐδιάχυτον καὶ ἀπαγὲς καὶ 
ἀσύστατόν ἐστιν, ἐντείνεται δὲ καὶ συνάγεται τῷ ἀέρι 
σφιγγόμενον ὑπὸ ψυχρότητος. διὸ καὶ λέλεκται (Callim.<tr><th>10<td>fr. anon. 384 Schn. om. Pfeiffer)<tr><th>10<td class="B Q6"> 
  ‘εἰ δὲ νότος βορέην προκαλέσσεται, αὐτίκα νίψει‘·<tr><th>11<td class=B>   
τοῦ γὰρ νότου καθάπερ ὕλην τὴν ὑγρότητα παρασκευά‐ 
σαντος, ὁ βόρειος ἀὴρ ὑπολαβὼν ἔπηξε. καὶ δῆλόν ἐστι<tr><td><h3>949</h3> <h2>C</h2><td>μάλιστα περὶ τὰς χιόνας· ἀέρα γὰρ μεθεῖσαι καὶ προανα‐ 
πνεύσασαι λεπτὸν καὶ ψυχρὸν οὕτω ῥέουσιν. Ἀριστοτέλης 
δὲ (fr. 212 R.) καὶ τὰς ἀκόνας τοῦ μολίβδου τήκεσθαί 
φησι καὶ ῥεῖν ὑπὸ κρύους καὶ χειμῶνος, ὕδατος μόνου<tr><th>5<td>πλησιάζοντος αὐταῖς· ὁ δ’ ἀήρ, ὡς ἔοικε, συνελαύνων τὰ 
σώματα τῇ ψυχρότητι καταθραύει καὶ ῥήγνυσιν. 
ἔτι τοίνυν τὰ μὲν ἀποσπασθέντα τῆς πηγῆς ὕδατα μᾶλλον 
πήγνυται· μᾶλλον γὰρ ὁ ἀὴρ ἐπικρατεῖ τοῦ ἐλάττονος. 
ἂν δέ τις ψυχρὸν ἐκ φρέατος ὕδωρ λαβὼν ἐν ἀγγείῳ καὶ<tr><th>10<td>καθεὶς αὖθις εἰς τὸ φρέαρ ὥστε μὴ ψαύειν τοῦ ὕδατος 
τὸ ἀγγεῖον ἀλλ’ ἐν τῷ ἀέρι κρέμασθαι, περιμείνῃ χρόνον<tr><td><h3>949</h3> <h2>D</h2><td>οὐ πολύν, ἔσται ψυχρότερον τὸ ὕδωρ· ᾧ μάλιστα δηλοῦται 
τὸ μὴ τοῦ ὕδατος εἶναι τὴν πρώτην αἰτίαν τῆς ψυχρότη‐ 
τος ἀλλὰ τοῦ ἀέρος. τῶν γε μὴν μεγάλων ποταμῶν οὐδεὶς 
πήγνυται διὰ βάθους· οὐ γὰρ καθίησιν εἰς ὅλον ὁ ἀήρ,<tr><th>5<td>ἀλλ’ ὅσα τῇ ψυχρότητι περιλαμβάνει ψαύων καὶ πλησιά‐ 
ζων, ταῦθ’ ἵστησιν. ὅθεν οἱ βάρβαροι διαβαίνουσι πεζῇ, 
προβαλόντες ἀλώπεκας· ἂν γὰρ μὴ πολὺς ἀλλ’ ἐπιπόλαιος 
ὁ πάγος ᾖ, αἰσθανόμεναι τῷ ψόφῳ τοῦ ὑπορρέοντος ὕδα‐ 
τος ἀναστρέφουσιν. ἔνιοι δὲ καὶ θηρεύουσιν ἰχθῦς ὕδατι<td class=Y rowspan=10>98<tr><th>10<td>θερμῷ τοῦ πάγου παραλύοντες καὶ χαλῶντες τό γε τὴν 
ὁρμιὰν δεξόμενον. οὕτως οὐδὲν ὑπὸ τοῦ ψυχροῦ τὸ ἐν βά‐<tr><td><h3>949</h3> <h2>E</h2><td>θει πέπονθε. καίτοι τῶν ἄνω τοσαύτη γίνεται μεταβολὴ 
διὰ τὴν πῆξιν, ὥστε συντρίβειν τὰ πλοῖα τὸ ὕδωρ ἀπο‐ 
βιαζόμενον εἰς ἑαυτὸ καὶ συνθλιβόμενον, ὡς ἱστοροῦσιν 
οἱ νῦν μετὰ τοῦ Καίσαρος ἐπὶ τοῦ Ἴστρου διαχειμάσαν‐<tr><th>5<td>τες. οὐ μὴν ἀλλὰ καὶ τὸ περὶ ἡμᾶς συμβαῖνον ἱκανὴν μαρ‐ 
τυρίαν δίδωσι· μετὰ γὰρ τὰ λουτρὰ καὶ τὰς ἐξιδρώσεις 
περιψυχόμεθα μᾶλλον, τοῖς σώμασιν ἀνειμένοις καὶ δια‐ 
κεχυμένοις πολλὴν ψυχρότητα μετὰ τοῦ ἀέρος καταδεχό‐ 
μενοι. τὸ δ’ αὐτὸ τοῦτο καὶ τὸ ὕδωρ πάσχει· ψύχεται<tr><th>10<td>γάρ, ἂν προθερμανθῇ, μᾶλλον, εὐπαθέστερον τῷ ἀέρι γε‐ 
νόμενον· ὁπότε τὰ ζέοντα τῶν ὑδάτων ἀναρύτοντες καὶ<tr><td><h3>949</h3> <h2>F</h2><td>μετεωρίζοντες οὐδὲν ἄλλο δήπου ποιοῦσιν ἢ πρὸς ἀέρα 
πολὺν ἀνακεραννύουσιν. ὁ μὲν οὖν τῷ ἀέρι τὴν πρώτην 
ἀποδιδοὺς τῆς ψυχρότητος δύναμιν, ὦ Φαβωρῖνε, λόγος 
ἐν τοιαύταις ἐστὶ πιθανότησιν.<tr><th>5<td>    Ὁ δὲ τῷ ὕδατι λαμβάνει μὲν καὶ αὐτὸς ἀρχὰς 
ὁμοίως, οὕτω πως τοῦ Ἐμπεδοκλέους λέγοντος (fr. 21, 
3. 5)·<tr><th>7<td class="B Q6"> 
  ‘ἠέλιον μὲν λαμπρὸν ὅρα καὶ θερμὸν ἁπάντῃ, 
  ὄμβρον δ’ ἐν πᾶσι δνοφόεντά τε ῥιγαλέον τε‘·<tr><th>9<td class=B> <tr><th rowspan=2>10<td>τῷ γὰρ θερμῷ τὸ ψυχρὸν ὡς τῷ λαμπρῷ τὸ μέλαν ἀντι‐<tr><td>τάξας συλλογίσασθαι δέδωκεν, ὅτι τῆς αὐτῆς οὐσίας ἐστὶ<td class=Y rowspan=9>99<tr><td><h3>950</h3> <h2>A</h2><td>τὸ μέλαν καὶ τὸ ψυχρόν, | ὡς τῆς αὐτῆς τὸ λαμπρὸν 
καὶ τὸ θερμόν. ὅτι δ’ οὐ τοῦ ἀέρος τὸ μέλαν ἀλλὰ τοῦ 
ὕδατός ἐστιν, ἡ αἴσθησις ἐπιμαρτυρεῖ, τῷ μὲν ἀέρι μη‐ 
δενὸς ὡς ἁπλῶς εἰπεῖν μελαινομένου τῷ δ’ ὕδατι πάντων.<tr><th>5<td>ἂν γὰρ τὸ λευκότατον ἐμβάλῃς ἔριον εἰς ὕδωρ ἢ ἱμάτιον, 
ἀναφαίνεται μέλαν καὶ διαμένει, μέχρι ἂν ὑπὸ θερμότητος 
ἐξικμασθῇ τὸ ὑγρὸν ἤ τισι στρέβλαις καὶ βάρεσιν ἐκπιε‐ 
σθῇ· τῆς τε γῆς ὕδατι ῥαινομένης, διαμελαίνουσιν οἱ 
καταλαμβανόμενοι ταῖς σταγόσι τόποι, τῶν ἄλλων<tr><th>10<td>ὁμοίων μενόντων. αὐτοῦ μὲν οὖν τοῦ ὕδατος σκοτεινότα‐ 
τον ὑπὸ πλήθους φαίνεται τὸ βαθύτατον, οἷς δ’ ἀὴρ<tr><td><h3>950</h3> <h2>B</h2><td>πλησιάζει, ταῦτα περιλάμπεται καὶ διαγελᾷ. τῶν δ’ ἄλ‐ 
λων ὑγρῶν διαφανὲς μάλιστα τοὔλαιόν ἐστι, πλείστῳ 
χρώμενον ἀέρι· τούτου δὲ τεκμήριον ἡ κουφότης, δι’ ἣν 
ἐπιπολάζει πᾶσιν ὑπὸ τοῦ ἀέρος ἄνω φερόμενον. ποιεῖ δὲ<tr><th>5<td>καὶ τὴν γαλήνην ἐν τῇ θαλάττῃ τοῖς κύμασιν ἐπιρραινό‐ 
μενον, οὐ διὰ τὴν λειότητα τῶν ἀνέμων ἀπολισθαινόντων, 
ὡς Ἀριστοτέλης ἔλεγεν, ἀλλὰ παντὶ μὲν ὑγρῷ τὸ κῦμα 
διαχεῖται πληττόμενον, ἰδίως δὲ τοὔλαιον αὐγὴν καὶ κατα‐ 
φάνειαν ἐν βυθῷ παρέχει, διαστελλομένων τῷ ἀέρι τῶν<tr><th>10<td>ὑγρῶν· οὐ γὰρ μόνον ἐπιπολῆς τοῖς διανυκτερεύουσιν 
ἀλλὰ καὶ κάτω τοῖς σπογγοθήραις διαφυσώμενον ἐκ τοῦ<tr><td><h3>950</h3> <h2>C</h2><td>στόματος ἐν τῇ θαλάττῃ φέγγος ἐνδίδωσιν. οὐ μᾶλλον 
οὖν τῷ ἀέρι τοῦ μέλανος ἢ τῷ ὕδατι μέτεστιν, ἧττον 
δὲ τοῦ ψυχροῦ. τὸ γοῦν ἔλαιον, ἀέρος πλείστου τῶν 
ὑγρῶν μετέχον, ἥκιστα ψυχρόν ἐστι καὶ πήγνυται<tr><th rowspan=2>5<td>μαλακῶς· ὁ γὰρ ἀὴρ ἐγκεκραμένος οὐκ ἐᾷ σκληρὰν<tr><td>γενέσθαι τὴν πῆξιν· βελόνας δὲ καὶ πόρπας σιδηρᾶς καὶ 
τὰ λεπτὰ τῶν ἔργων οὐχ ὕδατι βάπτουσιν ἀλλ’ ἐλαίῳ, 
τὴν ἄγαν ψυχρότητα φοβούμενοι τοῦ ὕδατος ὡς δια‐ 
στρέφουσαν. ἀπὸ τούτων γὰρ δικαιότερόν ἐστιν ἐξε‐<td class=Y rowspan=9>100<tr><th>10<td>τάζεσθαι τὸν λόγον, οὐκ ἀπὸ τῶν χρωμάτων· ἐπεὶ καὶ 
χιὼν καὶ χάλαζα καὶ κρύσταλλος ἅμα λαμπρότατα γίνεται<tr><td><h3>950</h3> <h2>D</h2><td>καὶ ψυχρότατα· καὶ πάλιν πίττα θερμότερόν ἐστι μέλι‐ 
τος καὶ σκοτωδέστερον. 
    Ὅμως δὲ θαυμάζω τῶν ἀξιούντων τὸν ἀέρα ψυ‐ 
χρὸν εἶναι διὰ τὸ καὶ σκοτεινόν, εἰ μὴ συνορῶσιν ἑτέρους<tr><th>5<td>ἀξιοῦντας θερμὸν εἶναι διὰ τὸ καὶ κοῦφον. οὐ γὰρ οὕτω 
τῷ ψυχρῷ τὸ σκοτεινὸν ὡς τὸ βαρὺ καὶ στάσιμον οἰκεῖόν 
ἐστι καὶ συγγενές· πολλὰ γὰρ ἄμοιρα θερμότητος ὄντα 
μετέχει λαμπηδόνος, ἐλαφρὸν δὲ καὶ κοῦφον καὶ ἀνωφε‐ 
ρὲς οὐδέν ἐστι τῶν ψυχρῶν. ἀλλὰ καὶ τὰ νέφη, μέχρι μὲν<tr><th>10<td>ἀέρος οὐσίᾳ μᾶλλον προσήκει, μετεωρίζεται· μεταβα‐ 
λόντα δ’ εἰς ὑγρὸν εὐθὺς ὀλισθαίνει καὶ τὸ κοῦφον οὐχ 
ἧττον ἢ τὸ θερμὸν ἀποβάλλει, ψυχρότητος ἐγγιγνομένης·<tr><td><h3>950</h3> <h2>E</h2><td>καὶ τοὐναντίον ὅταν θερμότης ἐπέλθῃ, πάλιν ἀναστρέφει 
τὴν κίνησιν, ἅμα τῷ μεταβαλεῖν εἰς ἀέρα τῆς οὐσίας ἄνω 
φερομένης. καὶ μὴν οὐδὲ τὸ τῆς φθορᾶς ἀληθές ἐστιν· 
οὐ γὰρ εἰς τοὐναντίον ἀλλ’ ὑπὸ τοῦ ἐναντίου φθείρεται<tr><th>5<td>τῶν ἀπολλυμένων ἕκαστον, ὥσπερ τὸ πῦρ ὑπὸ τοῦ ὕδατος 
εἰς τὸν ἀέρα. τὸ γὰρ ὕδωρ ὁ μὲν Αἰσχύλος εἰ καὶ τραγι‐ 
κῶς ἀλλ’ ἀληθῶς εἶπε (fr. 360)<tr><th>7<td class="B Q6"> 
<div class=JA></div>‘παύσυβριν δίκην πυρός·‘<tr><th>8<td class=B>   
Ὅμηρος δὲ (Φ 342. 435) τῷ ποταμῷ τὸν Ἥφαιστον καὶ<tr><th>10<td>τῷ Ποσειδῶνι τὸν Ἀπόλλωνα κατὰ τὴν μάχην φυσικῶς 
μᾶλλον ἢ μυθικῶς ἀντέταξεν. ὁ δ’ Ἀρχίλοχος ἐπὶ τῆς 
τἀναντία φρονούσης οὐ κακῶς εἶπε (fr. 86, I 3 p. 38 D<span class="F_1 sups">3</span><span class=F_1>.</span>)<td class=Y rowspan=8>101<tr><th>12<td class="B Q6"> 
<div class=JY></div>‘τῇ μὲν ὕδωρ ἐφόρει<tr><td><h3>950</h3> <h2>F</h2><td class=J0>δολοφρονέουσα χειρί, θἠτέρῃ δὲ πῦρ.‘<tr><th>1<td class=B>   
ἐν δὲ Πέρσαις τῶν ἱκετευμάτων μέγιστον ἦν καὶ ἀπαραί‐ 
τητον, εἰ πῦρ λαβὼν ὁ ἱκετεύων καὶ ἐν ποταμῷ βεβηκὼς 
ἀπειλοίη μὴ τυχὼν τὸ πῦρ εἰς τὸ ὕδωρ ἀφήσειν· ἐτύγχανε<tr><th>5<td>μὲν γὰρ ὧν ἐδεῖτο, τυχὼν δ’ ἐκολάζετο διὰ τὴν ἀπειλὴν 
ὡς παράνομον καὶ κατὰ τῆς φύσεως γενομένην. καὶ τοῦτο 
δὴ τὸ πρόχειρον ἅπασι ‘πῦρ ὕδατι μιγνύναι‘ τὸ παροι‐ 
μιαζόμενον ἐν τοῖς ἀδυνάτοις μαρτυρεῖν ἔοικεν ὅτι τῷ 
πυρὶ τὸ ὕδωρ πολέμιόν ἐστι καὶ ὑπὸ τούτου φθείρεται<tr><td><h3>951</h3> <h2>A</h2><td>καὶ κολάζεται σβεννύμενον, | οὐχ ὑπὸ τοῦ ἀέρος † τίον 
ὡς ὑπολαμβάνει τὴν οὐσίαν αὐτοῦ καὶ δέχεται μεταβάλ‐ 
λοντος. εἰ γὰρ ἀεὶ τὸ εἰς ὃ μεταβάλλει τὸ φθειρόμενον 
ἐναντίον ἐστί, τί μᾶλλον τῷ ἀέρι τὸ πῦρ ἢ τὸ ὕδωρ ἐν‐<tr><th>5<td>αντίον φανεῖται; μεταβάλλει γὰρ εἰς ὕδωρ συνιστάμενος 
εἰς δὲ πῦρ διακρινόμενος· ὥσπερ αὖ πάλιν τὸ ὕδωρ δια‐ 
κρίσει μὲν εἰς ἀέρα φθείρεται συγκρίσει δ’ εἰς γῆν, ὡς 
μὲν ἐγὼ νομίζω δι’ οἰκειότητα τὴν πρὸς ἀμφότερα καὶ 
συγγένειαν, οὐχ ὡς ἐναντίον ἑκατέρῳ καὶ πολέμιον. ἐκεῖ‐<tr><th>10<td>νοι δέ, ὁποτέρως ἂν εἴπωσι, τὸ ἐπιχείρημα διαφθείρουσι. 
πήγνυσθαί γε μὴν ὑπὸ τοῦ ἀέρος φάναι 〈τὸ〉 ὕδωρ<tr><td><h3>951</h3> <h2>B</h2><td>ἀλογώτατόν ἐστιν, αὐτὸν τὸν ἀέρα μηδαμοῦ πηγνύμενον 
ὁρῶντας. νέφη γὰρ καὶ ὁμίχλαι καὶ κνηκίδες οὐ πήξεις 
εἰσὶν ἀλλὰ συστάσεις καὶ παχύτητες ἀέρος διεροῦ καὶ 
ἀτμώδους· ὁ δ’ ἄνικμος καὶ ξηρὸς οὐδ’ ἄχρι ταύτης τὴν<td class=Y rowspan=7>102<tr><th>5<td>κατάψυξιν ἐνδέχεται τῆς μεταβολῆς. ἔστι γὰρ ἃ τῶν 
ὀρῶν οὐ λαμβάνει νέφος οὐδὲ δρόσον οὐδ’ ὁμίχλην, εἰς 
καθαρὸν ἀέρα καὶ ἄμοιρον ὑγρότητος ἐξικνούμενα τοῖς 
ἄκροις· ᾧ μάλιστα δῆλόν ἐστιν ὡς τὰς κάτω πυκνώσεις 
καὶ συστάσεις τῷ ἀέρι συμμεμιγμένον ὑγρὸν καὶ ψυχρὸν<tr><th>10<td>ἐνδίδωσι. 
    Τὰ δὲ κάτω τῶν μεγάλων ποταμῶν οὐ πήγνυται 
κατὰ λόγον. τὰ γὰρ ἄνω παγέντα τὴν ἀναθυμίασιν οὐ<tr><td><h3>951</h3> <h2>C</h2><td>διίησιν, ἀλλ’ ἐγκαθειργνυμένη καὶ ἀποστρεφομένη θερμό‐ 
τητα παρέχει τοῖς διὰ βάθους ὑγροῖς· ἀπόδειξις δὲ τούτου 
τὸ λυομένου τοῦ πάγου πάλιν ἀτμὸν πολὺν ἐκ τῶν ὑγρῶν 
ἀναφέρεσθαι. διὸ καὶ τὰ τῶν ζῴων σώματα χειμῶνός<tr><th>5<td>ἐστι θερμότερα, τῷ συνέχειν τὸ θερμὸν ἐν ἑαυτοῖς ὑπὸ 
τῆς ἔξωθεν ψυχρότητος εἴσω συνελαυνόμενον. αἱ δ’ ἀνα‐ 
ρύσεις καὶ μετεωρίσεις οὐ μόνον τὸ θερμὸν ἐξαιροῦσι 
τῶν ὑδάτων ἀλλὰ καὶ τὸ ψυχρόν· ὅθεν ἥκιστα τὰς 
χιόνας καὶ τὸ συνθλιβόμενον ὑγρὸν ἀπ’ αὐτῶν οἱ σφόδρα<tr><th>10<td>ψυχροῦ δεόμενοι κινοῦσιν· ἐκστατικὸν γὰρ ἀμφοῖν ἡ 
κίνησις.<tr><td rowspan=2><h3>951</h3> <h2>D</h2><td>    Ὅτι δ’ οὐκ ἀέρος ἐστὶν ἀλλ’ ὕδατος ἡ τοιαύτη δύναμις, 
οὕτως ἄν τις ἐξ ὑπαρχῆς ἐπέλθοι. πρῶτον μὲν οὐκ εἰκός<tr><td>ἐστιν ἀέρα, τῷ αἰθέρι γειτνιῶντα καὶ ψαύοντα τῆς περι‐ 
φορᾶς καὶ ψαυόμενον, οὔσης πυρώδους, τὴν ἐναντίαν ἔχειν<td class=Y rowspan=7>103<tr><th>5<td>δύναμιν· οὔτε γὰρ ἄλλως δυνατὸν ἁπτόμενα καὶ συνεχῆ 
τοῖς πέρασιν ὄντα δύο σώματα μὴ πάσχειν ὑπ’ ἀλλήλων, 
εἰ δὲ πάσχει, μὴ ἀναπίμπλασθαι τῆς τοῦ κρείττονος δυ‐ 
νάμεως τὸ ἧττον· οὔτε τὴν φύσιν ἔχει λόγον ἐφεξῆς τῷ 
φθείροντι τάξαι τὸ φθειρόμενον, ὥσπερ οὐ κοινωνίας οὖ‐<tr><th>10<td>σαν οὐδ’ ἁρμονίας ἀλλὰ πολέμου καὶ μάχης δημιουργόν. 
χρῆται μὲν γὰρ ἐναντίοις εἰς τὰ ὅλα πράγμασι· χρῆται 
δ’ οὐκ ἀκράτοις οὐδ’ ἀντιτύποις, ἀλλ’ ἐναλλάξ τινα θέσιν 
καὶ τάξιν οὐκ ἀναιρετικὴν ἀλλὰ κοινωνικὴν δι’ ἑτέρων καὶ 
συνεργὸν ἐν μέσῳ παρεμπλεκομένην ἔχουσι· καὶ ταύτην<tr><td><h3>951</h3> <h2>E</h2><td>εἴληφεν ὁ ἀήρ, ὑποκεχυμένος τῷ πυρὶ πρὸ τοῦ ὕδατος καὶ 
διαδιδοὺς ἐπ’ ἀμφότερα καὶ συνάγων, οὔτε θερμὸς ὢν 
αὐτὸς οὔτε ψυχρὸς ἀλλὰ ψυχροῦ καὶ θερμοῦ μετακέρασμα 
καὶ κοινώνημα, μιγνυμένων ἐν αὐτῷ μῖξιν ἀβλαβῆ καὶ μα‐<tr><th>5<td>λακῶς ἀνιεῖσαν καὶ δεχομένην τὰς ἐναντίας ἀκρότητας. 
    Ἔπειτα πανταχοῦ μέν ἐστιν ἀὴρ ἴσος, οὐ πανταχοῦ 
δὲ χειμὼν ὅμοιος οὐδὲ ψῦχος, ἀλλὰ ταῦτα μὲν τὰ μέρη 
ψυχρὰ καὶ κάθυγρα, ταῦτα δὲ ξηρὰ καὶ θερμὰ τῆς οἰκου‐ 
μένης, οὐ κατὰ τύχην, ἀλλὰ τῷ μίαν οὐσίαν ψυχρότητος<tr><th>10<td>καὶ ὑγρότητος εἶναι. Λιβύης μὲν γὰρ ἔνθερμος ἡ πολλὴ<tr><td rowspan=2><h3>951</h3> <h2>F</h2><td>καὶ ἄνυδρος, Σκυθίαν δὲ καὶ Θρᾴκην καὶ Πόντον οἱ πε‐ 
πλανημένοι λίμνας τε μεγάλας ἔχειν καὶ ποταμοῖς διαρ‐ 
ρεῖσθαι βαθέσι καὶ πολλοῖς ἱστοροῦσιν· αὐτῶν τε τῶν ἐν<tr><td>μέσῳ τόπων τὰ παράλιμνα καὶ ἑλώδη ψῦχος ἔχει μάλιστα<td class=Y rowspan=9>104<tr><th>5<td>διὰ τὰς ἀπὸ τῶν ὑγρῶν ἀναθυμιάσεις· Ποσειδώνιος δὲ 
τῆς ψυχρότητος αἰτίαν εἰπὼν τὸ πρόσφατον εἶναι τὸν 
ἕλειον ἀέρα καὶ νοτερὸν οὐκ ἔλυσε τὸ πιθανόν, ἀλλὰ πι‐ 
θανώτερον ἐποίησεν· οὐ γὰρ ἂν ἐφαίνετο τοῦ ἀέρος ὁ 
πρόσφατος ἀεὶ ψυχρότερος, εἰ μὴ τὸ ψυχρὸν ἐν τοῖς<tr><td><h3>952</h3> <h2>A</h2><td>ὑγροῖς τὴν γένεσιν εἶχε. βέλτιον οὖν Ὅμηρος | εἰπὼν 
(ε 469)<tr><th>2<td class="B Q6"> 
  ‘αὔρη δ’ ἐκ ποταμοῦ ψυχρὴ 〈πνέει〉 ἠῶθι πρό‘,<tr><th>3<td class=B>   
τὴν πηγὴν τῆς ψυχρότητος ἔδειξεν. ἔτι τοίνυν ἡ μὲν<tr><th>5<td>αἴσθησις πολλάκις ἡμᾶς ἐξαπατᾷ, ὅταν ἱματίων ἢ ἐρίων 
ψυχρῶν θιγγάνωμεν, οἰομένους ὑγρῶν θιγγάνειν διὰ τὸ 
κοινὴν ἀμφοτέροις οὐσίαν ὑπάρχειν καὶ τὰς φύσεις σύν‐ 
εγγυς εἶναι καὶ οἰκείας. ἐν δὲ τοῖς δυσχειμέροις κλίμασι 
πολλὰ ῥηγνύει τὸ ψῦχος ἀγγεῖα καὶ χαλκᾶ καὶ κεραμεᾶ·<tr><th>10<td>κενὸν δ’ οὐδὲν ἀλλὰ πάντα πλήρη, βιαζομένου τῇ ψυχρό‐ 
τητι τοῦ ὕδατος. καίτοι φησὶ Θεόφραστος τὸν ἀέρα ῥη‐ 
γνύειν τὰ ἀγγεῖα τῷ ὑγρῷ καθάπερ ἥλῳ χρώμενον· ὅρα<tr><td><h3>952</h3> <h2>B</h2><td>δὲ μὴ τοῦτο κομψῶς μᾶλλον ἢ ἀληθῶς εἰρημένον ἐστίν· 
ἔδει γὰρ τὰ πίττης γέμοντα μᾶλλον ῥήγνυσθαι ὑπὸ τοῦ 
ἀέρος καὶ τὰ γάλακτος. ἀλλ’ ἔοικε τὸ ὕδωρ ἐξ ἑαυτοῦ 
ψυχρὸν εἶναι καὶ πρώτως· ἀντίκειται γὰρ τῇ ψυχρότητι<tr><th rowspan=2>5<td>πρὸς τὴν θερμότητα τοῦ πυρός, ὥσπερ τῇ ὑγρότητι πρὸς 
τὴν ξηρότητα καὶ τῇ βαρύτητι πρὸς τὴν κουφότητα. καὶ 
ὅλως τὸ μὲν πῦρ διαστατικόν ἐστι καὶ διαιρετικόν, τὸ<tr><td>δ’ ὕδωρ κολλητικὸν καὶ σχετικόν, τῇ ὑγρότητι συνέχον 
καὶ πιέζον· ᾗ καὶ παρέσχεν Ἐμπεδοκλῆς (fr. 17, 19. 19)<td class=Y rowspan=8>105<tr><th>10<td>ὑπόνοιαν, ὡς τὸ μὲν πῦρ ‘Νεῖκος οὐλόμενον‘ ‘σχεδύνην‘ 
δὲ ‘Φιλότητα‘ τὸ ὑγρὸν ἑκάστοτε προσαγορεύων· ἐπεὶ<tr><td><h3>952</h3> <h2>C</h2><td>τροφὴ μὲν πυρὸς τὸ μεταβάλλον εἰς πῦρ, μεταβάλλει δὲ 
τὸ συγγενὲς καὶ οἰκεῖον, τὸ δ’ ἐναντίον δυσμετάβλητον, 
ὡς τὸ ὕδωρ· καὶ αὐτὸ μὲν ὡς ἔπος εἰπεῖν ἄκαυστόν ἐστιν, 
ὕλην δὲ καὶ πόαν νοτερὰν καὶ ξύλα βεβρεγμένα δυσκαῆ<tr><th>5<td>παρέχει, καὶ φλόγα ζοφερὰν καὶ ἀμβλεῖαν ὑπὸ χλωρότη‐ 
τος ἀναδίδωσι τῷ ψυχρῷ μαχόμενον πρὸς τὸ θερμὸν ὡς 
φύσει πολέμιον. 
    Σκόπει δὲ καὶ ταῦτα παραβάλλων ἐκείνοις. ἐπειδὴ 
καὶ Χρύσιππος (fr. 429) οἰόμενος τὸν ἀέρα πρώτως ψυ‐<tr><th>10<td>χρὸν εἶναι, διότι καὶ σκοτεινόν, ἐμνήσθη μόνον τῶν πλέον 
ἀφεστάναι τὸ ὕδωρ τοῦ αἰθέρος ἢ τὸν ἀέρα λεγόντων, 
καὶ πρὸς αὐτούς τι βουλόμενος εἰπεῖν ‘οὕτω μὲν ἄν‘ ἔφη<tr><td><h3>952</h3> <h2>D</h2><td>‘καὶ τὴν γῆν ψυχρὰν εἶναι πρώτως λέγοιμεν, ὅτι τοῦ 
αἰθέρος ἀφέστηκε πλεῖστον,‘ ὡς ἀδόκιμόν τινα παντελῶς 
τοῦτον καὶ ἄτοπον ἀπορρίψας τὸν λόγον, ἐγώ μοι δοκῶ 
μηδὲ τὴν γῆν ἄμοιρον εἰκότων καὶ πιθανῶν ἀποφαίνειν,<tr><th>5<td>ποιησάμενος ἀρχὴν ᾧ μάλιστα Χρύσιππος ὑπὲρ τοῦ ἀέρος 
κέχρηται. τί δὲ τοῦτ’ ἐστί; τὸ σκοτεινὸν ὄντα πρώτως 
〈εἶναι καὶ ψυχρὸν πρώτωσ〉. εἰ γὰρ δύο λαβὼν οὗτος 
ἀντιθέσεις δυνάμεων οἴεται τῇ ἑτέρᾳ καὶ τὴν ἑτέραν ἐξ 
ἀνάγκης ἕπεσθαι, μυρίαι δήπουθέν εἰσιν ἀντιτάξεις καὶ<tr><th>10<td>ἀντιπάθειαι πρὸς τὸν αἰθέρα τῆς γῆς, αἷς καὶ ταύτην ἄν 
τις ἀκολουθεῖν ἀξιώσειεν. οὐ γὰρ ὡς βαρεῖα πρὸς κοῦφον<tr><td><h3>952</h3> <h2>E</h2><td>καὶ καταρρεπὴς πρὸς ἀνωφερὲς ἀντίκειται μόνον, οὐδ’ ὡς 
πυκνὴ πρὸς ἀραιὸν οὐδ’ ὡς βραδεῖα καὶ στάσιμος πρὸς 
ὀξύρροπον καὶ κινητικόν, ἀλλ’ ὡς βαρυτάτη πρὸς κουφό‐ 
τατον καὶ πυκνοτάτη πρὸς ἀραιότατον καὶ τέλος ὡς ἀκί‐<td class=Y rowspan=9>106<tr><th>5<td>νητος ἐξ ἑαυτῆς πρὸς αὐτοκίνητον καὶ τὴν μέσην χώραν 
ἐπέχουσα πρὸς ἀεὶ κυκλοφορούμενον. οὐκ ἄτοπον οὖν τη‐ 
λικαύταις καὶ τοσαύταις ἀντιτάξεσι καὶ τὴν τῆς ψυχρό‐ 
τητος καὶ θερμότητος ἕπεσθαι. ‘ναί, ἀλλὰ τὸ πῦρ καὶ 
λαμπρόν ἐστιν· οὔτι μὴν σκοτεινὸν ἡ γῆ;‘ σκοτεινότατον<tr><th>10<td>μὲν οὖν ἁπάντων καὶ ἀφεγγέστατον. ἀέρι μέν τοι μετοχὴ 
φωτός ἐστι πρώτῳ, καὶ τάχιστα τρέπεται καὶ ἀναπλη‐<tr><td><h3>952</h3> <h2>F</h2><td>σθεὶς διανέμει πανταχοῦ τὴν λαμπρότητα, σῶμα παρέ‐ 
χων τῆς αὐγῆς ἑαυτόν· ὁ γὰρ ἥλιος ἀνίσχων, ὥς τις εἶπε 
τῶν διθυραμβοποιῶν,<tr><th>3<td class="B Q6"> 
  ‘εὐθὺς ἀνέπλησεν ἀεροβατᾶν μέγαν οἶκον ἀνέμων·‘<tr><th>4<td class=B> <tr><th>5<td>ἐκ τούτου δὲ καὶ λίμνῃ καὶ θαλάττῃ μοῖραν αὐγῆς κατ‐ 
ιὼν ἐνίησι καὶ βυθοὶ ποταμῶν διαγελῶσιν, ὅσον ἀέρος 
ἐξικνεῖται πρὸς αὐτούς. μόνη δ’ ἡ γῆ τῶν σωμάτων ἀεὶ 
ἀφώτιστός ἐστι καὶ ἄτρωτος [ὑφ’] ἡλίου καὶ σελήνης τῷ 
φωτίζοντι· θάλπεται δ’ ὑπ’ αὐτῶν καὶ παρέχει χλιαίνειν<tr><td><h3>953</h3> <h2>A</h2><td>ἐπ’ ὀλίγον βάθος ἐνδυομένῳ τῷ θερμῷ, | τὸ δὲ λαμπρὸν 
οὐ παρίησιν ὑπὸ στερεότητος ἀλλ’ ἐπιπολῆς περιφωτίζε‐ 
ται, τὰ δ’ ἐντὸς ὄρφνη καὶ χάος καὶ Ἅιδης ὀνομάζεται· 
καὶ τὸ ἔρεβος τοῦτ’ ἦν ἄρα, τὸ χθόνιον καὶ ἔγγαιον σκό‐<tr><th rowspan=2>5<td>τος. τὴν δὲ νύκτα ποιηταὶ μὲν ἐκ γῆς γεγονέναι μυθο‐<tr><td>λογοῦσι, μαθηματικοὶ δὲ γῆς σκιὰν οὖσαν ἀποδεικνύου‐ 
σιν ἀντιφραττούσης πρὸς τὸν ἥλιον· ὁ γὰρ ἀὴρ ἀναπίμ‐ 
πλαται σκότους ὑπὸ γῆς ὡς φωτὸς ὑφ’ ἡλίου· καὶ τὸ 
ἀφώτιστον αὐτοῦ μῆκός ἐστι νυκτός, ὅσον ἡ σκιὰ τῆς<td class=Y rowspan=8>107<tr><th>10<td>γῆς ἐπινέμεται. διὸ τῷ μὲν ἐκτὸς ἀέρι καὶ νυκτὸς οὔσης 
ἄνθρωποί τε χρῶνται καὶ θηρία πολλὰ νομὰς ποιούμενα<tr><td><h3>953</h3> <h2>B</h2><td>διὰ σκότους, ἁμωσγέπως ἴχνη φωτὸς καὶ ἀπορροὰς αὐ‐ 
γῆς ἐνδιεσπαρμένας ἔχοντος· ὁ δ’ οἰκουρὸς καὶ ὑπωρό‐ 
φιος, ἅτε δὴ τῆς γῆς πανταχόθεν περιεχούσης, κομιδῇ 
τυφλός ἐστι καὶ ἀφώτιστος. ἀλλὰ μὴν καὶ δέρματα καὶ<tr><th>5<td>κέρατα ζῴων ὅλα μὲν οὐ διίησιν αὐγὴν ὑπὸ στερεότητος, 
ὅταν δὲ πρισθῇ καὶ καταξεσθῇ, γίνεται διαφανῆ, παρα‐ 
μιχθέντος αὐτοῖς τοῦ ἀέρος. οἶμαι δὲ καὶ μέλαιναν ἑκά‐ 
στοτε τὴν γῆν ὑπὸ τῶν ποιητῶν καλεῖσθαι διὰ τὸ σκο‐ 
τῶδες καὶ τὸ ἀφώτιστον· ὥστε καὶ τὴν πολυτίμητον<tr><th>10<td>ἀντίθεσιν τοῦ σκοτεινοῦ πρὸς τὸ λαμπρὸν ἐπὶ τῆς γῆς 
μᾶλλον ἢ τοῦ ἀέρος ὑπάρχειν. 
    Ἀλλ’ αὕτη μὲν ἀπήρτηται τοῦ ζητουμένου· πολλὰ<tr><td><h3>953</h3> <h2>C</h2><td>γὰρ δέδεικται ψυχρὰ τῶν λαμπρῶν ὄντα καὶ θερμὰ τῶν 
ἀμαυρῶν καὶ σκοτεινῶν. ἐκεῖναι δὲ συγγενέστεραι δυνά‐ 
μεις ψυχρότητός εἰσι, τὸ ἐμβριθὲς τὸ πυκνὸν τὸ μόνιμον 
τὸ ἀμετάβλητον· ὧν ἀέρι μὲν οὐδεμιᾶς, γῇ δὲ μᾶλλον ἢ<tr><th>5<td>ὕδατι πασῶν μέτεστι. καὶ μὴν ἐν τοῖς μάλιστα τὸ ψυχρὸν 
αἰσθητῶς σκληρόν ἐστι καὶ σκληροποιὸν καὶ ἀντίτυπον. 
ἰχθῦς μὲν γὰρ ἱστορεῖ Θεόφραστος (fr. 184) ὑπὸ ῥίγους 
πεπηγότας, ἂν ἀφεθῶσιν ἐπὶ τὴν γῆν, κατάγνυσθαι καὶ 
συντρίβεσθαι δίκην ὑελῶν ἢ κεραμεῶν σωμάτων. ἐν δὲ<tr><th>10<td>Δελφοῖς αὐτὸς ἤκουες ὅτι τῶν εἰς τὸν Παρνασὸν ἀνα‐<tr><td><h3>953</h3> <h2>D</h2><td>βάντων βοηθῆσαι ταῖς Θυιάσιν, ἀπειλημμέναις ὑπὸ πνεύ‐ 
ματος χαλεποῦ καὶ χιόνος, οὕτως ἐγένοντο διὰ τὸν πάγον 
σκληραὶ καὶ ξυλώδεις αἱ χλαμύδες, ὡς καὶ θραύεσθαι 
διατεινομένας καὶ ῥήγνυσθαι. ποιεῖ δὲ καὶ νεῦρα δυσ‐<td class=Y rowspan=7>108<tr><th>5<td>καμπῆ καὶ γλῶτταν ἄναυδον ἀκινησίᾳ καὶ σκληρότητι 
τὸ ἄγαν ψῦχος, ἐκπηγνύον τὰ ὑγρὰ καὶ μαλακὰ τοῦ 
σώματος. 
    Ὧν βλεπομένων, σκόπει τὸ γιγνόμενον οὕτω· πᾶσα 
δήπου δύναμις, ἂν περιγένηται, πέφυκε μεταβάλλειν καὶ<tr><th>10<td>τρέπειν εἰς ἑαυτὴν τὸ νικώμενον· τὸ μὲν γὰρ ὑπὸ θερμοῦ 
κρατηθὲν ἐκπυροῦται, τὸ δ’ ὑπὸ πνεύματος ἐξαεροῦται, 
τὸ δ’ εἰς ὕδωρ ἐμπεσόν, ἂν μὴ διαφύγῃ, καθυγραίνεται<tr><td><h3>953</h3> <h2>E</h2><td>συνδιαχεόμενον. ἀνάγκη δὴ καὶ τὰ ψυχόμενα κομιδῇ με‐ 
ταβάλλειν εἰς τὸ πρώτως ψυχρόν· ἔστι δ’ ὑπερβολὴ ψύ‐ 
ξεως πῆξις, πῆξις δ’ εἰς ἀγνωσίαν τελευτᾷ καὶ λίθωσιν, 
ὅταν, παντάπασι τοῦ ψυχροῦ κρατήσαντος, ἐκπαγῇ μὲν<tr><th>5<td>τὸ ὑγρὸν ἐκθλιβῇ δὲ τὸ θερμόν. ὅθεν ἡ μὲν ἐν βάθει 
γῆ πάγος ἐστὶν ὡς εἰπεῖν καὶ κρύσταλλος ἅπασα· τὸ γὰρ 
ψυχρὸν ἄκρατον οἰκουρεῖ καὶ ἀμάλακτον ἀπεωσμένον ἐκεῖ 
τοῦ αἰθέρος ἀπωτάτω· ταυτὶ δὲ τὰ ἐμφανῆ, κρημνοὺς 
καὶ σκοπέλους καὶ πέτρας, Ἐμπεδοκλῆς (A 69) μὲν ὑπὸ<tr><th>10<td>τοῦ πυρὸς οἴεται τοῦ ἐν βάθει τῆς γῆς ἑστάναι καὶ ἀν‐ 
έχεσθαι διερειδόμενα φλεγμαίνοντος· ἐμφαίνεται δὲ μᾶλ‐<tr><td><h3>953</h3> <h2>F</h2><td>λον, ὅσων τὸ θερμὸν ἐξεθλίβη καὶ διέπτατο, πάντα ταῦτα 
παντάπασιν ὑπὸ τῆς ψυχρότητος παγῆναι· διὸ καὶ πάγοι 
καλοῦνται. καὶ τὰ ἄκρα πολλῶν ἐπιμελανθέντων, ᾗ τὸ 
θερμὸν ἐξέπεσε, πυρικαύστοις ἰδεῖν προσέοικε· πήγνυσι<tr><th>5<td>γὰρ τὸ ψυχρὸν τὰ μὲν μᾶλλον τὰ δ’ ἧττον, μάλιστα δ’ οἷς 
πρώτως ἐνυπάρχειν πέφυκεν. ὥσπερ γάρ, εἰ θερμοῦ τὸ<td class=Y rowspan=7>109<tr><td><h3>954</h3> <h2>A</h2><td>κουφίζειν, θερμότατόν ἐστι τὸ κουφότατον, | εἰ δ’ ὑγροῦ 
τὸ μαλάσσειν, ὑγρότατον τὸ μαλακώτατον, οὕτως, εἰ 
ψυχροῦ τὸ πηγνύειν, ἀνάγκη ψυχρότατον εἶναι τὸ μάλιστα 
πεπηγός, οἷον ἡ γῆ. τὸ δὲ ψυχρότατον φύσει δήπου καὶ<tr><th>5<td>πρώτως ψυχρόν· ὥστε φύσει καὶ πρώτως ψυχρὸν ἡ γῆ. 
τοῦτο δ’ ἀμέλει καὶ τῇ αἰσθήσει δῆλόν ἐστι· καὶ γὰρ 
πηλὸς ὕδατος ψυχρότερος καὶ τὸ πῦρ γῆν ἐπιφοροῦντες 
ἀφανίζουσιν· οἱ δὲ χαλκεῖς τῷ πυρουμένῳ καὶ ἀνατηκο‐ 
μένῳ σιδήρῳ μάρμαρον καὶ λατύπην παραπάσσουσι, τὴν<tr><th>10<td>πολλὴν ῥύσιν ἐφιστάντες καὶ καταψύχοντες· ψύχει δὲ καὶ<tr><td><h3>954</h3> <h2>B</h2><td>τὰ τῶν ἀθλητῶν ἡ κόνις σώματα καὶ κατασβέννυσι τοὺς 
ἱδρῶτας. 
    Ἡ δὲ καθ’ ἕκαστον ἐνιαυτὸν ἡμᾶς μετάγουσα καὶ 
μετοικίζουσα χρεία τί βούλεται, χειμῶνος μὲν ἀπωτάτω<tr><th>5<td>φεύγουσα τῆς γῆς εἰς τὰ μετέωρα καὶ ἀπόγεια, θέρους 
δὲ πάλιν ἀντεχομένη τῶν κάτω καὶ ὑποδυομένη καὶ διώ‐ 
κουσα προσφόρους καταφυγάς, τιθεμένη τὴν δίαιταν ἐν 
ἀγκάλαις γῆς ἀγαπητῶς; ἆρ’ οὐχὶ ταῦτα ποιοῦμεν ἐπὶ 
τὴν γῆν ὑπὸ ψυχρότητος ὁδηγούμενοι τῇ αἰσθήσει καὶ τὸ<tr><th>10<td>πρώτως 〈καὶ〉 φύσει ψυχρὸν ἐπιγινώσκοντες; αἱ γοῦν 
παράλιοι χειμῶνος δίαιται τρόπον τινὰ γῆς φυγαί εἰσιν, 
ὡς ἀνυστὸν ἀπολειπόντων διὰ κρύος αὐτήν, τὸν δ’ ἔναλον<tr><td><h3>954</h3> <h2>C</h2><td>ἀέρα καὶ πελάγιον θερμὸν ὄντα περιβαλλομέν〈ων〉· εἶτ’ 
αὖθις ἐν θέρει τὸν γηγενῆ καὶ χερσαῖον ὑπὸ καύματος 
ποθοῦμεν, οὐκ αὐτὸν ὄντα ψυχρὸν ἀλλὰ τοῦ φύσει ψυχροῦ 
καὶ πρώτως ἀποβλαστάνοντα καὶ βεβαμμένον ὑπὸ τῆς<td class=Y rowspan=5>110<tr><th>5<td>ἐν τῇ γῇ δυνάμεως ὥσπερ βαφῇ σίδηρον. καὶ γὰρ τῶν 
ῥυτῶν ὑδάτων τὰ πετραῖα καὶ ὀρεινὰ ψυχρότατα καὶ 
τῶν φρεατιαίων τὰ κοιλότατα· τούτοις μὲν γὰρ οὐκέτι 
μίγνυται διὰ βάθους ἔξωθεν ὁ ἀήρ, ἐκεῖνα δ’ ἐκπίπτει 
διὰ γῆς ἀμίκτου καὶ καθαρᾶς, ὡς περὶ τὸ Τιτάριον ὃ δὴ<tr><td><h3>954</h3> <h2>D</h2><td>Στυγὸς ὕδωρ καλοῦσιν ἐκ πέτρας γλίσχρως συλλειβό‐ 
μενον οὕτω ψυχρόν ἐστιν, ὥστε μηδὲν ἀγγεῖον ἄλλο 
μόνην δ’ ὁπλὴν ὄνου στέγειν, τὰ δ’ ἄλλα διακόπτει καὶ 
ῥήγνυσιν.<tr><th>5<td>    Ἔτι γε μὴν τῶν ἰατρῶν ἀκούομεν, ὡς πᾶσα γῆ 
τῷ γένει στύφειν καὶ ψύχειν πέφυκε· καὶ πολλὰ τῶν με‐ 
ταλλευομένων καταριθμοῦσι στυπτικὴν αὐτοῖς παρέχοντα 
καὶ σχετικὴν εἰς τὰς φαρμακείας δύναμιν· καὶ γὰρ τὸ 
στοιχεῖον αὐτῆς οὐ τμητικὸν οὐδὲ κινητικὸν οὐδὲ † λεῖπον<tr><th rowspan=2>10<td>οὐδ’ ἔχον ὀξύτητας οὐδὲ μαλθακὸν οὐδ’ εὐπερίχυτον<tr><td>γέγονεν, ἀλλ’ ἑδραῖον ὡς ὁ κύβος καὶ συνερειστικόν. ὅθεν 
αὐτή τε βρῖθος ἔσχε, καὶ τὸ ψυχρόν, ὅπερ ἦν δύναμις<td class=Y rowspan=6>111<tr><td><h3>954</h3> <h2>E</h2><td>αὐτῆς, τῷ πυκνοῦν καὶ συνωθεῖν καὶ ἀποθλίβειν τὰ ὑγρὰ 
φρίκας καὶ τρόμους διὰ τὴν ἀνωμαλίαν ἐνεργάζεται τοῖς 
σώμασιν· ἂν δ’ ἐπικρατήσῃ παντάπασι, τοῦ θερμοῦ φυ‐ 
γόντος ἢ σβεσθέντος, ἔστησε τὴν ἕξιν ἐκπαγεῖσαν καὶ<tr><th>5<td>νεκρωθεῖσαν. ὅθεν οὐδὲ καίεται γῆ τὸ παράπαν ἢ καίεται 
γλίσχρως καὶ μόγις. ἀὴρ μὲν γὰρ ἐξ ἑαυτοῦ πολλάκις 
φλόγας ἀναδίδωσι καὶ ζεῖ καὶ διαστράπτει πυρούμενος· 
τῷ δ’ ὑγρῷ τροφῇ χρῆται τὸ θερμόν· οὐ γὰρ τὸ στερεὸν 
ἀλλὰ τὸ νοτερὸν τοῦ ξύλου καυστόν ἐστιν· ἐξικμασθέντος<tr><th>10<td>δὲ τούτου, τὸ στερεὸν καὶ ξηρὸν ἀπολείπεται τέφρα γε‐ 
νόμενον. οἱ δὲ καὶ τοῦτο φιλοτιμούμενοι μεταβάλλον ἀπο‐ 
δεῖξαι καὶ καταναλισκόμενον ἀναδεύοντες πολλάκις ἐλαίῳ<tr><td><h3>954</h3> <h2>F</h2><td>καὶ στέατι φύροντες οὐδὲν περαίνουσιν, ἀλλ’ ὅταν ἐκκαῇ 
τὸ λιπαρόν, περίεστι πάντως καὶ διαμένει τὸ γεῶδες· 
ὅθεν οὐ κατὰ χώραν μόνον ἐξ ἕδρας ἀκίνητον οὖσαν αὐτὴν 
ἀλλὰ καὶ κατ’ οὐσίαν ἀμετάβλητον, Ἑστίαν, ἅτε δή ‘μέ‐<tr><th rowspan=2>5<td>νουσαν ἐν θεῶν οἴκῳ‘, † κλίτα προσηγόρευσαν οἱ πα‐ 
λαιοί, διὰ τὴν στάσιν καὶ πῆξιν· ἧς ἡ ψυχρότης δεσμός<tr><td>ἐστιν, ὡς Ἀρχέλαος ὁ φυσικὸς (fr. 1a) εἶπεν, οὐδενὸς χα‐ 
λῶντος αὐτὴν οὐδὲ μαλάττοντος, ἅτε θερομένην καὶ ἀλεαι‐<td class=Y rowspan=8>112<tr><td><h3>955</h3> <h2>A</h2><td>νομένην † οὖσαν. οἱ δὲ | πνεύματος μὲν αἰσθάνεσθαι 
ψυχροῦ καὶ ὕδατος, γῆς δ’ ἧττον οἰόμενοι, τὴν ἔγγιστα 
γῆν ὁρῶσιν ἀέρων καὶ ὑδάτων καὶ ἡλίου [καὶ] θερμότη‐ 
τος ἀνάπλεων σύμμιγμα καὶ συμφόρημα γεγενημένην·<tr><th>5<td>καὶ οὐδὲν διαφέρουσι τῶν μὴ τὸν αἰθέρα φύσει καὶ πρώ‐ 
τως θερμὸν ἀλλὰ τὸ ζέον ὕδωρ ἢ τὸν διάπυρον σίδηρον 
ἀποφαινομένων, ὅτι τούτων μὲν ἅπτονται καὶ προσθιγ‐ 
γάνουσι, τοῦ δὲ πρώτου καθαροῦ καὶ οὐρανίου πυρὸς 
αἴσθησιν δι’ ἁφῆς οὐ λαμβάνουσιν, ὥσπερ οὐδ’ οὗτοι τῆς<tr><th>10<td>ἐν βάθει γῆς, ἣν μάλιστα γῆν ἄν τις νοήσειεν αὐτὴν καθ’ 
αὑτὴν ἀποκεκριμένην τῶν ἄλλων. δεῖγμα δ’ αὐτῆς ἐστι<tr><td><h3>955</h3> <h2>B</h2><td>κἀνταῦθα περὶ τὰς πέτρας· πολὺ γὰρ ἐκ βάθους καὶ οὐ 
ῥᾴδιον ἀνασχέσθαι προβάλλουσι κρύος. οἱ δὲ ψυχροτέρου 
ποτοῦ δεόμενοι χάλικας ἐμβάλλουσιν εἰς τὸ ὕδωρ· γίνεται 
γὰρ οὐλότερον καὶ στομοῦται παρὰ τὴν ἀπὸ τῶν λίθων<tr><th>5<td>ψυχρότητα, πρόσφατον καὶ ἄκρατον ἀναφερομένην. 
    Τοὺς οὖν πάλαι σοφοὺς καὶ λογίους ἄμικτα θέσθαι 
τὰ ἐπίγεια καὶ τὰ οὐράνια χρὴ νομίζειν, οὐ τοῖς τόποις, 
ὥσπερ ἐπὶ ζυγοῦ πρὸς τὰ κάτω καὶ ἄνω βλέποντας, ἀλλὰ 
τῇ διαφορᾷ τῶν δυνάμεων τὰ μὲν θερμὰ καὶ λαμπρὰ καὶ<tr><th>10<td>ταχέα καὶ κοῦφα τῇ θείᾳ καὶ ἀιδίῳ φύσει προσνέμοντας,<tr><td rowspan=2><h3>955</h3> <h2>C</h2><td>τὰ δὲ σκοτεινὰ καὶ ψυχρὰ καὶ βραδέα φθιτῶν καὶ ἐνέρων<tr><td>οὐκ εὐδαίμονα κλῆρον ἀποφαίνοντας. ἐπεὶ καὶ τὸ σῶμα 
τοῦ ζῴου, μέχρι μὲν ἔμπνουν ἐστὶ καὶ ‘θαλερόν‘, ὡς οἱ 
ποιηταὶ λέγουσι, θερμότητι χρῆται καὶ ζωῇ· γενόμενον<td class=Y rowspan=3>113<tr><th>5<td>δὲ τούτων ἔρημον καὶ ἀπολειφθὲν ἐν μόνῃ τῇ τῆς γῆς 
μοίρᾳ ψυχρότης εὐθὺς ἴσχει καὶ κρύος, ὡς ἐν παντὶ μᾶλ‐ 
λον ἢ τῷ γεώδει κατὰ φύσιν θερμότητος ἐνυπαρχούσης. 
    Ταῦτ’, ὦ Φαβωρῖνε, τοῖς εἰρημένοις ὑφ’ ἑτέρων 
παράβαλλε· κἂν μήτε λείπηται τῇ πιθανότητι μήθ’ ὑπερ‐<tr><th rowspan=2>10<td>έχῃ πολύ, χαίρειν ἔα τὰς δόξας, τὸ ἐπέχειν ἐν τοῖς ἀδή‐<tr><td>λοις τοῦ συγκατατίθεσθαι φιλοσοφώτερον ἡγούμενος.<td class=Y>114</table>
<script>
var IL = ["Line", "Section", "Stephanus page"];
document.body.onload=f();
</script>
</body>
</html>
