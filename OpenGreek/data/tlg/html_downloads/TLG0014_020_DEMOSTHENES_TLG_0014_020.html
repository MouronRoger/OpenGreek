<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>DEMOSTHENES :: Adversus Leptinem :: TLG 0014 020</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0014.htm">0014</a> 020&nbsp;:: <strong><a class=CaCo href="0014.htm">DEMOSTHENES</a></strong>&nbsp;:: <strong>Adversus Leptinem</strong></p>
<p class="AuthorInfo"><a class=CaCo href="0014.htm">DEMOSTHENES</a> <a class="CanonEpi">Orat.</a><br />(<a class="CanonGeo">Atheniensis</a>: <a class="CanonDat">4 B.C.</a>)</p>
<p class="CanonVid"><a class="CaV">Scholia: Cf. <em>SCHOLIA IN DEMOSTHENEM</em> (5017)
<br />
Scholia: Cf. <em>LEXICON PATMENSE</em> (4302)</a></p>
<p class="WorkInfo"><strong>Adversus Leptinem</strong></p><p class="EditionInfo"><a class=CaE>Source: Butcher, S.H. (ed.), <em>Demosthenis orationes</em>, vol. 2.1. Oxford: Clarendon Press, 1907 (repr. 1966): [457–508].</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Or20</h6>. <h2>1</h2><td>    Ἄνδρες δικασταί, μάλιστα μὲν εἵνεκα τοῦ νομίζειν συμ‐ 
φέρειν τῇ πόλει λελύσθαι τὸν νόμον, εἶτα καὶ τοῦ παιδὸς 
εἵνεκα τοῦ Χαβρίου ὡμολόγησα τούτοις, ὡς ἂν οἷός τ’ ὦ, 
συνερεῖν. ἔστι δ’ οὐκ ἄδηλον, ὦ ἄνδρες Ἀθηναῖοι, τοῦθ’,<td class=K rowspan=3><tr><th>5<td>ὅτι Λεπτίνης, κἄν τις ἄλλος ὑπὲρ τοῦ νόμου λέγῃ, δίκαιον 
μὲν οὐδὲν ἐρεῖ περὶ αὐτοῦ, φήσει δ’ ἀναξίους τινὰς ἀνθρώ‐ 
πους εὑρομένους ἀτέλειαν ἐκδεδυκέναι τὰς λῃτουργίας, καὶ<tr><td rowspan=2><h6>Or20</h6>. <h2>2</h2><td>τούτῳ πλείστῳ χρήσεται τῷ λόγῳ. ἐγὼ δ’ ὅτι μὲν τινῶν 
κατηγοροῦντα πάντας ἀφαιρεῖσθαι τὴν δωρειὰν τῶν ἀδίκων<tr><td>ἐστίν, ἐάσω· καὶ γὰρ εἴρηται τρόπον τινὰ καὶ ὑφ’ ὑμῶν 
ἴσως γιγνώσκεται· ἀλλ’ ἐκεῖν’ ἂν ἐροίμην ἡδέως αὐτόν, τίνος<td class=G rowspan=8><tr><th>5<td>εἵνεκα, εἰ τὰ μάλιστα μὴ τινὲς ἀλλὰ πάντες ἦσαν ἀνάξιοι, 
τῶν αὐτῶν ἠξίωσεν ὑμᾶς τε καὶ τούτους. ἐν μὲν γὰρ τῷ 
γράψαι ‘μηδέν’ εἶναι ἀτελῆ,‘ τοὺς ἔχοντας ἀφείλετο τὴν 
ἀτέλειαν, ἐν δὲ τῷ προσγράψαι ‘μηδὲ τὸ λοιπὸν ἐξεῖναι 
δοῦναι,‘ ὑμᾶς τὸ δοῦναι ὑμῖν ἐξεῖναι. οὐ γὰρ ἐκεῖνό γ’<tr><th>10<td>ἔνεστιν εἰπεῖν, ὡς τὸν αὐτὸν τρόπον, ὅνπερ τοὺς ἔχοντας 
[ἀφείλετο] τὴν δωρειὰν ἀναξίους ἐνόμιζεν, οὕτω καὶ τὸν 
δῆμον ἀνάξιον ἡγεῖτο κύριον εἶναι τοῦ δοῦναι, ἐάν τῳ βού‐<tr><td><h6>Or20</h6>. <h2>3</h2><td>ληται. ἀλλὰ νὴ Δι’ ἐκεῖν’ ἂν ἴσως εἴποι πρὸς ταῦτα, ὅτι 
διὰ τὸ ῥᾳδίως ἐξαπατᾶσθαι τὸν δῆμον, διὰ τοῦθ’ οὕτως ἔθηκε 
τὸν νόμον. τί οὖν κωλύει πάντ’ ἀφῃρῆσθαι καὶ ὅλως τὴν 
πολιτείαν ὑμᾶς κατὰ τοῦτον τὸν λόγον; οὐ γὰρ ἔστ’ ἐφ’<tr><th>5<td>ὅτου τοῦτ’ οὐ πεπόνθατε τῶν πάντων, ἀλλὰ καὶ ψηφίσματα 
πολλὰ πολλάκις ἐξαπατηθέντες κεχειροτονήκατε, καὶ συμ‐ 
μάχους ἤδη τινὰς ἥττους ἀντὶ κρειττόνων ἐπείσθηθ’ ἑλέσθαι, 
καὶ ὅλως ἐν οἶμαι πολλοῖς οἷς πράττετε καὶ τοιοῦτόν τι<tr><td><h6>Or20</h6>. <h2>4</h2><td>συμβαίνειν ἀνάγκη. ἆρ’ οὖν θησόμεθα νόμον διὰ ταῦτα 
‘μηδὲ τὸ λοιπὸν ἐξεῖναι τῇ βουλῇ μηδὲ τῷ δήμῳ μήτε προ‐ 
βουλεύειν μήτε χειροτονεῖν μηδέν;‘ ἐγὼ μὲν οὐκ οἶμαι· οὐ 
γάρ ἐσμεν ἀφαιρεθῆναι δίκαιοι περὶ ὧν ἂν ἐξαπατηθῶμεν,<tr><th>5<td>ἀλλὰ διδαχθῆναι πῶς τοῦτο μὴ πεισόμεθα, καὶ θέσθαι νόμον 
οὐχ ὃς ἀφαιρήσεται τὸ κυρίους ἡμᾶς εἶναι, ἀλλὰ δι’ οὗ τὸν 
ἐξαπατῶντα τιμωρησόμεθα.<tr><td><h6>Or20</h6>. <h2>5</h2><td>    Εἰ τοίνυν τις ἐάσας ταῦτ’ αὐτὸ καθ’ αὕτ’ ἐξετάσειεν, 
πότερόν ποτε λυσιτελέστερόν ἐστι κυρίους μὲν ὑμᾶς εἶναι 
τῆς δωρειᾶς, ἐξαπατηθέντας δέ τι καὶ φαύλῳ τινὶ δοῦναι, ἢ 
διὰ τοῦ παντελῶς ἀκύρους γενέσθαι μηδ’ ἂν ἄξιόν τιν’ εἰδῆτ’<tr><th>5<td>ἐξεῖναι τιμῆσαι, εὕροιτ’ ἂν μᾶλλον ἐκεῖνο λυσιτελοῦν. διὰ 
τί; ὅτι ἐκ μὲν τοῦ πλείονας ἢ προσήκει τιμᾶν πολλοὺς εὖ 
ποιεῖν προκαλεῖσθ’ ὑμᾶς, ἐκ δὲ τοῦ μηδενὶ μηδέν, μηδ’ ἂν<td class=G rowspan=8><tr><td><h6>Or20</h6>. <h2>6</h2><td>ἄξιος ᾖ, διδόναι, πάντας ἀπείρξετε τοῦ φιλοτιμεῖσθαι. πρὸς 
δὲ τούτῳ καὶ δι’ ἐκεῖνο, ὅτι οἱ μὲν ἀνάξιόν τινα τιμήσαντες 
εὐηθείας τινὰ δόξαν ἔχοιεν ἄν, οἱ δὲ τοὺς ἀγαθόν τι ποι‐ 
οῦντας ἑαυτοὺς μὴ τοῖς ὁμοίοις ἀμειβόμενοι, κακίας. ὅσῳ<tr><th>5<td>δὴ κρεῖττον εὐήθη δοκεῖν ἢ πονηρὸν εἶναι, τοσούτῳ λῦσαι 
τὸν νόμον κάλλιον ἢ θέσθαι.<tr><td><h6>Or20</h6>. <h2>7</h2><td>    Οὐ τοίνυν ἔμοιγ’ οὐδ’ ἐκεῖν’ εὔλογον, ὦ ἄνδρες Ἀθηναῖοι, 
σκοπουμένῳ φαίνεται, καταμεμφόμενόν τινας ἐπὶ ταῖς ὑπαρ‐ 
χούσαις δωρειαῖς τοὺς χρησίμους ὄντας τῶν τιμῶν ἀποστε‐ 
ρεῖν. εἰ γὰρ ὑπαρχουσῶν τούτων φαῦλοι καὶ ἀνάξιοί τινες<tr><th>5<td>κατὰ τὸν τούτων λόγον εἰσίν, τί χρὴ προσδοκᾶν ἔσεσθαι 
τότε, ὅταν παντελῶς μηδὲ πλέον μέλλῃ μηδὲν εἶναι τοῖς 
χρηστοῖς οὖσιν;<tr><td><h6>Or20</h6>. <h2>8</h2><td>    Ἔτι τοίνυν ὑμᾶς κἀκεῖν’ ἐνθυμεῖσθαι δεῖ, ὅτι ἐκ τῶν νῦν 
ὑπαρχόντων νόμων καὶ πάλαι κυρίων, οὓς οὐδ’ ἂν αὐτὸς οὗτος 
ἀντείποι μὴ οὐχὶ καλῶς ἔχειν, ἐνιαυτὸν διαλιπὼν ἕκαστος 
λῃτουργεῖ, ὥστε τὸν ἥμισύν ἐστ’ ἀτελὴς τοῦ χρόνου. εἶθ’<tr><th>5<td>ἧς πᾶσι μέτεστι τὸ ἥμισυ καὶ τοῖς μηδ’ ὁτιοῦν ἀγαθὸν πε‐ 
ποιηκόσιν ὑμᾶς, ταύτης τοὺς εὖ ποιήσαντας, ὃ προστεθεί‐ 
καμεν αὐτοῖς, τοῦτ’ ἀφελώμεθα; μηδαμῶς· οὔτε γὰρ ἄλλως<tr><td><h6>Or20</h6>. <h2>9</h2><td>καλὸν οὔθ’ ὑμῖν πρέπον. πῶς γὰρ οὐκ αἰσχρόν, ὦ ἄνδρες 
Ἀθηναῖοι, κατὰ μὲν τὴν ἀγορὰν ἀψευδεῖν νόμον γεγράφθαι, 
ἐφ’ οἷς οὐδέν ἐστι δημοσίᾳ βλάβος εἴ τις ψεύδεται, ἐν δὲ 
τῷ κοινῷ μὴ χρῆσθαι τῷ νόμῳ τούτῳ τὴν πόλιν τὴν αὐτὴν<tr><th>5<td>ἐπιτάξασαν τοῖς ἰδιώταις, ἀλλὰ τοὺς ἀγαθόν τι πεποιηκότας 
ἐξαπατῆσαι, καὶ ταῦτ’ οὐ μικρὰν ζημίαν ὀφλήσειν μέλλουσαν;<td class=G rowspan=9><tr><td><h6>Or20</h6>. <h2>10</h2><td>οὐ γὰρ εἰ μὴ χρήματ’ ἀπόλλυτε μόνον σκεπτέον, ἀλλ’ εἰ 
καὶ δόξαν χρηστήν, περὶ ἧς μᾶλλον σπουδάζετ’ ἢ περὶ χρη‐ 
μάτων, καὶ οὐ μόνον ὑμεῖς, ἀλλὰ καὶ οἱ πρόγονοι. τεκμήριον 
δέ· χρήματα μὲν γὰρ πλεῖστά ποτε κτησάμενοι πάνθ’ ὑπὲρ<tr><th>5<td>φιλοτιμίας ἀνήλωσαν, ὑπὲρ δὲ δόξης οὐδένα πώποτε κίνδυνον 
ἐξέστησαν, ἀλλὰ καὶ τὰς ἰδίας οὐσίας προσαναλίσκοντες 
διετέλουν. νῦν τοίνυν οὗτος ὁ νόμος ταύτην ἀντὶ καλῆς 
αἰσχρὰν τῇ πόλει περιάπτει, καὶ οὔτε τῶν προγόνων οὔθ’ 
ὑμῶν ἀξίαν. τρία γὰρ τὰ μέγιστ’ ὀνείδη κτᾶται, φθονεροὺς<tr><th>10<td>ἀπίστους ἀχαρίστους εἶναι δοκεῖν.<tr><td><h6>Or20</h6>. <h2>11</h2><td>    Ὅτι τοίνυν οὐδ’ ἐστὶν ὅλως, ὦ ἄνδρες Ἀθηναῖοι, τοῦ 
ἤθους τοῦ ὑμετέρου κύριον ποιῆσαι τοιοῦτον νόμον, καὶ τοῦτο 
πειράσομαι δεῖξαι διὰ βραχέων, ἕν τι τῶν πρότερον πεπρα‐ 
γμένων τῇ πόλει διεξελθών. λέγονται χρήμαθ’ οἱ τριάκοντα<tr><th>5<td>δανείσασθαι παρὰ Λακεδαιμονίων ἐπὶ τοὺς ἐν Πειραιεῖ. 
ἐπειδὴ δ’ ἡ πόλις εἰς ἓν ἦλθεν καὶ τὰ πράγματ’ ἐκεῖνα 
κατέστη, πρέσβεις πέμψαντες οἱ Λακεδαιμόνιοι τὰ χρήματα<tr><td><h6>Or20</h6>. <h2>12</h2><td>ταῦτ’ ἀπῄτουν. λόγων δὲ γιγνομένων καὶ τῶν μὲν τοὺς 
δανεισαμένους ἀποδοῦναι κελευόντων, τοὺς ἐξ ἄστεως, τῶν 
δὲ τοῦτο πρῶτον ὑπάρξαι τῆς ὁμονοίας σημεῖον ἀξιούντων, 
κοινῇ διαλῦσαι τὰ χρήματα, φασὶ τὸν δῆμον ἑλέσθαι συνεισ‐<tr><th>5<td>ενεγκεῖν αὐτὸν καὶ μετασχεῖν τῆς δαπάνης, ὥστε μὴ λῦσαι 
τῶν ὡμολογημένων μηδέν. πῶς οὖν οὐ δεινόν, ὦ ἄνδρες 
Ἀθηναῖοι, εἰ τότε μὲν τοῖς ἠδικηκόσιν ὑμᾶς ὑπὲρ τοῦ μὴ 
ψεύσασθαι τὰ χρήματ’ εἰσφέρειν ἠθελήσατε, νῦν δ’ ἐξὸν 
ὑμῖν ἄνευ δαπάνης τὰ δίκαια ποιῆσαι τοῖς εὐεργέταις, λύ‐<tr><th>10<td>σασι τὸν νόμον, ψεύδεσθαι μᾶλλον αἱρήσεσθε; ἐγὼ μὲν 
οὐκ ἀξιῶ.<tr><td><h6>Or20</h6>. <h2>13</h2><td>    Τὸ μὲν τοίνυν τῆς πόλεως ἦθος, ὦ ἄνδρες Ἀθηναῖοι, καὶ 
ἐπ’ ἄλλων πολλῶν καὶ ἐφ’ ὧν εἶπον ἴδοι τις ἂν τοιοῦτον, 
ἀψευδὲς καὶ χρηστόν, οὐ τὸ λυσιτελέστατον πρὸς ἀργύριον 
σκοποῦν, ἀλλὰ τί καὶ καλὸν πρᾶξαι. τὸ δὲ τοῦ θέντος τὸν<td class=G rowspan=8><tr><th>5<td>νόμον, τὰ μὲν ἄλλ’ ἔγωγ’ οὐκ οἶδα, οὐδὲ λέγω φλαῦρον 
οὐδὲν οὐδὲ σύνοιδα, ἐκ δὲ τοῦ νόμου σκοπῶν εὑρίσκω πολὺ<tr><td><h6>Or20</h6>. <h2>14</h2><td>τούτου κεχωρισμένον. φημὶ τοίνυν ἐγὼ κάλλιον εἶναι τοῦτον 
ὑμῖν ἀκολουθῆσαι περὶ τοῦ λῦσαι τὸν νόμον ἢ ὑμᾶς τούτῳ 
περὶ τοῦ θέσθαι, καὶ λυσιτελέστερον εἶναι καὶ ὑμῖν καὶ 
τούτῳ τὴν πόλιν πεπεικέναι Λεπτίνην ὅμοιον αὐτῇ γενέσθαι<tr><th>5<td>δοκεῖν ἢ αὐτὴν ὑπὸ τούτου πεπεῖσθαι ὁμοίαν εἶναι τούτῳ· 
οὐδὲ γὰρ εἰ πάνυ χρηστός ἐσθ’, ὡς ἐμοῦ γ’ ἕνεκ’ ἔστω, 
βελτίων ἐστὶ τῆς πόλεως τὸ ἦθος.<tr><td><h6>Or20</h6>. <h2>15</h2><td>    Νομίζω τοίνυν ὑμᾶς, ὦ ἄνδρες δικασταί, ἄμεινον ἂν περὶ 
τοῦ παρόντος βουλεύσασθαι, εἰ κἀκεῖνο μάθοιτε, ὅτι ᾧ μόνῳ 
μείζους εἰσὶν αἱ παρὰ τῶν δήμων δωρειαὶ τῶν παρὰ τῶν 
ἄλλων πολιτειῶν [διδομένων], καὶ τοῦτ’ ἀφαιρεῖται νῦν τῷ<tr><th>5<td>νόμῳ. τῇ μὲν γὰρ χρείᾳ τῇ τῶν εὑρισκομένων τὰς δωρειὰς 
οἱ τύραννοι καὶ οἱ τὰς ὀλιγαρχίας ἔχοντες μάλιστα δύνανται 
[τιμᾶν]· πλούσιον γὰρ ὃν ἂν βούλωνται παραχρῆμ’ ἐποίησαν· 
τῇ δὲ τιμῇ καὶ τῇ βεβαιότητι τὰς παρὰ τῶν δήμων δωρειὰς<tr><td><h6>Or20</h6>. <h2>16</h2><td>εὑρήσετ’ οὔσας βελτίους. τό τε γὰρ μὴ μετ’ αἰσχύνης ὡς 
κολακεύοντα λαμβάνειν, ἀλλ’ ἐν ἰσηγορίᾳ δοκοῦντ’ ἄξιόν 
τινος εἶναι τιμᾶσθαι τῶν καλῶν ἐστι, τό θ’ ὑπὸ τῶν ὁμοίων 
ἑκόντων θαυμάζεσθαι τοῦ παρὰ τοῦ δεσπότου λαμβάνειν<tr><th rowspan=2>5<td>ὁτιοῦν κρεῖττον εἶναι δοκεῖ. παρὰ μὲν γὰρ ἐκείνοις μείζων 
ἐστὶν ὁ τοῦ μέλλοντος φόβος τῆς παρούσης χάριτος, παρὰ<tr><td>δ’ ὑμῖν ἀδεῶς ἃν λάβῃ τις ἔχειν ὑπῆρχε τὸν γοῦν ἄλλον<td class=G rowspan=9><tr><td><h6>Or20</h6>. <h2>17</h2><td>χρόνον. ὁ τοίνυν τὴν πίστιν ἀφαιρῶν τῶν δωρειῶν νόμος, 
οὗτος, ᾧ μόνῳ κρείττους εἰσὶν αἱ παρ’ ὑμῶν δωρειαί, τοῦτ’ 
ἀφαιρεῖται. καίτοι τῶν ἁπασῶν ἧς ἄν τινος πολιτείας τὸ 
κομίζεσθαι τοὺς εὔνους τοῖς καθεστῶσιν χάριν ἐξέλῃς, οὐ<tr><th>5<td>μικρὰν φυλακὴν αὐτῶν ταύτην ἀφῃρηκὼς ἔσει.<tr><td><h6>Or20</h6>. <h2>18</h2><td>    Τάχα τοίνυν ἴσως ἐκεῖνο λέγειν ἂν ἐπιχειρήσειε Λεπτίνης, 
ἀπάγων ὑμᾶς ἀπὸ τούτων, ὡς αἱ λῃτουργίαι νῦν μὲν εἰς 
πένητας ἀνθρώπους ἔρχονται, ἐκ δὲ τοῦ νόμου τούτου 
λῃτουργήσουσιν οἱ πλουσιώτατοι. ἔστι δὲ τοῦθ’ οὑτωσὶ<tr><th>5<td>μὲν ἀκοῦσαι λόγον τιν’ ἔχον· εἰ δέ τις αὔτ’ ἀκριβῶς ἐξετάσειε, 
ψεῦδος ἂν φανείη. εἰσὶ γὰρ δήπου παρ’ ἡμῖν αἵ τε τῶν 
μετοίκων λῃτουργίαι καὶ αἱ πολιτικαί, ὧν ἑκατέρων ἐστὶ 
τοῖς εὑρημένοις ἡ ἀτέλεια ἣν οὗτος ἀφαιρεῖται. τῶν γὰρ 
εἰς τὸν πόλεμον καὶ τὴν σωτηρίαν τῆς πόλεως εἰσφορῶν<tr><th>10<td>καὶ τριηραρχιῶν ὀρθῶς καὶ δικαίως οὐδείς ἐστ’ ἀτελὴς ἐκ 
τῶν παλαιῶν νόμων, οὐδ’ οὓς οὗτος ἔγραψε, τοὺς ἀφ’ Ἁρ‐<tr><td><h6>Or20</h6>. <h2>19</h2><td>μοδίου καὶ Ἀριστογείτονος. σκεψώμεθα δὴ τίνας ἡμῖν 
εἰσποιεῖ χορηγοὺς εἰς ἐκείνας τὰς λῃτουργίας, καὶ πόσους, 
ἐὰν μὴ τούτῳ προσέχωμεν, ἀφήσει. οἱ μὲν τοίνυν πλου‐ 
σιώτατοι τριηραρχοῦντες ἀεὶ τῶν χορηγιῶν ἀτελεῖς ὑπάρ‐<tr><th>5<td>χουσιν, οἱ δ’ ἐλάττω τῶν ἱκανῶν κεκτημένοι, τὴν ἀναγκαίαν 
ἀτέλειαν ἔχοντες, ἔξω τοῦ τέλους εἰσὶ τούτου· οὐκοῦν 
τούτων μὲν οὐδετέρων οὐδεὶς διὰ τὸν νόμον ἡμῖν προσέσται<tr><td rowspan=2><h6>Or20</h6>. <h2>20</h2><td>χορηγός. ἀλλὰ νὴ Δί’ εἰς τὰς τῶν μετοίκων λῃτουργίας 
εἰσποιεῖ πολλούς. ἀλλ’ ἐὰν δείξῃ πέντε, ἐγὼ ληρεῖν ὁμολογῶ. 
θήσω τοίνυν ἐγὼ μὴ τοιοῦτον εἶναι τοῦτο, ἀλλὰ καὶ τῶν<tr><td>μετοίκων πλείονας ἢ τοσούτους, ἐὰν ὁ νόμος τεθῇ, τοὺς<td class=G rowspan=9><tr><th>5<td>λῃτουργοῦντας ἔσεσθαι, καὶ τῶν πολιτῶν μηδέν’ ἐκ τριηραρ‐ 
χίας ὑπάρξειν ἀτελῆ. σκεψώμεθα δὴ τί τοῦτο τῇ πόλει, 
ἐὰν ἅπαντες οὗτοι λῃτουργῶσιν· φανήσεται γὰρ οὐδὲ πολλοῦ<tr><td><h6>Or20</h6>. <h2>21</h2><td>δεῖ τῆς γενησομένης ἄξιον αἰσχύνης. ὅρα δ’ οὑτωσί. εἰσὶ 
τῶν ξένων ἀτελεῖς—δέκα θήσω· καὶ μὰ τοὺς θεούς, ὅπερ 
εἶπον ἀρτίως, οὐκ οἶμαι πέντ’ εἶναι. καὶ μὴν τῶν γε 
πολιτῶν οὐκ εἰσὶ 〈πλείους ἢ〉 πέντ’ ἢ ἕξ. οὐκοῦν ἀμφοτέρων<tr><th>5<td>ἑκκαίδεκα. ποιήσωμεν αὐτοὺς εἴκοσιν, εἰ δὲ βούλεσθε, 
τριάκοντα. πόσοι δή ποτ’ εἰσὶν οἱ κατ’ ἐνιαυτὸν τὰς ἐγκυ‐ 
κλίους λῃτουργίας λῃτουργοῦντες, χορηγοὶ καὶ γυμνασίαρχοι 
καὶ ἑστιάτορες; ἑξήκοντ’ ἴσως ἢ μικρῷ πλείους σύμπαντες<tr><td><h6>Or20</h6>. <h2>22</h2><td>οὗτοι. ἵν’ οὖν τριάκοντ’ ἄνθρωποι πλείους παρὰ πάντα τὸν 
χρόνον λῃτουργήσωσιν ἡμῖν, τοὺς ἅπαντας ἀπίστως πρὸς 
ἡμᾶς αὐτοὺς διαθῶμεν; ἀλλ’ ἴσμεν ἐκεῖνο δήπου, ὅτι λῃτουρ‐ 
γήσουσιν μέν, ἄνπερ ἡ πόλις ᾖ, πολλοὶ καὶ οὐκ ἐπιλείψουσιν,<tr><th>5<td>εὖ δὲ ποιεῖν ἡμᾶς οὐδεὶς ἐθελήσει, τοὺς πρότερον ποιήσαντας<tr><td><h6>Or20</h6>. <h2>23</h2><td>ἐὰν ἠδικημένους ἴδῃ. εἶεν. εἰ δὲ δὴ τὰ μάλιστ’ ἐπέλειπον 
οἱ χορηγεῖν οἷοί τε, πρὸς Διὸς πότερον κρεῖττον ἦν εἰς 
συντέλειαν ἀγαγεῖν τὰς χορηγίας ὥσπερ τὰς τριηραρχίας, 
ἢ τοὺς εὐεργέτας ἀφελέσθαι τὰ δοθέντα; ἐγὼ μὲν ἐκεῖν’<tr><th>5<td>οἶμαι. νῦν μέν γε τὸν χρόνον, ὃν ἂν τούτων ἕκαστος 
λῃτουργῇ, δίδωσι τὴν ἀνάπαυσιν αὐτοῖς μόνον, μετὰ ταῦτα 
δ’ οὐδὲν ἔλαττον ἕκαστος αὐτῶν ἀναλώσει· τότε δ’ ἄν, μικρᾶς 
συντελείας ἀπὸ τῶν ὑπαρχόντων ἑκάστῳ γιγνομένης, οὐδὲν 
ἔπασχε δεινὸν οὐδείς, οὐδ’ εἰ πάνυ μικρὰ κεκτημένος ἦν.<tr><td rowspan=2><h6>Or20</h6>. <h2>24</h2><td>    Οὕτω τοίνυν τινές, ὦ ἄνδρες Ἀθηναῖοι, σφόδρ’ ἔχους’ 
ἀλογίστως ὥστ’ ἐπιχειροῦσι λέγειν πρὸς μὲν ταῦτ’ οὐδέν, 
ἄλλα δὲ τοιαδί, ὡς ἄρα δεινόν, εἰ ἐν κοινῷ μὲν μηδ’ ὁτιοῦν<tr><td>ὑπάρχει τῇ πόλει, ἰδίᾳ δέ τινες πλουτήσους’ ἀτελείας<td class=G rowspan=7><tr><th>5<td>ἐπειλημμένοι. ἔστι δὲ ταῦτ’ ἀμφότερ’ οὐχὶ δίκαιον λέγειν. 
εἰ μὲν γάρ τις ἔχει πολλὰ μηδὲν ὑμᾶς ἀδικῶν, οὐχὶ δεῖ 
δήπου τούτῳ βασκαίνειν· εἰ δ’ ὑφῃρημένον φήσουσιν ἤ 
τιν’ ἄλλον οὐχ ὃν προσήκει τρόπον, εἰσὶ νόμοι καθ’ οὓς 
προσήκει κολάζειν. ὅτε δὲ τοῦτο μὴ ποιοῦσιν, οὐδὲ τὸν<tr><td><h6>Or20</h6>. <h2>25</h2><td>λόγον αὐτοῖς τοῦτον λεκτέον. καὶ μὴν περὶ τοῦ γε μὴ 
εἶναι χρήματα κοινὰ τῇ πόλει, ἐκεῖν’ ὑμᾶς δεῖ σκοπεῖν, ὅτι 
οὐδὲν ἔσεσθ’ εὐπορώτεροι, τὰς ἀτελείας ἐὰν ἀφέλησθε· οὐ 
γὰρ κοινωνεῖ ταῖς δημοσίαις προσόδοις καὶ περιουσίαις<tr><th>5<td>ταῦτα τἀναλώματ’ οὐδέν. χωρὶς δὲ τούτων νυνὶ τῇ πόλει, 
δυοῖν ἀγαθοῖν ὄντοιν, πλούτου καὶ τοῦ πρὸς ἅπαντας πιστεύ‐ 
εσθαι, ἐστὶ τὸ τῆς πίστεως ὑπάρχον. εἰ δέ τις οἴεται δεῖν, 
ὅτι χρήματ’ οὐκ ἔχομεν, μηδὲ δόξαν ἔχειν ἡμᾶς χρηστήν, οὐ 
καλῶς φρονεῖ. ἐγὼ μὲν γὰρ εὔχομαι τοῖς θεοῖς, μάλιστα<tr><th>10<td>μὲν ἡμῖν καὶ χρήματα πολλὰ γενέσθαι, εἰ δὲ μή, τό γε 
πιστοῖς εἶναι καὶ βεβαίοις δοκεῖν διαμεῖναι.<tr><td><h6>Or20</h6>. <h2>26</h2><td>    Φέρε δὴ καὶ τὰς εὐπορίας, ἃς ἀναπαυομένους τινὰς εὐ‐ 
πορήσειν οὗτοι φήσουσιν, εἰς δέον ὑμῖν γιγνομένας δείξω. 
ἴστε γὰρ δήπου τοῦθ’ ὅτι τῶν τριηραρχιῶν οὐδείς ἐστ’ ἀτελὴς 
οὐδὲ τῶν εἰσφορῶν τῶν εἰς τὸν πόλεμον. οὔκουν ὁ πολλὰ<tr><th rowspan=2>5<td>κεκτημένος, οὗτος, ὅστις ἂν ᾖ, πόλλ’ εἰς ταῦτα συντελεῖ; 
πᾶς’ ἀνάγκη. καὶ μὴν ὅτι δεῖ τὴν εὐπορίαν εἰς ταῦθ’ ὑπάρ‐ 
χειν πλείστην τῇ πόλει, πάντες ἂν ὁμολογήσειαν· παρὰ 
μὲν γὰρ τὰς ἐπὶ τῶν χορηγιῶν δαπάνας ἡμέρας μέρος μικρὸν<tr><td>ἡ χάρις τοῖς θεωμένοις ἡμῶν, παρὰ δὲ τὰς τῶν εἰς τὸν<td class=G rowspan=8><tr><th>10<td>πόλεμον παρασκευῶν ἀφθονίας πάντα τὸν χρόνον ἡ σωτηρία<tr><td><h6>Or20</h6>. <h2>27</h2><td>πάσῃ τῇ πόλει. ὥσθ’ ὅσον ἐνθάδ’ ἀφίετε, ἐκεῖ κομί‐ 
ζεσθε, καὶ δίδοτ’ ἐν τιμῆς μέρει ταῦθ’ ἃ καὶ μὴ λαβοῦσιν 
ἔστιν ἔχειν τοῖς τοῦ τριηραρχεῖν ἄξια κεκτημένοις. ἀλλὰ 
μὴν ὅτι τῶν τριηραρχιῶν οὐδείς ἐστ’ ἀτελής, οἶμαι μὲν ὑμᾶς<tr><th>5<td>εἰδέναι πάντας, ὅμως δὲ καὶ τὸν νόμον ὑμῖν αὐτὸν ἀναγνώ‐ 
σεται. λαβὲ τὸν περὶ τῶν τριηραρχιῶν νόμον καὶ λέγε 
τοῦτ’ αὐτό. 
<div class=JC></div><a class="T F_1T">ΝΟΜΟΣ. 
</a><span class=F_1>    Ἀτελῆ δὲ μηδένα εἶναι τριηραρχίας πλὴν τῶν ἐννέα ἀρχόντων.</span><tr><td><h6>Or20</h6>. <h2>28</h2><td>    Ὁρᾶθ’ ὡς σαφῶς, ὦ ἄνδρες Ἀθηναῖοι, μηδέν’ εἶναι τριη‐ 
ραρχίας ἀτελῆ διείρηκεν ὁ νόμος πλὴν τῶν ἐννέ’ ἀρχόντων. 
οὐκοῦν οἱ μὲν ἐλάττω κεκτημένοι τοῦ τριηραρχίας ἄξι’ ἔχειν 
ἐν ταῖς εἰσφοραῖς συντελοῦσιν εἰς τὸν πόλεμον, οἱ δ’ ἐφικνού‐<tr><th>5<td>μενοι τοῦ τριηραρχεῖν εἰς ἀμφότερ’ ὑμῖν ὑπάρξουσι χρήσιμοι, 
καὶ τριηραρχεῖν καὶ εἰσφέρειν. τίν’ οὖν ῥᾳστώνην τοῖς 
πολλοῖς ὁ σός, ὦ Λεπτίνη, ποιεῖ νόμος, εἰ μιᾶς ἢ δυοῖν 
φυλαῖν ἕνα χορηγὸν καθίστησιν, ὃς ἀνθ’ ἑνὸς ἄλλου τοῦθ’ 
ἅπαξ ποιήσας ἀπηλλάξεται; ἐγὼ μὲν οὐχ ὁρῶ. τῆς δέ<tr><th>10<td>γ’ αἰσχύνης ὅλην ἀναπίμπλησι τὴν πόλιν καὶ τῆς ἀπι‐ 
στίας. οὔκουν ὅτε πολλῷ μείζονα βλάψει τῶν ὠφελειῶν 
ὧν ἔχει, προσήκει λελύσθαι παρὰ τοῖσδ’ αὐτόν; ἔγωγ’ ἂν 
φαίην.<tr><td rowspan=2><h6>Or20</h6>. <h2>29</h2><td>    Ἔτι δ’, ὦ ἄνδρες δικασταί, διὰ τὸ γεγράφθαι ἐν τῷ νόμῳ 
διαρρήδην αὐτοῦ ‘μηδένα μήτε τῶν πολιτῶν μήτε τῶν ἰσο‐ 
τελῶν μήτε τῶν ξένων εἶναι ἀτελῆ,‘ μὴ διῃρῆσθαι δ’ ὅτου<tr><td>ἀτελῆ, χορηγίας ἤ τινος ἄλλου τέλους, ἀλλ’ ἁπλῶς ‘ἀτελῆ<td class=G rowspan=9><tr><th>5<td>μηδένα πλὴν τῶν ἀφ’ Ἁρμοδίου καὶ Ἀριστογείτονος,‘ καὶ 
ἐν μὲν τῷ ‘μηδένα‘ πάντας περιλαμβάνειν τοὺς ἄλλους, 
ἐν δὲ τῷ ‘τῶν ξένων‘ μὴ διορίζειν τῶν οἰκούντων Ἀθήνησιν, 
ἀφαιρεῖται καὶ Λεύκωνα τὸν ἄρχοντα Βοσπόρου καὶ τοὺς<tr><td><h6>Or20</h6>. <h2>30</h2><td>παῖδας αὐτοῦ τὴν δωρειὰν ἣν ὑμεῖς ἔδοτ’ αὐτοῖς. ἔστι γὰρ 
γένει μὲν δήπου ὁ Λεύκων ξένος, τῇ δὲ παρ’ ὑμῶν ποιήσει 
πολίτης· κατ’ οὐδέτερον δ’ αὐτῷ τὴν ἀτέλειαν ἔστιν ἔχειν 
ἐκ τούτου τοῦ νόμου. καίτοι τῶν μὲν ἄλλων εὐεργετῶν<tr><th>5<td>χρόνον τιν’ ἕκαστος ἡμῖν χρήσιμον αὑτὸν παρέσχεν, οὗτος 
δέ, ἂν σκοπῆτε, φανήσεται συνεχῶς ἡμᾶς εὖ ποιῶν, καὶ<tr><td><h6>Or20</h6>. <h2>31</h2><td>ταῦθ’ ὧν μάλισθ’ ἡμῶν ἡ πόλις δεῖται. ἴστε γὰρ δήπου 
τοῦθ’, ὅτι πλείστῳ τῶν πάντων ἀνθρώπων ἡμεῖς ἐπεισάκτῳ 
σίτῳ χρώμεθα. πρὸς τοίνυν ἅπαντα τὸν ἐκ τῶν ἄλλων 
ἐμπορίων ἀφικνούμενον ὁ ἐκ τοῦ Πόντου σῖτος εἰσπλέων<tr><th>5<td>ἐστίν. εἰκότως· οὐ γὰρ μόνον διὰ τὸ τὸν τόπον τοῦτον 
σῖτον ἔχειν πλεῖστον τοῦτο γίγνεται, ἀλλὰ διὰ τὸ κύριον 
ὄντα τὸν Λεύκων’ αὐτοῦ τοῖς ἄγουσιν Ἀθήναζε ἀτέλειαν 
δεδωκέναι, καὶ κηρύττειν πρώτους γεμίζεσθαι τοὺς ὡς ὑμᾶς 
πλέοντας. ἔχων γὰρ ἐκεῖνος ἑαυτῷ καὶ τοῖς παισὶ τὴν<tr><td><h6>Or20</h6>. <h2>32</h2><td>ἀτέλειαν ἅπασι δέδωκεν ὑμῖν. τοῦτο δ’ ἡλίκον ἐστὶ θεωρή‐ 
σατε. ἐκεῖνος πράττεται τοὺς παρ’ αὑτοῦ σῖτον ἐξάγοντας 
τριακοστήν. αἱ τοίνυν παρ’ ἐκείνου δεῦρ’ ἀφικνούμεναι 
σίτου μυριάδες περὶ τετταράκοντ’ εἰσί· καὶ τοῦτ’ ἐκ τῆς<tr><th>5<td>παρὰ τοῖς σιτοφύλαξιν ἀπογραφῆς ἄν τις ἴδοι. οὐκοῦν παρὰ 
μὲν τὰς τριάκοντα μυριάδας μυρίους δίδωσι μεδίμνους ἡμῖν,<tr><td rowspan=2><h6>Or20</h6>. <h2>33</h2><td>παρὰ δὲ τὰς δέκα ὡσπερανεὶ τρισχιλίους. τοσούτου τοίνυν 
δεῖ ταύτην ἀποστερῆσαι τὴν δωρειὰν τὴν πόλιν, ὥστε προσ‐ 
κατασκευάσας ἐμπόριον Θευδοσίαν, ὅ φασιν οἱ πλέοντες<tr><td>οὐδ’ ὁτιοῦν χεῖρον εἶναι τοῦ Βοσπόρου, κἀνταῦθ’ ἔδωκε τὴν<td class=G rowspan=9><tr><th>5<td>ἀτέλειαν ἡμῖν. καὶ τὰ μὲν ἄλλα σιωπῶ, πόλλ’ ἂν ἔχων εἰπεῖν, 
ὅς’ εὐεργέτηκεν ὑμᾶς οὗτος ἁνὴρ καὶ αὐτὸς καὶ οἱ πρόγονοι· 
ἀλλὰ πρωπέρυσιν σιτοδείας παρὰ πᾶσιν ἀνθρώποις γενο‐ 
μένης οὐ μόνον ὑμῖν ἱκανὸν σῖτον ἀπέστειλεν, ἀλλὰ το‐ 
σοῦτον ὥστε πεντεκαίδεκ’ ἀργυρίου τάλαντα, ἃ Καλλισθένης<tr><td><h6>Or20</h6>. <h2>34</h2><td>διῴκησε, προσπεριγενέσθαι. τί οὖν οἴεσθ’, ὦ ἄνδρες Ἀθη‐ 
ναῖοι, τοῦτον τὸν τοιοῦτον περὶ ὑμᾶς γεγενημένον, ἐὰν ἀκούσῃ 
νόμῳ τὴν ἀτέλειαν ὑμᾶς ἀφῃρημένους αὐτὸν καὶ μηδ’ ἂν 
μεταδόξῃ ποτὲ ψηφισαμένους ἐξεῖναι δοῦναι; ἆρ’ ἀγνοεῖθ’<tr><th>5<td>ὅτι ὁ αὐτὸς νόμος οὗτος ἐκεῖνόν τ’ ἀφαιρήσεται τὴν ἀτέλειαν, 
κύριος ἂν γένηται, καὶ ὑμῶν τοὺς παρ’ ἐκείνου σιτηγοῦντας;<tr><td><h6>Or20</h6>. <h2>35</h2><td>οὐ γὰρ δήπου τοῦτό γ’ ὑπείληφεν οὐδείς, ὡς ἐκεῖνος ὑπομενεῖ 
ἑαυτῷ μὲν ἀκύρους εἶναι τὰς παρ’ ὑμῶν δωρειάς, ὑμῖν δὲ 
μένειν τὰς παρ’ ἑαυτοῦ. οὐκοῦν πρὸς πολλοῖς οἷς βλάψειν 
ὑμᾶς ὁ νόμος φαίνεται, καὶ προσαφαιρεῖταί τι τῶν ὑπαρ‐<tr><th>5<td>χόντων ἤδη. εἶθ’ ὑμεῖς ἔτι σκοπεῖτ’ εἰ χρὴ τοῦτον ἐξαλεῖψαι, 
καὶ οὐ πάλαι βεβούλευσθε; ἀνάγνωθι λαβὼν αὐτοῖς τὰ 
ψηφίσματα τὰ περὶ τοῦ Λεύκωνος. 
<div class=JC></div><a class="T F_1T">ΨΗΦΙΣΜΑΤΑ.</a><tr><td><h6>Or20</h6>. <h2>36</h2><td>    Ὡς μὲν εἰκότως καὶ δικαίως τετύχηκεν τῆς ἀτελείας 
παρ’ ὑμῶν ὁ Λεύκων, ἀκηκόατ’ ἐκ τῶν ψηφισμάτων, ὦ ἄν‐ 
δρες δικασταί. τούτων δ’ ἁπάντων στήλας ἀντιγράφους 
ἐστήσαθ’ ὑμεῖς κἀκεῖνος, τὴν μὲν ἐν Βοσπόρῳ, τὴν δ’ ἐν<tr><th>5<td>Πειραιεῖ, τὴν δ’ ἐφ’ Ἱερῷ. σκοπεῖτε δὴ πρὸς ὅσης κακίας 
ὑπερβολὴν ὑμᾶς ὁ νόμος προάγει, ὃς ἀπιστότερον τὸν δῆμον<tr><td rowspan=2><h6>Or20</h6>. <h2>37</h2><td>καθίστης’ ἑνὸς ἀνδρός. μὴ γὰρ οἴεσθ’ ὑμῖν ἄλλο τι τὰς 
στήλας ἑστάναι ταύτας ἢ τούτων πάντων ὧν ἔχετ’ ἢ δεδώκατε<tr><td>συνθήκας, αἷς ὁ μὲν Λεύκων ἐμμένων φανεῖται καὶ ποιεῖν 
ἀεί τι προθυμούμενος ὑμᾶς εὖ, ὑμεῖς δ’ ἑστώσας ἀκύρους<td class=G rowspan=9><tr><th>5<td>πεποιηκότες, ὃ πολὺ δεινότερον τοῦ καθελεῖν· αὗται γὰρ 
οὑτωσὶ τοῖς βουλομένοις κατὰ τῆς πόλεως βλασφημεῖν<tr><td><h6>Or20</h6>. <h2>38</h2><td>τεκμήριον ὡς ἀληθῆ λέγουσιν ἑστήξουσιν. φέρ’, ἐὰν δὲ δὴ 
πέμψας ὡς ἡμᾶς ὁ Λεύκων ἐρωτᾷ, τί ἔχοντες ἐγκαλέσαι καὶ 
τί μεμφόμενοι τὴν ἀτέλειαν αὐτὸν ἀφῄρησθε, τί πρὸς θεῶν 
ἐροῦμεν ἢ τί γράψει ποθ’ ὁ τὸ ψήφισμ’ ὑπὲρ ἡμῶν γράφων;<tr><td><h6>Or20</h6>. <h2>39</h2><td>ὅτι νὴ Δί’ ἦσάν τινες τῶν εὑρημένων ἀνάξιοι. ἐὰν οὖν 
εἴπῃ πρὸς ταῦτ’ ἐκεῖνος ‘καὶ γὰρ Ἀθηναίων τινὲς ἴσως φαῦ‐ 
λοι, καὶ οὐ διὰ ταῦτ’ ἐγὼ τοὺς χρηστοὺς ἀφειλόμην, ἀλλὰ 
τὸν δῆμον νομίζων χρηστὸν πάντας ἔχειν ἐῶ,‘ οὐ δικαιότερ’<tr><th>5<td>ἡμῶν ἐρεῖ; ἐμοὶ γοῦν δοκεῖ. παρὰ πᾶσι γὰρ ἀνθρώποις 
μᾶλλόν ἐστιν ἔθος διὰ τοὺς εὐεργέτας καὶ ἄλλους τινὰς εὖ 
ποιεῖν τῶν μὴ χρηστῶν ἢ διὰ τοὺς φαύλους τοὺς ὁμολογου‐<tr><td><h6>Or20</h6>. <h2>40</h2><td>μένως ἀξίους χάριτος τὰ δοθέντ’ ἀφαιρεῖσθαι. καὶ μὴν οὐδ’ 
ὅπως οὐκ ἀντιδώσει τῷ Λεύκωνί τις, ἂν βούληται, δύναμαι 
σκοπούμενος εὑρεῖν. χρήματα μὲν γάρ ἐστιν ἀεὶ παρ’ ὑμῖν 
αὐτοῦ, κατὰ δὲ τὸν νόμον τοῦτον, ἐάν τις ἐπ’ αὔτ’ ἔλθῃ, ἢ<tr><th>5<td>στερήσεται τούτων ἢ λῃτουργεῖν ἀναγκασθήσεται. ἔστι δ’ 
οὐ τὸ τῆς δαπάνης μέγιστον ἐκείνῳ, ἀλλ’ ὅτι τὴν δωρειὰν 
ὑμᾶς αὐτὸν ἀφῃρῆσθαι νομιεῖ.<tr><td><h6>Or20</h6>. <h2>41</h2><td>    Οὐ τοίνυν, ὦ ἄνδρες Ἀθηναῖοι, μὴ Λεύκων ἀδικηθῇ μόνον 
δεῖ σκοπεῖν, ᾧ φιλοτιμίας ἕνεχ’ ἡ περὶ τῆς δωρειᾶς σπουδὴ 
γένοιτ’ ἄν, οὐ χρείας, ἀλλὰ καὶ εἴ τις ἄλλος εὖ μὲν ἐποίησεν 
ὑμᾶς εὖ πράττων, εἰς δέον δὲ νῦν γέγον’ αὐτῷ τὸ λαβεῖν<tr><th rowspan=2>5<td>παρ’ ὑμῶν τὴν ἀτέλειαν. τίς οὖν οὗτός ἐστιν; Ἐπικέρδης 
ὁ Κυρηναῖος, ὅς, εἴπερ τις ἄλλος τῶν εἰληφότων, δικαίως<tr><td>ἠξιώθη ταύτης τῆς τιμῆς, οὐ τῷ μεγάλ’ ἢ θαυμάσι’ ἡλίκα 
δοῦναι, ἀλλὰ τῷ παρὰ τοιοῦτον καιρὸν ἐν ᾧ καὶ τῶν εὖ 
πεπονθότων ἔργον ἦν εὑρεῖν ἐθέλοντά τινα ὧν εὐεργέτητο<td class=G rowspan=8><tr><td><h6>Or20</h6>. <h2>42</h2><td>μεμνῆσθαι. οὗτος γὰρ ἁνήρ, ὡς τὸ ψήφισμα τοῦτο δηλοῖ 
τὸ τότ’ αὐτῷ γραφέν, τοῖς ἁλοῦσι τότ’ ἐν Σικελίᾳ τῶν πολι‐ 
τῶν, ἐν τοιαύτῃ συμφορᾷ καθεστηκόσιν, ἔδωκε μνᾶς ἑκατὸν 
καὶ τοῦ μὴ τῷ λιμῷ πάντας αὐτοὺς ἀποθανεῖν αἰτιώτατος<tr><th>5<td>ἐγένετο. καὶ μετὰ ταῦτα, δοθείσης ἀτελείας αὐτῷ διὰ ταῦτα 
παρ’ ὑμῶν, ὁρῶν ἐν τῷ πολέμῳ [πρὸ τῶν τριάκοντα μικρὸν] 
σπανίζοντα τὸν δῆμον χρημάτων, τάλαντον ἔδωκεν αὐτὸς<tr><td><h6>Or20</h6>. <h2>43</h2><td>ἐπαγγειλάμενος. σκέψασθε δὴ πρὸς Διὸς καὶ θεῶν, ἄνδρες 
Ἀθηναῖοι, πῶς ἂν ἄνθρωπος μᾶλλον φανερὸς γένοιτ’ εὔνους 
ὢν ὑμῖν, ἢ πῶς ἧττον ἄξιος ἀδικηθῆναι, ἢ πρῶτον μὲν εἰ 
παρὼν τῷ τῆς πόλεως ἀτυχήματι μᾶλλον ἕλοιτο τοὺς ἀτυ‐<tr><th>5<td>χοῦντας καὶ τὴν παρὰ τούτων χάριν, ἥτις ποτ’ ἔμελλεν 
ἔσεσθαι, ἢ τοὺς ἐν ἐκείνῳ τῷ χρόνῳ κεκρατηκότας καὶ παρ’ 
οἷς ἦν, δεύτερον δέ, ἑτέραν χρείαν ἰδών, εἰ φαίνοιτο διδοὺς 
καὶ μὴ πῶς ἰδίᾳ τὰ ὄντα σώσει προνοούμενος, ἀλλ’ ὅπως<tr><td><h6>Or20</h6>. <h2>44</h2><td>τῶν ὑμετέρων μηδὲν ἐνδεῶς ἕξει τὸ καθ’ αὑτόν. τοῦτον 
μέντοι τὸν τῷ μὲν ἔργῳ παρὰ τοὺς μεγίστους καιροὺς οὑτωσὶ 
κοινὰ τὰ ὄντα τῷ δήμῳ κεκτημένον, τῷ δὲ ῥήματι καὶ τῇ 
τιμῇ τὴν ἀτέλειαν ἔχοντα, οὐχὶ τὴν ἀτέλειαν ἀφαιρήσεσθε<tr><th>5<td>(οὐδὲ γὰρ οὔσῃ χρώμενος φαίνεται), ἀλλὰ τὸ πιστεύειν ὑμῖν, 
οὗ τί γένοιτ’ ἂν αἴσχιον; τὸ τοίνυν ψήφισμ’ ὑμῖν αὔτ’ ἀνα‐ 
γνώσεται τὸ τότε ψηφισθὲν τῷ ἀνδρί. καὶ θεωρεῖτ’, ὦ 
ἄνδρες Ἀθηναῖοι, ὅσα ψηφίσματ’ ἄκυρα ποιεῖ ὁ νόμος, καὶ 
οἵους ἀνθρώπους ἀδικεῖ, καὶ ἐν ὁποίοις καιροῖς χρησίμους<tr><th rowspan=2>10<td>ὑμῖν παρασχόντας ἑαυτούς· εὑρήσετε γὰρ τούτους, οὓς ἥκιστα<tr><td>προσῆκεν, ἀδικοῦντα. λέγε. 
<div class=JC></div><a class="T F_1T">ΨΗΦΙΣΜΑ.</a><td class=G rowspan=10><tr><td><h6>Or20</h6>. <h2>45</h2><td>    Τὰς μὲν εὐεργεσίας ἀνθ’ ὧν εὕρετο τὴν ἀτέλειαν ὁ Ἐπι‐ 
κέρδης ἀκηκόατ’ ἐκ τῶν ψηφισμάτων, ὦ ἄνδρες δικασταί. 
σκοπεῖτε δὲ μὴ τοῦτο, εἰ μνᾶς ἑκατὸν καὶ πάλιν τάλαντον 
ἔδωκεν (οὐδὲ γὰρ τοὺς λαβόντας ἔγωγ’ ἡγοῦμαι τὸ πλῆθος<tr><th>5<td>τῶν χρημάτων θαυμάσαι), ἀλλὰ τὴν προθυμίαν καὶ τὸ αὐτὸν<tr><td><h6>Or20</h6>. <h2>46</h2><td>ἐπαγγειλάμενον ποιεῖν καὶ τοὺς καιροὺς ἐν οἷς. πάντες μὲν 
γάρ εἰσιν ἴσως ἄξιοι χάριν ἀνταπολαμβάνειν οἱ προϋπάρ‐ 
χοντες τῷ ποιεῖν εὖ, μάλιστα δ’ οἱ παρὰ τὰς χρείας, ὧν εἷς 
οὗτος ἁνὴρ ὢν φαίνεται. εἶτ’ οὐκ αἰσχυνόμεθ’, ὦ ἄνδρες<tr><th>5<td>Ἀθηναῖοι, τοὺς τοῦ τοιούτου παῖδας εἰ μηδεμίαν ποιησάμενοι 
τούτων μηδενὸς μνείαν ἀφῃρημένοι φανούμεθα τὴν δωρειάν,<tr><td><h6>Or20</h6>. <h2>47</h2><td>μηδὲν ἔχοντες ἐγκαλέσαι; οὐ γὰρ εἰ ἕτεροι μὲν ἦσαν οἱ τότε 
σωθέντες ὑπ’ αὐτοῦ καὶ δόντες τὴν ἀτέλειαν, ἕτεροι δ’ ὑμεῖς 
οἱ νῦν ἀφαιρούμενοι, ἀπολύει τοῦτο τὴν αἰσχύνην, ἀλλ’ αὐτὸ 
δὴ τοῦτο καὶ τὸ δεινόν ἐστιν. εἰ γὰρ οἱ μὲν εἰδότες καὶ<tr><th>5<td>παθόντες ἄξια τούτων ἐνόμιζον εὖ πάσχειν, ἡμεῖς δ’ οἱ 
λόγῳ ταῦτ’ ἀκούοντες ὡς ἀναξίων ἀφαιρησόμεθα, πῶς οὐχ<tr><td><h6>Or20</h6>. <h2>48</h2><td>ὑπέρδεινον ποιήσομεν; ὁ αὐτὸς τοίνυν ἐστί μοι λόγος οὗτος 
καὶ περὶ τῶν τοὺς τετρακοσίους καταλυσάντων, καὶ περὶ τῶν 
ὅτ’ ἔφευγεν ὁ δῆμος χρησίμους αὑτοὺς παρασχόντων· πάντας 
γὰρ αὐτοὺς ἡγοῦμαι δεινότατ’ ἂν παθεῖν, εἴ τι τῶν τότε<tr><th>5<td>ψηφισθέντων αὐτοῖς λυθείη.<tr><td rowspan=2><h6>Or20</h6>. <h2>49</h2><td>    Εἰ τοίνυν τις ὑμῶν ἐκεῖνο πέπεισται, πολὺ τοῦ δεηθῆναί 
τινος τοιούτου νῦν ἀπέχειν τὴν πόλιν, ταῦτα μὲν εὐχέσθω 
τοῖς θεοῖς, κἀγὼ συνεύχομαι, λογιζέσθω δὲ πρῶτον μὲν ὅτι<tr><td>περὶ νόμου μέλλει φέρειν τὴν ψῆφον ᾧ μὴ λυθέντι δεήσει<td class=G rowspan=9><tr><th>5<td>χρῆσθαι, δεύτερον δ’ ὅτι βλάπτουσιν οἱ πονηροὶ νόμοι καὶ 
τὰς ἀσφαλῶς οἰκεῖν οἰομένας πόλεις. οὐ γὰρ ἂν μετέπιπτε 
τὰ πράγματ’ ἐπ’ ἀμφότερα, εἰ μὴ τοὺς μὲν ἐν κινδύνῳ καθε‐ 
στηκότας καὶ πράξεις χρησταὶ καὶ νόμοι καὶ ἄνδρες χρηστοὶ 
καὶ πάντ’ ἐξητασμέν’ ἐπὶ τὸ βέλτιον προῆγε, τοὺς δ’ ἐν<tr><th>10<td>ἁπάσῃ καθεστάναι δοκοῦντας εὐδαιμονίᾳ πάντα ταῦτ’ ἀμε‐<tr><td><h6>Or20</h6>. <h2>50</h2><td>λούμεν’ ὑπέρρει κατὰ μικρόν. τῶν γὰρ ἀνθρώπων οἱ πλεῖστοι 
κτῶνται μὲν τἀγαθὰ τῷ καλῶς βουλεύεσθαι καὶ μηδενὸς 
καταφρονεῖν, φυλάττειν δ’ οὐκ ἐθέλουσι τοῖς αὐτοῖς τούτοις. 
ὃ μὴ πάθητε νῦν ὑμεῖς, μηδ’ οἴεσθε νόμον τοιοῦτον θέσθαι<tr><th>5<td>δεῖν, ὃς καλῶς τε πράττουσαν τὴν πόλιν ἡμῶν πονηρᾶς δόξης 
ἀναπλήσει, ἐάν τέ τι συμβῇ ποτέ, ἔρημον τῶν ἐθελησόντων 
ἀγαθόν τι ποιεῖν καταστήσει.<tr><td><h6>Or20</h6>. <h2>51</h2><td>    Οὐ τοίνυν μόνον, ὦ ἄνδρες Ἀθηναῖοι, τοὺς ἰδίᾳ γνόντας 
εὖ ποιεῖν ὑμᾶς καὶ παρασχόντας χρησίμους αὑτοὺς ἐπὶ τηλι‐ 
κούτων καὶ τοιούτων καιρῶν, οἵων μικρῷ πρότερον Φορμίων 
διεξελήλυθε κἀγὼ νῦν εἴρηκα, ἄξιόν ἐστιν εὐλαβηθῆναι ἀδι‐<tr><th>5<td>κῆσαι, ἀλλὰ καὶ πολλοὺς ἄλλους, οἳ πόλεις ὅλας, τὰς ἑαυτῶν 
πατρίδας, συμμάχους ὑμῖν ἐπὶ τοῦ πρὸς Λακεδαιμονίους 
πολέμου παρέσχον, καὶ λέγοντες ἃ συμφέρει τῇ πόλει τῇ<tr><td><h6>Or20</h6>. <h2>52</h2><td>ὑμετέρᾳ καὶ πράττοντες· ὧν ἔνιοι διὰ τὴν πρὸς ὑμᾶς εὔνοιαν 
στέρονται τῆς πατρίδος. ὧν ἐπέρχεταί μοι πρώτους ἐξετάσαι 
τοὺς ἐκ Κορίνθου φεύγοντας. ἀναγκάζομαι δὲ λέγειν πρὸς 
ὑμᾶς ταῦθ’ ἃ παρ’ ὑμῶν τῶν πρεσβυτέρων αὐτὸς ἀκήκοα. τὰ<tr><th>5<td>μὲν οὖν ἄλλ’ ὅσα χρησίμους ὑμῖν ἑαυτοὺς ἐκεῖνοι παρέσχον, 
ἐάσω· ἀλλ’ ὅθ’ ἡ μεγάλη μάχη πρὸς Λακεδαιμονίους ἐγένεθ’ 
ἡ ἐν Κορίνθῳ, τῶν ἐν τῇ πόλει βουλευσαμένων μετὰ τὴν 
μάχην μὴ δέχεσθαι τῷ τείχει τοὺς στρατιώτας, ἀλλὰ πρὸς<tr><td><h6>Or20</h6>. <h2>53</h2><td>Λακεδαιμονίους ἐπικηρυκεύεσθαι, ὁρῶντες ἠτυχηκυῖαν τὴν 
πόλιν καὶ τῆς παρόδου κρατοῦντας Λακεδαιμονίους, οὐχὶ 
προὔδωκαν οὐδ’ ἐβουλεύσαντ’ ἰδίᾳ περὶ τῆς αὑτῶν σωτηρίας, 
ἀλλὰ πλησίον ὄντων μεθ’ ὅπλων ἁπάντων Πελοποννησίων<td class=G rowspan=7><tr><th>5<td>ἀνέῳξαν τὰς πύλας ὑμῖν βίᾳ τῶν πολλῶν, καὶ μᾶλλον εἵλοντο 
μεθ’ ὑμῶν τῶν τότε στρατευσαμένων, εἴ τι δέοι, πάσχειν ἢ 
χωρὶς ὑμῶν ἀκινδύνως σεσῶσθαι, καὶ εἰσέφρουν τὸ στρά‐<tr><td><h6>Or20</h6>. <h2>54</h2><td>τευμα, καὶ διέσωσαν καὶ ὑμᾶς καὶ τοὺς συμμάχους. ἐπειδὴ 
δ’ ἡ πρὸς Λακεδαιμονίους εἰρήνη μετὰ ταῦτ’ ἐγένετο, ἡ ἐπ’ 
Ἀνταλκίδου, ἀντὶ τῶν ἔργων τούτων ὑπὸ Λακεδαιμονίων 
ἐξέπεσον. ὑποδεξάμενοι δ’ ὑμεῖς αὐτοὺς ἐποιήσατ’ ἔργον<tr><th>5<td>ἀνθρώπων καλῶν κἀγαθῶν· ἐψηφίσασθε γὰρ αὐτοῖς ἅπανθ’ 
ὧν ἐδέοντο. εἶτα ταῦτα νῦν εἰ χρὴ κύρι’ εἶναι σκοποῦμεν; 
ἀλλ’ ὁ λόγος πρῶτον αἰσχρὸς [τοῖς σκοπουμένοις], εἴ τις 
ἀκούσειεν ὡς Ἀθηναῖοι σκοποῦσιν εἰ χρὴ τοὺς εὐεργέτας ἐᾶν 
τὰ δοθέντ’ ἔχειν· πάλαι γὰρ ἐσκέφθαι ταῦτα καὶ ἐγνῶσθαι<tr><th>10<td>προσῆκεν. ἀνάγνωθι καὶ τοῦτο τὸ ψήφισμ’ αὐτοῖς. 
<div class=JC></div><a class="T F_1T">ΨΗΦΙΣΜΑ.</a><tr><td><h6>Or20</h6>. <h2>55</h2><td>    Ἃ μὲν ἐψηφίσασθε τοῖς φεύγουσιν δι’ ὑμᾶς Κορινθίων 
ταῦτ’ ἐστίν, ὦ ἄνδρες δικασταί. ὅρα δέ, εἴ τις ἐκείνους τοὺς 
καιροὺς εἰδὼς [ἢ παρὼν] ἤ τινος εἰδότος διεξιόντος ἀκούσας, 
ἀκούσαι τοῦ νόμου τούτου τὰς τότε δωρειὰς δοθείσας ἀφαιρου‐<tr><th>5<td>μένου, ὅσην ἂν κακίαν τῶν θεμένων τὸν νόμον καταγνοίη, οἳ 
παρὰ μὲν τὰς χρείας οὕτω φιλάνθρωποι καὶ πάντα ποιοῦντες, 
ἐπειδὴ δ’ ἐπράξαμεν πάνθ’ ὅς’ ἂν εὐξαίμεθα, οὕτως ἀχάριστοι 
καὶ κακοί, ὥστε τούς τ’ ἔχοντας ἀφῃρήμεθα καὶ τὸ λοιπὸν<tr><td><h6>Or20</h6>. <h2>56</h2><td>μηδενὶ δοῦναι ταῦτ’ ἐξεῖναι νόμον τεθήκαμεν. νὴ Δί’ ἀνάξιοι 
γάρ τινες τῶν εὑρημένων ταῦτ’ ἦσαν· τουτὶ γὰρ παρὰ πάντ’ 
ἔσται τὸν λόγον αὐτοῖς. ἔπειτ’ ἐκεῖν’ ἀγνοεῖν φήσομεν, ὅτι 
τὴν ἀξίαν, ὅταν διδῶμεν, δεῖ σκοπεῖν, οὐ μετὰ ταῦθ’ ὕστερον<td class=G rowspan=10><tr><th>5<td>χρόνῳ παμπληθεῖ; τὸ μὲν γὰρ ἐξ ἀρχῆς τι μὴ δοῦναι γνώμῃ 
χρησαμένων ἔργον ἀνθρώπων ἐστί· τὸ δὲ τοὺς ἔχοντας 
ἀφαιρεῖσθαι φθονούντων, τοῦτο δ’ οὐ δεῖ δοκεῖν ὑμᾶς πεπον‐<tr><td><h6>Or20</h6>. <h2>57</h2><td>θέναι. καὶ μὴν οὐδ’ ἐκεῖν’ ὀκνήσω περὶ τῆς ἀξίας αὐτῆς πρὸς 
ὑμᾶς εἰπεῖν. ἐγὼ γὰρ οὐ τὸν αὐτὸν τρόπον νομίζω πόλει 
τὸν ἄξιον ἐξεταστέον εἶναι καὶ ἰδιώτῃ· οὐδὲ γὰρ περὶ τῶν 
αὐτῶν ἡ σκέψις. ἰδίᾳ μὲν γὰρ ἕκαστος ἡμῶν σκοπεῖ τίς<tr><th>5<td>ἄξιός ἐστιν ἑκάστου κηδεστὴς ἢ τῶν τοιούτων τι γίγνεσθαι, 
ταῦτα δὲ καὶ νόμοις τισὶ καὶ δόξαις διώρισται· κοινῇ δ’ ἡ 
πόλις καὶ ὁ δῆμος, ὅστις ἂν αὐτὸν εὖ ποιῇ καὶ σῴζῃ, τοῦτο 
δ’ οὐ γένει καὶ δόξῃ κρινόμενον ἴδοι τις ἄν, ἀλλ’ ἔργῳ. ὅταν 
μὲν οὖν εὖ πάσχειν δέῃ, τὸν βουλόμενον εὖ ποιεῖν ἡμᾶς<tr><th>10<td>ἐάσομεν, ἐπειδὰν δὲ πάθωμεν, τότε τὴν ἀξίαν τοῦ ποιήσαντος 
σκεψόμεθα; οὐκ ἄρ’ ὀρθῶς βουλευσόμεθα.<tr><td><h6>Or20</h6>. <h2>58</h2><td>    Ἀλλὰ νὴ Δί’ οὗτοι μόνοι τοῦτο πείσονται, καὶ περὶ τούτων 
μόνων ποιοῦμαι λόγον τοσοῦτον. πολλοῦ γε καὶ δέω. ἀλλὰ 
πάντας μὲν οὐδ’ ἂν ἐγχειρήσαιμ’ ἐξετάζειν ὅσοι πεποιηκότες 
ὑμᾶς εὖ διὰ τὸν νόμον, εἰ μὴ λυθήσεται, τὰ δοθέντ’ ἀφαιρεθή‐<tr><th>5<td>σονται· ἓν δ’ ἢ δύο δείξας ἔτι ψηφίσματ’ ἀπαλλάττομαι τοῦ<tr><td><h6>Or20</h6>. <h2>59</h2><td>περὶ τούτων λέγειν. τοῦτο μὲν τοίνυν Θασίους τοὺς μετ’ 
Ἐκφάντου πῶς οὐκ ἀδικήσετε, ἐὰν ἀφαιρῆσθε τὴν ἀτέλειαν, οἳ 
παραδόντες ὑμῖν Θάσον καὶ τὴν Λακεδαιμονίων φρουρὰν μεθ’ 
ὅπλων ἐκβαλόντες καὶ Θρασύβουλον εἰσαγαγόντες καὶ παρα‐<tr><th>5<td>σχόντες φίλην ὑμῖν τὴν αὑτῶν πατρίδα αἴτιοι τοῦ γενέσθαι<tr><td rowspan=2><h6>Or20</h6>. <h2>60</h2><td>σύμμαχον τὸν περὶ Θρᾴκην τόπον ὑμῖν ἐγένοντο; τοῦτο δ’ 
Ἀρχέβιον καὶ Ἡρακλείδην, οἳ Βυζάντιον παραδόντες Θρασυ‐ 
βούλῳ κυρίους ὑμᾶς ἐποίησαν τοῦ Ἑλλησπόντου, ὥστε τὴν<tr><td>δεκάτην ἀποδόσθαι καὶ χρημάτων εὐπορήσαντας Λακεδαιμο‐<td class=G rowspan=9><tr><th>5<td>νίους ἀναγκάσαι τοιαύτην, οἵαν ὑμῖν ἐδόκει, ποιήσασθαι τὴν 
εἰρήνην; ὧν, ὦ ἄνδρες Ἀθηναῖοι, μετὰ ταῦτ’ ἐκπεσόντων 
ἐψηφίσασθ’ ἅπερ, οἶμαι, φεύγουσιν εὐεργέταις δι’ ὑμᾶς 
προσῆκε, προξενίαν, εὐεργεσίαν, ἀτέλειαν ἁπάντων. εἶτα 
τοὺς δι’ ὑμᾶς φεύγοντας καὶ δικαίως τι παρ’ ὑμῶν εὑρομένους<tr><th>10<td>ἐάσωμεν ἀφαιρεθῆναι ταῦτα, μηδὲν ἔχοντες ἐγκαλέσαι; ἀλλ’<tr><td><h6>Or20</h6>. <h2>61</h2><td>αἰσχρὸν ἂν εἴη. μάθοιτε δὲ τοῦτο μάλιστ’ ἄν, ἐκείνως εἰ 
λογίσαισθε πρὸς ὑμᾶς αὐτούς· εἴ τινες νυνὶ τῶν ἐχόντων 
Πύδναν ἢ Ποτείδαιαν ἤ τι τῶν ἄλλων χωρίων, ἃ Φιλίππῳ 
μέν ἐστιν ὑπήκοα, ὑμῖν δ’ ἐχθρά, τὸν αὐτὸν τρόπον ὅνπερ ἡ<tr><th>5<td>Θάσος ἦν τότε καὶ τὸ Βυζάντιον Λακεδαιμονίοις μὲν οἰκεῖα, 
ὑμῖν δ’ ἀλλότρια, παραδώσειν ταῦτ’ ἐπαγγείλαιντο, ἂν αὐτοῖς 
τὰς αὐτὰς δῶτε δωρειὰς ὥσπερ Ἐκφάντῳ τῷ Θασίῳ καὶ 
Ἀρχεβίῳ τῷ Βυζαντίῳ, καί τινες τούτων ἀντιλέγοιεν αὐτοῖς<tr><td><h6>Or20</h6>. <h2>62</h2><td>ταῦτα λέγοντες, ὡς δεινὸν εἴ τινες μόνοι τῶν ἄλλων μετοίκων 
μὴ χορηγοῖεν, πῶς ποτ’ ἂν ἔχοιτε πρὸς τοὺς ταῦτα λέγοντας; 
ἢ δῆλον ὅτι φωνὴν οὐκ ἂν ἀνάσχοισθ’ ὡς συκοφαντούντων; 
οὔκουν αἰσχρὸν εἰ μέλλοντες μὲν εὖ πάσχειν συκοφάντην ἂν<tr><th>5<td>τὸν ταῦτα λέγονθ’ ἡγοῖσθε, ἐπὶ τῷ δ’ ἀφελέσθαι τὰς τῶν 
προτέρων εὐεργετῶν δωρειὰς ταῦτα λεγόντων ἀκούσεσθε;<tr><td><h6>Or20</h6>. <h2>63</h2><td>φέρε δὴ κἀκεῖν’ ἐξετάσωμεν. οἱ προδόντες τὴν Πύδναν καὶ 
τἄλλα χωρία τῷ Φιλίππῳ τῷ ποτ’ ἐπαρθέντες ἡμᾶς ἠδίκουν; 
ἢ πᾶσι πρόδηλον τοῦτο, ὅτι ταῖς παρ’ ἐκείνου δωρειαῖς, ἃς 
διὰ ταῦτ’ ἔσεσθαι σφίσιν ἡγοῦντο; πότερον οὖν μᾶλλον ἔδει<tr><th>5<td>ς’, ὦ Λεπτίνη, τοὺς ἐχθρούς, εἰ δύνασαι, πεῖσαι τοὺς ἐπὶ 
τοῖς πρὸς ἡμᾶς ἀδικήμασι γιγνομένους ἐκείνων εὐεργέτας μὴ 
τιμᾶν, ἢ θεῖναι νόμον ἡμῖν ὃς τῶν τοῖς ἡμετέροις εὐεργέταις 
ὑπαρχουσῶν δωρειῶν ἀφαιρεῖταί τι; ἐγὼ μὲν ἐκεῖν’ οἶμαι. 
ἀλλ’ ἵνα μὴ πόρρω τοῦ παρόντος γένωμαι, λαβὲ τὰ ψηφίσμαθ’<tr><th>10<td>ἃ τοῖς Θασίοις καὶ Βυζαντίοις ἐγράφη. λέγε. 
<div class=JC></div><a class="T F_1T">ΨΗΦΙΣΜΑΤΑ.</a><td class=G rowspan=9><tr><td><h6>Or20</h6>. <h2>64</h2><td>    Ἠκούσατε μὲν τῶν ψηφισμάτων, ὦ ἄνδρες δικασταί. 
τούτων δ’ ἴσως ἔνιοι τῶν ἀνδρῶν οὐκέτ’ εἰσίν. ἀλλὰ τὰ ἔργα 
τὰ πραχθέντ’ ἔστιν, ἐπειδήπερ ἅπαξ ἐπράχθη. προσήκει 
τοίνυν τὰς στήλας ταύτας κυρίας ἐᾶν τὸν πάντα χρόνον, ἵν’,<tr><th>5<td>ἕως μὲν ἄν τινες ζῶσι, μηδὲν ὑφ’ ὑμῶν ἀδικῶνται, ἐπειδὰν 
δὲ τελευτήσωσιν, ἐκεῖναι τοῦ τῆς πόλεως ἤθους μνημεῖον 
ὦσι, καὶ παραδείγμαθ’ ἑστῶσι τοῖς βουλομένοις τι ποιεῖν 
ὑμᾶς ἀγαθόν, ὅσους εὖ ποιήσαντας ἡ πόλις ἀντ’ εὖ πεποίηκεν.<tr><td><h6>Or20</h6>. <h2>65</h2><td>καὶ μὴν μηδ’ ἐκεῖν’ ὑμᾶς, ὦ ἄνδρες Ἀθηναῖοι, λανθανέτω, ὅτι 
τῶν αἰσχίστων ἐστὶν πάντας ἀνθρώπους ἰδεῖν καὶ ἀκοῦσαι 
τὰς μὲν συμφοράς, αἷς δι’ ὑμᾶς ἐχρήσανθ’ οἱ ἄνδρες οὗτοι, 
πάντα τὸν χρόνον κυρίας αὐτοῖς γεγενημένας, τὰς δὲ δωρειάς,<tr><td><h6>Or20</h6>. <h2>66</h2><td>ἃς ἀντὶ τούτων ἔλαβον παρ’ ὑμῶν, καὶ δὴ λελυμένας. πολὺ 
γὰρ μᾶλλον ἥρμοττεν τὰ δοθέντ’ ἐῶντας τῶν ἀτυχημάτων 
ἀφαιρεῖν ἢ τούτων μενόντων τὰς δωρειὰς ἀφαιρεῖσθαι. φέρε 
γὰρ πρὸς Διός, τίς ἔστιν ὅστις εὖ ποιεῖν ὑμᾶς βουλήσεται,<tr><th>5<td>μέλλων, ἂν μὲν ἀποτύχῃ, παραχρῆμα δίκην δώσειν τοῖς 
ἐχθροῖς, ἂν δὲ κατορθώσῃ, τὰς χάριτας παρ’ ὑμῶν ἀπίστους 
ἕξειν;<tr><td><h6>Or20</h6>. <h2>67</h2><td>    Πάνυ τοίνυν ἀχθοίμην ἄν, ὦ ἄνδρες δικασταί, εἰ τοῦτο 
μόνον δόξαιμι δίκαιον κατηγορεῖν τοῦ νόμου, ὅτι πολλοὺς 
ξένους εὐεργέτας ἀφαιρεῖται τὴν ἀτέλειαν, τῶν δὲ πολιτῶν 
μηδέν’ ἄξιον δοκοίην ἔχειν δεῖξαι τῶν εὑρημένων ταύτην τὴν<tr><th>5<td>τιμήν. καὶ γὰρ τἄλλ’ ἀγάθ’ εὐξαίμην ἂν ἔγωγε παρ’ ἡμῖν 
εἶναι πλεῖστα, καὶ ἄνδρας ἀρίστους καὶ πλείστους εὐεργέτας<tr><td rowspan=2><h6>Or20</h6>. <h2>68</h2><td>τῆς πόλεως πολίτας εἶναι. πρῶτον μὲν τοίνυν Κόνωνα 
σκοπεῖτε, εἰ ἄρ’ ἄξιον, καταμεμψαμένους ἢ τὸν ἄνδρα ἢ τὰ 
πεπραγμένα, ἄκυρόν τι ποιῆσαι τῶν ἐκείνῳ δοθέντων. οὗτος<tr><td>γάρ, ὡς ὑμῶν τινῶν ἔστιν ἀκοῦσαι τῶν κατὰ τὴν αὐτὴν<td class=G rowspan=9><tr><th>5<td>ἡλικίαν ὄντων, μετὰ τὴν τοῦ δήμου κάθοδον τὴν ἐκ Πειραιῶς 
ἀσθενοῦς ἡμῶν τῆς πόλεως οὔσης καὶ ναῦν οὐδεμίαν κεκτη‐ 
μένης, στρατηγῶν βασιλεῖ, παρ’ ὑμῶν οὐδ’ ἡντινοῦν ἀφορμὴν 
λαβών, κατεναυμάχησεν Λακεδαιμονίους, καὶ πρότερον τοῖς 
ἄλλοις ἐπιτάττοντας εἴθις’ ἀκούειν ὑμῶν, καὶ τοὺς ἁρμοστὰς<tr><th>10<td>ἐξήλασεν ἐκ τῶν νήσων, καὶ μετὰ ταῦτα δεῦρ’ ἐλθὼν ἀνέστησε 
τὰ τείχη, καὶ πρῶτος πάλιν περὶ τῆς ἡγεμονίας ἐποίησε τῇ<tr><td><h6>Or20</h6>. <h2>69</h2><td>πόλει τὸν λόγον πρὸς Λακεδαιμονίους εἶναι. καὶ γάρ τοι 
μόνῳ τῶν πάντων αὐτῷ τοῦτ’ ἐν τῇ στήλῃ γέγραπται· 
‘ἐπειδὴ [Κόνων]‘ φησὶν ‘ἠλευθέρωσε τοὺς Ἀθηναίων συμ‐ 
μάχους.‘ ἔστιν δὲ τοῦτο τὸ γράμμ’, ὦ ἄνδρες δικασταί,<tr><th>5<td>ἐκείνῳ μὲν φιλοτιμία πρὸς ὑμᾶς αὐτούς, ὑμῖν δὲ πρὸς πάντας 
τοὺς Ἕλληνας· ὅτου γὰρ ἄν τις παρ’ ὑμῶν ἀγαθοῦ τοῖς 
ἄλλοις αἴτιος γένηται, τούτου τὴν δόξαν τὸ τῆς πόλεως<tr><td><h6>Or20</h6>. <h2>70</h2><td>ὄνομα καρποῦται. διόπερ οὐ μόνον αὐτῷ τὴν ἀτέλειαν 
ἔδωκαν οἱ τότε, ἀλλὰ καὶ χαλκῆν εἰκόνα, ὥσπερ Ἁρμοδίου 
καὶ Ἀριστογείτονος, ἔστησαν πρώτου· ἡγοῦντο γὰρ οὐ 
μικρὰν τυραννίδα καὶ τοῦτον τὴν Λακεδαιμονίων ἀρχὴν κατα‐<tr><th>5<td>λύσαντα πεπαυκέναι. ἵν’ οὖν μᾶλλον οἷς λέγω προσέχητε, 
τὰ ψηφίσμαθ’ ὑμῖν αὔτ’ ἀναγνώσεται τὰ τότε ψηφισθέντα 
τῷ Κόνωνι. λέγε. 
<div class=JC></div><a class="T F_1T">ΨΗΦΙΣΜΑΤΑ.</a><tr><td><h6>Or20</h6>. <h2>71</h2><td>    Οὐ τοίνυν ὑφ’ ὑμῶν μόνον ὁ Κόνων, ὦ ἄνδρες Ἀθηναῖοι, 
τότ’ ἐτιμήθη πράξας ἃ διεξῆλθον ἐγώ, ἀλλὰ καὶ ὑπ’ ἄλλων 
πολλῶν, οἳ δικαίως ὧν εὐεργέτηντο χάριν ᾤοντο δεῖν ἀπο‐ 
διδόναι. οὔκουν αἰσχρόν, ὦ ἄνδρες Ἀθηναῖοι, εἰ αἱ μὲν<tr><th>5<td>παρὰ τοῖς ἄλλοις δωρειαὶ βέβαιοι μένουσιν αὐτῷ, τῆς δὲ<tr><td><h6>Or20</h6>. <h2>72</h2><td>παρ’ ὑμῶν μόνης τοῦτ’ ἀφαιρήσεται; καὶ μὴν οὐδ’ ἐκεῖνο 
καλόν, ζῶντα μὲν αὐτὸν οὕτω τιμᾶν ὥστε τοσούτων ὅσων 
ἀκηκόατ’ ἀξιοῦν, ἐπειδὴ δὲ τετελεύτηκεν, [μηδεμίαν ποιησα‐ 
μένους τούτων μνείαν] ἀφελέσθαι τι τῶν δοθέντων τότε.<td class=G rowspan=7><tr><th>5<td>πολλὰ μὲν γάρ ἐστιν, ὦ ἄνδρες Ἀθηναῖοι, τῶν ὑπ’ ἐκείνου 
πραχθέντων ἄξι’ ἐπαίνου, δι’ ἃ πάντα προσήκει μὴ λύειν τὰς 
ἐπὶ τούτοις δοθείσας δωρειάς, κάλλιστον δὲ πάντων ἡ τῶν<tr><td><h6>Or20</h6>. <h2>73</h2><td>τειχῶν ἀνάστασις. γνοίη δ’ ἄν τις εἰ παραθείη πῶς Θεμι‐ 
στοκλῆς, ὁ τῶν καθ’ ἑαυτὸν ἁπάντων ἀνδρῶν ἐνδοξότατος, 
ταὐτὸ τοῦτ’ ἐποίησεν. λέγεται τοίνυν ἐκεῖνος, τειχίζειν 
εἰπὼν τοῖς πολίταις, κἂν ἀφικνῆταί τις ἐκ Λακεδαίμονος,<tr><th>5<td>κατέχειν κελεύσας, οἴχεσθαι πρεσβεύων αὐτὸς ὡς τοὺς Λακε‐ 
δαιμονίους, λόγων δὲ γιγνομένων ἐκεῖ καί τινων ἀπαγγελ‐ 
λόντων ὡς Ἀθηναῖοι τειχίζουσιν, ἀρνεῖσθαι καὶ πρέσβεις 
πέμπειν σκεψομένους κελεύειν, ἐπειδὴ δ’ οὐχ ἧκον οὗτοι, 
πέμπειν ἑτέρους παραινεῖν. καὶ πάντες ἴσως ἀκηκόαθ’ ὃν<tr><td><h6>Or20</h6>. <h2>74</h2><td>τρόπον ἐξαπατῆσαι λέγεται. φημὶ τοίνυν ἐγώ (καὶ πρὸς 
Διός, ἄνδρες Ἀθηναῖοι, μηδεὶς φθόνῳ τὸ μέλλον ἀκούσῃ, 
ἀλλ’ ἂν ἀληθὲς ᾖ σκοπείτω), ὅσῳ τὸ φανερῶς τοῦ λάθρᾳ 
κρεῖττον, καὶ τὸ νικῶντας τοῦ παρακρουσαμένους πράττειν<tr><th>5<td>ὁτιοῦν ἐντιμότερον, τοσούτῳ κάλλιον Κόνωνα τὰ τείχη στῆσαι 
Θεμιστοκλέους· ὁ μὲν γὰρ λαθών, ὁ δὲ νικήσας τοὺς κωλύ‐ 
σοντας αὔτ’ ἐποίησεν. οὐ τοίνυν ἄξιον τὸν τοιοῦτον ὑφ’ 
ὑμῶν ἀδικηθῆναι, οὐδ’ ἔλαττον σχεῖν τῶν ῥητόρων τῶν 
διδαξόντων ὡς ἀφελέσθαι τι χρὴ τῶν ἐκείνῳ δοθέντων.<tr><td rowspan=2><h6>Or20</h6>. <h2>75</h2><td class=QE>Εἶεν. ἀλλὰ νὴ Δία τὸν παῖδα τὸν Χαβρίου περιίδωμεν<tr><td>ἀφαιρεθέντα τὴν ἀτέλειαν, ἣν ὁ πατὴρ αὐτῷ δικαίως παρ’ 
ὑμῶν λαβὼν κατέλιπεν. ἀλλ’ οὐδέν’ ἀνθρώπων εὖ φρο‐ 
νοῦντ’ οἶμαι ταῦτ’ ἂν φῆσαι καλῶς ἔχειν. ἴστε μὲν οὖν<td class=G rowspan=8><tr><th>5<td>ἴσως, καὶ ἄνευ τοῦ παρ’ ἐμοῦ λόγου, ὅτι σπουδαῖος Χαβρίας 
ἦν ἀνήρ, οὐ μὴν κωλύει γ’ οὐδὲν κἀμὲ διὰ βραχέων ἐπι‐<tr><td><h6>Or20</h6>. <h2>76</h2><td>μνησθῆναι τῶν πεπραγμένων αὐτῷ. ὃν μὲν οὖν τρόπον 
ὑμᾶς ἔχων πρὸς ἅπαντας Πελοποννησίους παρετάξατ’ ἐν 
Θήβαις, καὶ ὡς Γοργώπαν ἀπέκτεινεν ἐν Αἰγίνῃ, καὶ ὅς’ 
ἐν Κύπρῳ τρόπαι’ ἔστησεν καὶ μετὰ ταῦτ’ ἐν Αἰγύπτῳ, καὶ<tr><th>5<td>ὅτι πᾶσαν ἐπελθὼν ὀλίγου δέω λέγειν χώραν οὐδαμοῦ τὸ 
τῆς πόλεως ὄνομ’ οὐδ’ αὑτὸν κατῄσχυνεν, οὔτε πάνυ ῥᾴδιον 
κατὰ τὴν ἀξίαν εἰπεῖν, πολλή τ’ αἰσχύνη λέγοντος ἐμοῦ 
ταῦτ’ ἐλάττω φανῆναι τῆς ἐν ἑκάστῳ νῦν περὶ αὐτοῦ δόξης 
ὑπαρχούσης· ἃ δ’ οὐδαμῶς ἂν εἰπὼν οἴομαι μικρὰ ποιῆσαι,<tr><td><h6>Or20</h6>. <h2>77</h2><td>ταῦθ’ ὑπομνῆσαι πειράσομαι. ἐνίκησεν μὲν τοίνυν Λακε‐ 
δαιμονίους ναυμαχίᾳ καὶ πεντήκοντα μιᾶς δεούσας ἔλαβ’ 
αἰχμαλώτους τριήρεις, εἷλε δὲ τῶν νήσων τούτων τὰς πολλὰς 
καὶ παρέδωκεν ὑμῖν καὶ φιλίας ἐποίησεν ἐχθρῶς ἐχούσας<tr><th>5<td>πρότερον, τρισχίλια δ’ αἰχμάλωτα σώματα δεῦρ’ ἤγαγεν, καὶ 
πλεῖν ἢ δέκα καὶ ἑκατὸν τάλαντ’ ἀπέφην’ ἀπὸ τῶν πολεμίων. 
καὶ τούτων πάντων ὑμῶν τινὲς οἱ πρεσβύτατοι μάρτυρές 
εἰσί μοι. πρὸς δὲ τούτοις ἄλλας τριήρεις πλεῖν ἢ εἴκοσιν 
εἷλε, κατὰ μίαν καὶ δύο λαμβάνων, ἃς ἁπάσας εἰς τοὺς<tr><td><h6>Or20</h6>. <h2>78</h2><td>ὑμετέρους λιμένας κατήγαγεν. ἑνὶ δὲ κεφαλαίῳ μόνος τῶν 
πάντων στρατηγῶν οὐ πόλιν, οὐ φρούριον, οὐ ναῦν, οὐ 
στρατιώτην ἀπώλεσεν οὐδέν’ ἡγούμενος ὑμῶν, οὐδ’ ἔστιν 
οὐδενὶ τῶν ὑμετέρων ἐχθρῶν τρόπαιον οὐδὲν ἀφ’ ὑμῶν τε<tr><th rowspan=2>5<td>κἀκείνου, ὑμῖν δ’ ἀπὸ πολλῶν πόλλ’ ἐκείνου στρατηγοῦντος. 
ἵνα δὲ μὴ λέγων παραλίπω τι τῶν πεπραγμένων αὐτῷ,<tr><td>ἀναγνώσεται γεγραμμένας ὑμῖν τάς τε ναῦς ὅσας ἔλαβεν καὶ 
οὗ ἑκάστην, καὶ τῶν πόλεων τὸν ἀριθμὸν καὶ τῶν χρημάτων 
τὸ πλῆθος, καὶ τῶν τροπαίων οὗ ἕκαστον. λέγε.<td class=G rowspan=8><tr><th>10<td class=J8><a class="T F_1T">ΠΡΑΞΕΙΣ ΧΑΒΡΙΟΥ.</a><tr><td><h6>Or20</h6>. <h2>79</h2><td>    Δοκεῖ τισὶν ὑμῶν, ὦ ἄνδρες δικασταί, οὗτος ὃ τοσαύτας 
πόλεις λαβὼν καὶ τριήρεις τῶν πολεμίων ναυμαχίᾳ νικήσας, 
καὶ τοσούτων καλῶν αἴτιος ὤν, αἰσχροῦ δ’ οὐδενὸς τῇ πόλει, 
ἄξιος εἶναι ἀποστερηθῆναι τὴν ἀτέλειαν ἣν εὕρετο παρ’<tr><th>5<td>ὑμῶν καὶ τῷ υἱεῖ κατέλιπεν; ἐγὼ μὲν οὐκ οἴομαι. καὶ γὰρ 
ἂν ἄλογον εἴη· μίαν μὲν πόλιν εἰ ἀπώλεσεν ἢ ναῦς δέκα 
μόνας, περὶ προδοσίας ἂν αὐτὸν εἰσήγγελλον οὗτοι, καὶ εἰ<tr><td><h6>Or20</h6>. <h2>80</h2><td>ἑάλω, τὸν ἅπαντ’ ἂν ἀπωλώλει χρόνον· ἐπειδὴ δὲ τοὐναντίον 
ἑπτακαίδεκα μὲν πόλεις εἷλεν, ἑβδομήκοντα δὲ ναῦς ἔλαβεν, 
τρισχιλίους δ’ αἰχμαλώτους, δέκα δὲ καὶ ἑκατὸν τάλαντ’ 
ἀπέφηνεν, τοσαῦτα δ’ ἔστησε τρόπαια, τηνικαῦτα δ’ οὐκ<tr><th>5<td>ἔσται κύρι’ αὐτῷ τὰ δοθέντ’ ἐπὶ τούτοις; καὶ μήν, ὦ ἄνδρες 
Ἀθηναῖοι, καὶ ζῶν πάνθ’ ὑπὲρ ὑμῶν φανήσεται πράξας 
Χαβρίας, καὶ τὴν τελευτὴν αὐτὴν τοῦ βίου πεποιημένος οὐχ 
ὑπὲρ ἄλλου τινός, ὥστε δικαίως ἂν οὐ μόνον διὰ τὰ ζῶντι 
πεπραγμένα φαίνοισθ’ εὐνοϊκῶς διακείμενοι πρὸς τὸν υἱὸν<tr><td><h6>Or20</h6>. <h2>81</h2><td>αὐτοῦ, ἀλλὰ καὶ διὰ ταύτην. ἄξιον τοίνυν, ὦ ἄνδρες Ἀθη‐ 
ναῖοι, κἀκεῖνο σκοπεῖν, ὅπως μὴ φανούμεθα φαυλότεροι 
Χίων περὶ τοὺς εὐεργέτας γεγενημένοι. εἰ γὰρ ἐκεῖνοι μέν, 
ἐφ’ οὓς μεθ’ ὅπλων ἦλθεν ἐν ἐχθροῦ τάξει, μηδὲν ὧν ἔδοσαν<tr><th>5<td>πρότερον νῦν ἀφῄρηνται, ἀλλὰ τὰς πάλαι χάριτας μείζους 
τῶν καινῶν ἐγκλημάτων πεποίηνται, ὑμεῖς δέ, ὑπὲρ ὧν ἐπ’ 
ἐκείνους ἐλθὼν ἐτελεύτησεν, ἀντὶ τοῦ διὰ ταῦτ’ ἔτι μᾶλλον 
αὐτὸν τιμᾶν καὶ τῶν ἐπὶ ταῖς πρότερον εὐεργεσίαις τι δο‐ 
θέντων ἀφῃρημένοι φανήσεσθε, πῶς οὐκ εἰκότως αἰσχύνην<tr><td><h6>Or20</h6>. <h2>82</h2><td>ἕξετε; καὶ μὴν καὶ κατ’ ἐκεῖν’ ἀνάξι’ ἂν εἴη πεπονθὼς ὁ 
παῖς εἴ 〈τι〉 τῆς δωρειᾶς ἀφαιρεθείη, καθ’ ὃ πολλάκις ὑμῶν 
στρατηγήσαντος Χαβρίου οὐδενὸς πώποθ’ υἱὸς ὀρφανὸς δι’ 
ἐκεῖνον ἐγένετο, αὐτὸς δ’ ἐν ὀρφανίᾳ τέθραπται διὰ τὴν<td class=G rowspan=8><tr><th>5<td>πρὸς ὑμᾶς φιλοτιμίαν τοῦ πατρός. οὕτω γὰρ ὡς ἀληθῶς 
ἔμοιγε φαίνεται βεβαίως πως ἐκεῖνος φιλόπολις, ὥστε δοκῶν 
καὶ ὢν ἀσφαλέστατος στρατηγὸς ἁπάντων, ὑπὲρ μὲν ὑμῶν, 
ὁπόθ’ ἡγοῖτο, ἐχρῆτο τούτῳ, ὑπὲρ αὑτοῦ δέ, ἐπειδὴ τὸ καθ’ 
αὑτὸν ἐτάχθη κινδυνεύειν, παρεῖδε, καὶ μᾶλλον εἵλετο μὴ<tr><th>10<td>ζῆν ἢ καταισχῦναι τὰς παρ’ ὑμῶν ὑπαρχούσας αὐτῷ τιμάς.<tr><td><h6>Or20</h6>. <h2>83</h2><td>εἶθ’ ὑπὲρ ὧν ἐκεῖνος ᾤετο δεῖν ἀποθνῄσκειν ἢ νικᾶν, ταῦθ’ 
ἡμεῖς ἀφελώμεθα τὸν υἱὸν αὐτοῦ; καὶ τί φήσομεν, ὦ ἄνδρες 
Ἀθηναῖοι, ὅταν τὰ μὲν τρόπαι’ ἑστήκῃ δῆλα πᾶσιν ἀνθρώ‐ 
ποις, ἃ ὑπὲρ ὑμῶν στρατηγῶν ἐκεῖνος ἔστησε, τῶν δ’ ἐπὶ<tr><th>5<td>τούτοις δωρειῶν ἀφῃρημένον τι φαίνηται; οὐ σκέψεσθ’, ὦ 
ἄνδρες Ἀθηναῖοι, καὶ λογιεῖσθε, ὅτι νῦν οὐχ ὁ νόμος κρί‐ 
νεται πότερον ἔστ’ ἐπιτήδειος ἢ οὔ, ἀλλ’ ὑμεῖς δοκιμάζεσθ’ 
εἴτ’ ἐπιτήδειοι πάσχειν ἔστ’ εὖ τὸν λοιπὸν χρόνον εἴτε μή;<tr><td><h6>Or20</h6>. <h2>84</h2><td>    Λαβὲ δὴ καὶ τὸ τῷ Χαβρίᾳ ψήφισμα ψηφισθέν. ὅρα 
δὴ καὶ σκόπει· δεῖ γὰρ αὔτ’ ἐνταῦθ’ εἶναί που. 
    Ἐγὼ δ’ ἔτι τοῦτ’ εἰπεῖν ὑπὲρ Χαβρίου βούλομαι. ὑμεῖς, 
ὦ ἄνδρες Ἀθηναῖοι, τιμῶντές ποτ’ Ἰφικράτην, οὐ μόνον<tr><th>5<td>αὐτὸν ἐτιμήσατε, ἀλλὰ καὶ δι’ ἐκεῖνον Στράβακα καὶ Πολύ‐ 
στρατον· καὶ πάλιν, Τιμοθέῳ διδόντες τὴν δωρειάν, δι’ 
ἐκεῖνον ἐδώκατε καὶ Κλεάρχῳ καί τισιν ἄλλοις πολιτείαν·<tr><td><h6>Or20</h6>. <h2>85</h2><td>Χαβρίας δ’ αὐτὸς ἐτιμήθη παρ’ ὑμῖν μόνος. εἰ δὴ τόθ’, ὅθ’ 
εὑρίσκετο τὴν δωρειάν, ἠξίωσεν ὑμᾶς, ὥσπερ δι’ Ἰφικράτην 
καὶ Τιμόθεον εὖ τινὰς πεποιήκατε, οὕτω καὶ δι’ αὑτὸν εὖ 
ποιῆσαι τούτων τινὰς τῶν εὑρημένων τὴν ἀτέλειαν, οὓς νῦν<tr><th>5<td>οὗτοι μεμφόμενοι πάντας ἀφαιρεῖσθαι κελεύουσιν ὁμοίως, 
οὐκ ἂν ἐδώκατε ταύτην αὐτῷ τὴν χάριν; ἔγωγ’ ἡγοῦμαι.<td class=G rowspan=7><tr><td><h6>Or20</h6>. <h2>86</h2><td>εἶθ’ οἷς δι’ ἐκεῖνον ἂν τότ’ ἐδώκατε δωρειάν, διὰ τούτους 
νῦν αὐτὸν ἐκεῖνον ἀφαιρήσεσθε τὴν ἀτέλειαν; ἀλλ’ ἄλογον. 
οὐδὲ γὰρ ὑμῖν ἁρμόττει δοκεῖν παρὰ μὲν τὰς εὐεργεσίας οὕτω 
προχείρως ἔχειν ὥστε μὴ μόνους αὐτοὺς τοὺς εὐεργέτας<tr><th>5<td>τιμᾶν, ἀλλὰ καὶ τοὺς ἐκείνων φίλους, ἐπειδὰν δὲ χρόνος 
διέλθῃ βραχύς, καὶ ὅς’ αὐτοῖς δεδώκατε, ταῦτ’ ἀφαιρεῖσθαι. 
<div class=J0></div><a class="T F_1T">ΨΗΦΙΣΜΑΤΑ ΤΩΝ ΧΑΒΡΙΟΥ ΤΙΜΩΝ.</a><tr><td><h6>Or20</h6>. <h2>87</h2><td>    Οὓς μὲν τοίνυν ἀδικήσετε, εἰ μὴ λύσετε τὸν νόμον, πρὸς 
πολλοῖς ἄλλοις, οὓς ἀκηκόατε, εἰσίν, ὦ ἄνδρες δικασταί. 
σκοπεῖτε δὴ καὶ λογίσασθ’ ἐν ὑμῖν αὐτοῖς, εἴ τινες τούτων 
τῶν τετελευτηκότων λάβοιεν τρόπῳ τινὶ τοῦ νυνὶ γιγνομένου<tr><th>5<td>πράγματος αἴσθησιν, ὡς ἂν εἰκότως ἀγανακτήσειαν. εἰ γὰρ 
ὧν ἔργῳ πεποίηκεν ἕκαστος αὐτῶν ὑμᾶς εὖ, τούτων ἐκ λόγου 
κρίσις γίγνεται, καὶ τὰ καλῶς πραχθένθ’ ὑπ’ ἐκείνων, ἂν 
ὑφ’ ἡμῶν μὴ καλῶς ῥηθῇ τῷ λόγῳ, μάτην τοῖς πονήσασιν 
εἴργασται, πῶς οὐ δεινὰ πάσχουσιν;<tr><td><h6>Or20</h6>. <h2>88</h2><td>    Ἵνα τοίνυν εἰδῆτ’, ὦ ἄνδρες Ἀθηναῖοι, ὅτι ὡς ἀληθῶς 
ἐπὶ πᾶσι δικαίοις ποιούμεθα τοὺς λόγους πάντας οὓς λέγομεν 
πρὸς ὑμᾶς, καὶ οὐδὲν ἔσθ’ ὅ τι τοῦ παρακρούσασθαι καὶ 
φενακίσαι λέγεται παρ’ ἡμῶν ἕνεκα, ἀναγνώσεται τὸν νόμον<tr><th>5<td>ὑμῖν ὃν παρεισφέρομεν γράψαντες ἀντὶ τοῦδε, ὃν οὐκ ἐπιτή‐ 
δειον εἶναί φαμεν. γνώσεσθε γὰρ ἐκ τούτου πρόνοιάν τιν’ 
ἔχοντας ἡμᾶς καὶ ὅπως ὑμεῖς μηδὲν αἰσχρὸν ποιῆσαι δόξετε, 
καὶ ὅπως, εἴ τινά τις καταμέμφεται τῶν εὑρημένων τὰς 
δωρειάς, ἂν δίκαιον ᾖ, κρίνας παρ’ ὑμῖν ἀφαιρήσεται, καὶ<tr><th>10<td>ὅπως, οὓς οὐδεὶς ἂν ἀντείποι μὴ οὐ δεῖν ἔχειν, ἕξουσιν τὰ<td class=G rowspan=9><tr><td><h6>Or20</h6>. <h2>89</h2><td>δοθέντα. καὶ τούτων πάντων οὐδὲν ἔσθ’ ἡμέτερον οὐδὲ 
καινὸν εὕρημα, ἀλλ’ ὁ παλαιός, ὃν οὗτος παρέβη, νόμος 
οὕτω κελεύει νομοθετεῖν, γράφεσθαι μέν, ἄν τίς τινα τῶν 
ὑπαρχόντων νόμων μὴ καλῶς ἔχειν ἡγῆται, παρεισφέρειν δ’<tr><th>5<td>αὐτὸν ἄλλον, ὃν ἂν τιθῇ λύων ἐκεῖνον, ὑμᾶς δ’ ἀκούσαντες<tr><td><h6>Or20</h6>. <h2>90</h2><td>ἑλέσθαι τὸν κρείττω. οὐ γὰρ ᾤετο δεῖν ὁ Σόλων, ὁ τοῦτον 
τὸν τρόπον προστάξας νομοθετεῖν, τοὺς μὲν θεσμοθέτας τοὺς 
ἐπὶ τοὺς νόμους κληρουμένους δὶς δοκιμασθέντας ἄρχειν, ἔν 
τε τῇ βουλῇ καὶ παρ’ ὑμῖν ἐν τῷ δικαστηρίῳ, τοὺς δὲ νόμους<tr><th>5<td>αὐτούς, καθ’ οὓς καὶ τούτοις ἄρχειν καὶ πᾶσι τοῖς ἄλλοις 
πολιτεύεσθαι προσήκει, ἐπὶ καιροῦ τεθέντας, ὅπως ἔτυχον,<tr><td><h6>Or20</h6>. <h2>91</h2><td>μὴ δοκιμασθέντας κυρίους εἶναι. καὶ γάρ τοι τότε μέν, τέως 
τὸν τρόπον τοῦτον ἐνομοθέτουν, τοῖς μὲν ὑπάρχουσι νόμοις 
ἐχρῶντο, καινοὺς δ’ οὐκ ἐτίθεσαν· ἐπειδὴ δὲ τῶν πολιτευο‐ 
μένων τινὲς δυνηθέντες, ὡς ἐγὼ πυνθάνομαι, κατεσκεύασαν<tr><th>5<td>αὑτοῖς ἐξεῖναι νομοθετεῖν, ὅταν τις βούληται καὶ ὃν ἂν 
τύχῃ τρόπον, τοσοῦτοι μὲν οἱ ἐναντίοι σφίσιν αὑτοῖς εἰσὶ 
νόμοι, ὥστε χειροτονεῖθ’ ὑμεῖς τοὺς διαλέξοντας τοὺς ἐναν‐<tr><td><h6>Or20</h6>. <h2>92</h2><td>τίους ἐπὶ πάμπολυν ἤδη χρόνον, καὶ τὸ πρᾶγμ’ οὐδὲν μᾶλλον 
δύναται πέρας ἔχειν· ψηφισμάτων δ’ οὐδ’ ὁτιοῦν διαφέρουσιν 
οἱ νόμοι, ἀλλὰ νεώτεροι οἱ νόμοι, καθ’ οὓς τὰ ψηφίσματα 
δεῖ γράφεσθαι, τῶν ψηφισμάτων αὐτῶν ὑμῖν εἰσίν. ἵν’<tr><th rowspan=2>5<td>οὖν μὴ λόγον λέγω μόνον, ἀλλὰ καὶ τὸν νόμον αὐτὸν ὅν 
φημι δείξω, λαβέ μοι τὸν νόμον καθ’ ὃν ἦσαν οἱ πρότερον<tr><td>νομοθέται. λέγε. 
<div class=JC></div><a class="T F_1T">ΝΟΜΟΣ.</a><td class=G rowspan=8><tr><td><h6>Or20</h6>. <h2>93</h2><td>    Συνίεθ’ ὃν τρόπον, ὦ ἄνδρες Ἀθηναῖοι, ὁ Σόλων τοὺς 
νόμους ὡς καλῶς κελεύει τιθέναι, πρῶτον μὲν παρ’ ὑμῖν, ἐν 
τοῖς ὀμωμοκόσιν, παρ’ οἷσπερ καὶ τἄλλα κυροῦται, ἔπειτα 
λύοντα τοὺς ἐναντίους, ἵν’ εἷς ᾖ περὶ τῶν ὄντων ἑκάστου<tr><th>5<td>νόμος, καὶ μὴ τοὺς ἰδιώτας αὐτὸ τοῦτο ταράττῃ καὶ ποιῇ τῶν 
ἅπαντας εἰδότων τοὺς νόμους ἔλαττον ἔχειν, ἀλλὰ πᾶσιν ᾖ<tr><td><h6>Or20</h6>. <h2>94</h2><td>ταὔτ’ ἀναγνῶναι καὶ μαθεῖν ἁπλᾶ καὶ σαφῆ τὰ δίκαια. καὶ 
πρὸ τούτων γ’ ἐπέταξεν ἐκθεῖναι πρόσθε τῶν ἐπωνύμων καὶ 
τῷ γραμματεῖ παραδοῦναι, τοῦτον δ’ ἐν ταῖς ἐκκλησίαις ἀνα‐ 
γιγνώσκειν, ἵν’ ἕκαστος ὑμῶν ἀκούσας πολλάκις καὶ κατὰ<tr><th>5<td>σχολὴν σκεψάμενος, ἃν ᾖ καὶ δίκαια καὶ συμφέροντα, ταῦτα 
νομοθετῇ. τούτων τοίνυν τοσούτων ὄντων [δικαίων] τὸ 
πλῆθος, οὑτοσὶ μὲν οὐδ’ ὁτιοῦν ἐποίησε [Λεπτίνης]· οὐδὲ 
γὰρ ἂν ὑμεῖς ποτ’ ἐπείσθητε, ὡς ἐγὼ νομίζω, θέσθαι τὸν 
νόμον· ἡμεῖς δ’, ὦ ἄνδρες Ἀθηναῖοι, πάντα, καὶ παρεισφέ‐<tr><th>10<td>ρομεν πολλῷ καὶ κρείττω καὶ δικαιότερον τοῦ τούτου νόμον.<tr><td><h6>Or20</h6>. <h2>95</h2><td>γνώσεσθε δ’ ἀκούοντες. λαβὲ καὶ λέγε πρῶτον μὲν ἃ τοῦ 
τούτου νόμου γεγράμμεθα, εἶθ’ ἅ φαμεν δεῖν ἀντὶ τούτων 
τεθῆναι. λέγε. 
<div class=JC></div><a class="T F_1T">ΝΟΜΟΣ.</a><tr><th rowspan=2>5<td class=QE>Ταῦτα μέν ἐσθ’ ἃ τοῦ τούτου νόμου διώκομεν ὡς οὐκ<tr><td>ἐπιτήδεια. τὰ δ’ ἑξῆς λέγε, ἃ τούτων εἶναι βελτίω φαμέν. 
προσέχετ’, ἄνδρες δικασταί, τούτοις ἀναγιγνωσκομένοις τὸν 
νοῦν. λέγε. 
<div class=JC></div><a class="T F_1T">ΝΟΜΟΣ.</a><td class=G rowspan=8><tr><td><h6>Or20</h6>. <h2>96</h2><td>    Ἐπίσχες. τοῦτο μέν ἐστιν ἐν τοῖς οὖσι νόμοις κυρίοις 
ὑπάρχον καλόν, ὦ ἄνδρες Ἀθηναῖοι, καὶ σαφές, ‘τὰς δωρειὰς 
ὅσας ὁ δῆμος ἔδωκε κυρίας εἶναι·‘ δίκαιον, ὦ γῆ καὶ θεοί. 
χρῆν τοίνυν Λεπτίνην μὴ πρότερον τιθέναι τὸν ἑαυτοῦ νόμον<tr><th>5<td>πρὶν τοῦτον ἔλυσε γραψάμενος. νῦν δὲ μαρτυρίαν καθ’ 
ἑαυτοῦ καταλείπων ὅτι παρανομεῖ τουτονὶ τὸν νόμον, ὅμως 
ἐνομοθέτει, καὶ ταῦθ’ ἑτέρου κελεύοντος νόμου καὶ κατ’ αὐτὸ 
τοῦτ’ ἔνοχον εἶναι τῇ γραφῇ, ἐὰν ἐναντίος ᾖ τοῖς πρότερον 
κειμένοις νόμοις. λαβὲ δ’ αὐτὸν τὸν νόμον.<tr><th>10<td class=JC><a class="T F_1T">ΝΟΜΟΣ.</a><tr><td><h6>Or20</h6>. <h2>97</h2><td>    Οὔκουν ἐναντίον, ὦ ἄνδρες Ἀθηναῖοι, τῷ ‘κυρίας εἶναι 
τὰς δωρειάς, ὅσας ὁ δῆμος ἔδωκε,‘ τὸ ‘μηδέν’ εἶναι ἀτελῆ‘ 
τούτων οἷς ὁ δῆμος ἔδωκεν; σαφῶς γ’ οὑτωσί. ἀλλ’ οὐκ 
ἐν ᾧ νῦν ὅδ’ ἀντεισφέρει νόμῳ, ἀλλ’ ἅ τ’ ἐδώκατε, κύρια,<tr><th>5<td>καὶ πρόφασις δικαία κατὰ τῶν ἢ παρακρουσαμένων ἢ μετὰ 
ταῦτ’ ἀδικούντων ἢ ὅλως ἀναξίων, δι’ ἣν ὃν ἂν ὑμῖν δοκῇ 
κωλύσετ’ ἔχειν τὴν δωρειάν. λέγε τὸν νόμον. 
<div class=JC></div><a class="T F_1T">ΝΟΜΟΣ.</a><tr><td><h6>Or20</h6>. <h2>98</h2><td>    Ἀκούετ’, ὦ ἄνδρες Ἀθηναῖοι, καὶ καταμανθάνετε, ὅτι 
ἐνταῦθ’ ἔνι καὶ τοὺς ἀξίους ἔχειν τὰ δοθέντα καὶ τοὺς μὴ 
τοιούτους κριθέντας, ἐὰν ἀδίκως τι λάβωσιν, ἀφαιρεθῆναι, 
καὶ τὸ λοιπὸν ἐφ’ ὑμῖν εἶναι πάνθ’, ὥσπερ ἐστὶ δίκαιον, καὶ<tr><th rowspan=2>5<td>δοῦναι καὶ μή. ὡς μὲν τοίνυν οὐχὶ καλῶς οὗτος ἔχει καὶ 
δικαίως ὁ νόμος, οὔτ’ ἐρεῖν οἴομαι Λεπτίνην οὔτ’, ἐὰν λέγῃ,<tr><td>δεῖξαι δυνήσεσθαι· ἃ δὲ πρὸς τοῖς θεσμοθέταις ἔλεγεν, ταῦτ’ 
ἴσως λέγων παράγειν ὑμᾶς ζητήσει. ἔφη γὰρ ἐξαπάτης 
εἵνεκα παραγεγράφθαι τοῦτον τὸν νόμον, ἐὰν δ’ ὃν αὐτὸς<td class=G rowspan=9><tr><td><h6>Or20</h6>. <h2>99</h2><td>ἔθηκεν λυθῇ, τοῦτον οὐ τεθήσεσθαι. ἐγὼ δ’, ὅτι μὲν τῇ 
ὑμετέρᾳ ψήφῳ τοῦ τούτου νόμου λυθέντος τὸν παρεισενε‐ 
χθέντα κύριον εἶναι σαφῶς ὁ παλαιὸς κελεύει νόμος, καθ’ 
ὃν οἱ θεσμοθέται τοῦτον ὑμῖν παρέγραψαν, ἐάσω, ἵνα μὴ<tr><th>5<td>περὶ τούτου τις ἀντιλέγῃ μοι, ἀλλ’ ἐπ’ ἐκεῖν’ εἶμι. ὅταν 
ταῦτα λέγῃ δήπου, ὁμολογεῖ μὲν εἶναι βελτίω καὶ δικαιό‐ 
τερον τόνδε τὸν νόμον οὗ τέθεικεν αὐτός, ὑπὲρ δὲ τοῦ πῶς<tr><td><h6>Or20</h6>. <h2>100</h2><td>τεθήσεται ποιεῖται τὸν λόγον. πρῶτον μὲν τοίνυν εἰσὶν αὐτῷ 
κατὰ τοῦ παρεισφέροντος πολλοὶ τρόποι, δι’ ὧν, ἂν βού‐ 
ληται, θεῖναι τὸν νόμον αὐτὸν ἀναγκάσει. ἔπειτ’ ἐγγυώμεθ’ 
ἡμεῖς, ἐγώ, Φορμίων, ἄλλον εἴ τινα βούλεται, θήσειν τὸν<tr><th>5<td>νόμον. ἔστι δὲ δήπου νόμος ὑμῖν, ἐάν τις ὑποσχόμενός 
τι τὸν δῆμον ἢ τὴν βουλὴν ἢ δικαστήριον ἐξαπατήσῃ, τὰ 
ἔσχατα πάσχειν. ἐγγυώμεθα, ὑπισχνούμεθα· οἱ θεσμοθέται<tr><td><h6>Or20</h6>. <h2>101</h2><td>ταῦτα γραφόντων, ἐπὶ τούτοις τὸ πρᾶγμα γιγνέσθω. μήθ’ 
ὑμεῖς ποιήσητε μηδὲν ἀνάξιον ὑμῶν αὐτῶν, μήτε, εἴ τις 
φαῦλός ἐστι τῶν εὑρημένων τὴν δωρειάν, ἐχέτω, ἀλλ’ ἰδίᾳ 
κατὰ τόνδε κριθήτω τὸν νόμον. εἰ δὲ ταῦτα λόγους καὶ<tr><th>5<td>φλυαρίας εἶναι φήσει, ἐκεῖνό γ’ οὐ λόγος· αὐτὸς θέτω, καὶ 
μὴ λεγέτω τοῦθ’, ὡς οὐ θήσομεν ἡμεῖς. κάλλιον δὲ δήπου 
τὸν ὑφ’ ὑμῶν κριθέντα καλῶς ἔχειν νόμον εἰσφέρειν ἢ ὃν 
νῦν ἀφ’ αὑτοῦ τίθησιν.<tr><td><h6>Or20</h6>. <h2>102</h2><td>    Ἐμοὶ δ’, ὦ ἄνδρες Ἀθηναῖοι, δοκεῖ Λεπτίνης (καί μοι 
μηδὲν ὀργισθῇς· οὐδὲν γὰρ φλαῦρον ἐρῶ σε) ἢ οὐκ ἀνεγνω‐ 
κέναι τοὺς Σόλωνος νόμους ἢ οὐ συνιέναι. εἰ γὰρ ὁ μὲν 
Σόλων ἔθηκεν νόμον ἐξεῖναι δοῦναι τὰ ἑαυτοῦ ᾧ ἄν τις<tr><th rowspan=2>5<td>βούληται, ἐὰν μὴ παῖδες ὦσι γνήσιοι, οὐχ ἵν’ ἀποστερήσῃ<tr><td>τοὺς ἐγγυτάτω γένει τῆς ἀγχιστείας, ἀλλ’ ἵν’ εἰς τὸ μέσον 
καταθεὶς τὴν ὠφέλειαν ἐφάμιλλον ποιήσῃ τὸ ποιεῖν ἀλλή‐<td class=G rowspan=9><tr><td><h6>Or20</h6>. <h2>103</h2><td>λους εὖ, σὺ δὲ τοὐναντίον εἰσενήνοχας μὴ ἐξεῖναι τῷ δήμῳ 
τῶν αὑτοῦ δοῦναι μηδενὶ μηδέν, πῶς σέ τις φήσει τοὺς 
Σόλωνος ἀνεγνωκέναι νόμους ἢ συνιέναι; ὃς ἔρημον ποιεῖς 
τὸν δῆμον τῶν φιλοτιμησομένων, προλέγων καὶ δεικνὺς ὅτι<tr><td><h6>Or20</h6>. <h2>104</h2><td>τοῖς ἀγαθόν τι ποιοῦσιν οὐδ’ ὁτιοῦν ἔσται πλέον. καὶ μὴν 
κἀκεῖνος τῶν καλῶς δοκούντων ἔχειν νόμων Σόλωνός ἐστι, 
μὴ λέγειν κακῶς τὸν τεθνεῶτα, μηδ’ ἂν ὑπὸ τῶν ἐκείνου 
τις ἀκούῃ παίδων αὐτός· σὺ δὲ ποιεῖς, οὐ λέγεις κακῶς τοὺς<tr><th>5<td>τετελευτηκότας τῶν εὐεργετῶν, τῷ δεῖνι μεμφόμενος καὶ τὸν 
δεῖν’ ἀνάξιον εἶναι φάσκων, ὧν οὐδὲν ἐκείνοις προσῆκεν. 
ἆρ’ οὐ πολὺ τοῦ Σόλωνος ἀποστατεῖς τῇ γνώμῃ;<tr><td><h6>Or20</h6>. <h2>105</h2><td>    Πάνυ τοίνυν σπουδῇ τις ἀπήγγελλέ μοι περὶ τοῦ μηδενὶ 
δεῖν μηδὲν διδόναι, μηδ’ ἂν ὁτιοῦν πράξῃ, τοιοῦτόν τι λέγειν 
αὐτοὺς παρεσκευάσθαι, ὡς ἄρ’ οἱ Λακεδαιμόνιοι καλῶς πολι‐ 
τευόμενοι καὶ Θηβαῖοι οὐδενὶ τῶν παρ’ ἑαυτοῖς διδόασι<tr><th>5<td>τοιαύτην οὐδεμίαν τιμήν· καίτοι καὶ παρ’ ἐκείνοις τινές εἰσιν 
ἴσως ἀγαθοί. ἐμοὶ δὲ δοκοῦσιν, ὦ ἄνδρες Ἀθηναῖοι, πάντες 
οἱ τοιοῦτοι λόγοι παροξυντικοὶ μὲν εἶναι πρὸς τὸ τὰς ἀτελείας 
ὑμᾶς ἀφελέσθαι πεῖσαι, οὐ μέντοι δίκαιοί γ’ οὐδαμῇ. οὐ 
γὰρ ἀγνοῶ τοῦθ’ ὅτι Θηβαῖοι καὶ Λακεδαιμόνιοι καὶ ἡμεῖς<tr><th>10<td>οὔτε νόμοις οὔτ’ ἔθεσιν χρώμεθα τοῖς αὐτοῖς οὔτε πολιτείᾳ.<tr><td><h6>Or20</h6>. <h2>106</h2><td>αὐτὸ γὰρ τοῦτο πρῶτον, ὃ νῦν οὗτοι ποιήσουσιν, ἐὰν ταῦτα 
λέγωσιν, οὐκ ἔξεστι ποιεῖν παρὰ τοῖς Λακεδαιμονίοις, τὰ 
τῶν Ἀθηναίων ἐπαινεῖν νόμιμα οὐδὲ τὰ τῶν δείνων, πολλοῦ 
γε καὶ δεῖ, ἀλλ’ ἃ τῇ παρ’ ἐκείνοις πολιτείᾳ συμφέρει, ταῦτ’<tr><th rowspan=2>5<td>ἐπαινεῖν ἀνάγκη [καὶ ποιεῖν]. εἶτα καὶ Λακεδαιμόνιοι τῶν<tr><td>μὲν τοιούτων ἀφεστᾶσιν, ἄλλαι δέ τινες παρ’ ἐκείνοις εἰσὶ 
τιμαί, ἃς ἀπεύξαιτ’ ἂν ἅπας ὁ δῆμος ἐνταυθοῖ γενέσθαι.<td class=G rowspan=10><tr><td><h6>Or20</h6>. <h2>107</h2><td>τίνες οὖν εἰσιν αὗται; τὰς μὲν καθ’ ἕκαστον ἐάσω, μίαν δ’ 
ἣ συλλαβοῦσα τὰς ἄλλας ἔχει, δίειμι. ἐπειδάν τις εἰς τὴν 
καλουμένην γερουσίαν ἐγκριθῇ παρασχὼν αὑτὸν οἷον χρή, 
δεσπότης ἐστὶ τῶν πολλῶν. ἐκεῖ μὲν γάρ ἐστι τῆς ἀρετῆς<tr><th>5<td>ἆθλον τῆς πολιτείας κυρίῳ γενέσθαι μετὰ τῶν ὁμοίων, παρὰ 
δ’ ἡμῖν ταύτης μὲν ὁ δῆμος κύριος, καὶ ἀραὶ καὶ νόμοι καὶ 
φυλακαὶ ὅπως μηδεὶς ἄλλος κύριος γενήσεται, στέφανοι δὲ 
καὶ ἀτέλειαι καὶ σιτήσεις καὶ τοιαῦτ’ ἐστίν, ὧν ἄν τις ἀνὴρ<tr><td><h6>Or20</h6>. <h2>108</h2><td>ἀγαθὸς ὢν τύχοι. καὶ ταῦτ’ ἀμφότερ’ ὀρθῶς ἔχει, καὶ τἀκεῖ 
καὶ τὰ παρ’ ἡμῖν. διὰ τί; ὅτι τὰς μὲν διὰ τῶν ὀλίγων 
πολιτείας τὸ πάντας ἔχειν ἴσον ἀλλήλοις τοὺς τῶν κοινῶν 
κυρίους ὁμονοεῖν ποιεῖ, τὴν δὲ τῶν δήμων ἐλευθερίαν ἡ τῶν<tr><th>5<td>ἀγαθῶν ἀνδρῶν ἅμιλλα, ἣν ἐπὶ ταῖς παρὰ τοῦ δήμου δωρειαῖς<tr><td><h6>Or20</h6>. <h2>109</h2><td>πρὸς αὑτοὺς ποιοῦνται, φυλάττει. καὶ μὴν περὶ τοῦ γε μηδὲ 
Θηβαίους μηδένα τιμᾶν, ἐκεῖν’ ἂν ἔχειν εἰπεῖν ἀληθὲς οἴομαι. 
μεῖζον, ὦ ἄνδρες Ἀθηναῖοι, Θηβαῖοι φρονοῦσιν ἐπ’ ὠμότητι 
καὶ πονηρίᾳ ἢ ὑμεῖς ἐπὶ φιλανθρωπίᾳ καὶ τῷ τὰ δίκαια βού‐<tr><th>5<td>λεσθαι. μήτ’ οὖν ἐκεῖνοί ποτε παύσαιντο, εἰ ἄρ’ εὔξασθαι 
δεῖ, τοὺς μὲν ἑαυτοὺς ἀγαθόν τι ποιοῦντας μήτε τιμῶντες 
μήτε θαυμάζοντες, τοὺς δὲ συγγενεῖς (ἴστε γὰρ ὃν τρόπον 
Ὀρχομενὸν διέθηκαν) οὕτω μεταχειριζόμενοι, μήθ’ ὑμεῖς 
τἀναντία τούτοις τοὺς μὲν εὐεργέτας τιμῶντες, παρὰ δὲ<tr><th>10<td>τῶν πολιτῶν λόγῳ μετὰ τῶν νόμων τὰ δίκαια λαμβάνοντες.<tr><td><h6>Or20</h6>. <h2>110</h2><td>ὅλως δ’ οἶμαι τότε δεῖν τοὺς ἑτέρων ἐπαινεῖν τρόπους καὶ 
ἔθη τοῖς ὑμετέροις ἐπιτιμῶντας, ὅταν ᾖ δεῖξαι βέλτιον 
ἐκείνους πράττοντας ὑμῶν. ὅτε δ’ ὑμεῖς, καλῶς ποιοῦντες, 
καὶ κατὰ τὰς κοινὰς πράξεις καὶ κατὰ τὴν ὁμόνοιαν καὶ κατὰ<tr><th rowspan=2>5<td>τἄλλα πάντ’ ἄμεινον ἐκείνων πράττετε, τοῦ χάριν ἂν τῶν<tr><td>ὑμετέρων αὐτῶν ἐθῶν ὀλιγωροῦντες ἐκεῖνα διώκοιτε; εἰ γὰρ 
καὶ κατὰ τὸν λογισμὸν ἐκεῖνα φανείη βελτίω, τῆς γε τύχης 
ἕνεχ’ ᾗ παρὰ ταῦτ’ ἀγαθῇ κέχρησθε, ἐπὶ τούτων ἄξιον<td class=G rowspan=8><tr><td><h6>Or20</h6>. <h2>111</h2><td>μεῖναι. εἰ δὲ δεῖ παρὰ πάντα ταῦτ’ εἰπεῖν ὃ δίκαιον ἡγοῦ‐ 
μαι, ἐκεῖν’ ἂν ἔγωγ’ εἴποιμι. οὐκ ἔστι δίκαιον, ὦ ἄνδρες 
Ἀθηναῖοι, τοὺς Λακεδαιμονίων νόμους οὐδὲ τοὺς Θηβαίων 
λέγειν ἐπὶ τῷ τοὺς ἐνθάδε λυμαίνεσθαι, οὐδὲ δι’ ὧν μὲν<tr><th>5<td>ἐκεῖνοι μεγάλοι [τῆς ὀλιγαρχίας καὶ δεσποτείας εἰσί], κἂν 
ἀποκτεῖναι βούλεσθαι τὸν παρ’ ἡμῖν τούτων τι κατασκευά‐ 
σαντα, διὰ δ’ ὧν ὁ παρ’ ἡμῖν δῆμος εὐδαίμων, ταῦθ’ ὡς 
ἀνελεῖν δεῖ λεγόντων τινῶν ἐθέλειν ἀκούειν.<tr><td><h6>Or20</h6>. <h2>112</h2><td>    Ἔστι τοίνυν τις πρόχειρος λόγος, ὡς ἄρα καὶ παρ’ ἡμῖν 
ἐπὶ τῶν προγόνων πόλλ’ ἀγάθ’ εἰργασμένοι τινὲς οὐδενὸς 
ἠξιοῦντο τοιούτου, ἀλλ’ ἀγαπητῶς ἐπιγράμματος ἐν τοῖς 
Ἑρμαῖς ἔτυχον· καὶ ἴσως τοῦθ’ ὑμῖν ἀναγνώσεται τοὐπί‐<tr><th>5<td>γραμμα. ἐγὼ δ’ ἡγοῦμαι τοῦτον τὸν λόγον, ὦ ἄνδρες 
Ἀθηναῖοι, κατὰ πόλλ’ ἀσύμφορον εἶναι τῇ πόλει λέγεσθαι,<tr><td><h6>Or20</h6>. <h2>113</h2><td>πρὸς δὲ καὶ οὐδὲ δίκαιον. εἰ μὲν γὰρ ἀναξίους εἶναί τις 
φήσει κἀκείνους τιμᾶσθαι, τίς ἄξιος, εἰπάτω, εἰ μήτε τῶν 
προτέρων μηδεὶς μήτε τῶν ὑστέρων· εἰ δὲ μηδένα φήσει, 
συναχθεσθείην ἂν ἔγωγε τῇ πόλει, εἰ μηδεὶς ἐν ἅπαντι τῷ<tr><th>5<td>χρόνῳ γέγον’ ἄξιος εὖ παθεῖν. καὶ μὴν εἴ γ’ ὁμολογῶν 
ἐκείνους εἶναι σπουδαίους μὴ τετυχηκότας δείξει μηδενός, 
τῆς πόλεως ὡς ἀχαρίστου δήπου κατηγορεῖ. ἔστι δ’ οὐχ 
οὕτω ταῦτ’ ἔχοντα, οὐδ’ ὀλίγου δεῖ· ἀλλ’ ἐπειδάν τις οἶμαι 
κακουργῶν ἐπὶ μὴ προσήκοντα πράγματα τοὺς λόγους μετα‐<tr><td rowspan=2><h6>Or20</h6>. <h2>114</h2><td>φέρῃ, δυσχερεῖς ἀνάγκη φαίνεσθαι. ὡς δὲ τἀληθές τ’ ἔχει 
καὶ δίκαιόν ἐστι λέγειν, ἐγὼ πρὸς ὑμᾶς ἐρῶ. ἦσαν, ὦ ἄνδρες<tr><td>Ἀθηναῖοι, πολλοὶ τῶν πρότερον σπουδαῖοι, καὶ ἡ πόλις ἡμῶν 
ἐτίμα καὶ τότε τοὺς ἀγαθούς· αἱ μέντοι τιμαὶ καὶ τἄλλα πάντα<td class=G rowspan=9><tr><th>5<td>τὰ μὲν τότ’ ἦν ἐπὶ τοῖς τότ’ ἔθεσιν, τὰ δὲ νῦν ἐπὶ τοῖς νῦν. 
πρὸς οὖν τί τοῦτο λέγω; ὅτι φήσαιμ’ ἂν ἔγωγ’ ἐκείνους οὐκ<tr><td><h6>Or20</h6>. <h2>115</h2><td>ἔσθ’ ὅτου παρὰ τῆς πόλεως οὐ τυχεῖν ὧν ἐβουλήθησαν. τίνι 
χρώμενος τεκμηρίῳ; ὅτι Λυσιμάχῳ δωρειάν, ἑνὶ τῶν τότε 
χρησίμων, ἑκατὸν μὲν ἐν Εὐβοίᾳ πλέθρα γῆς πεφυτευμένης 
ἔδοσαν, ἑκατὸν δὲ ψιλῆς, ἔτι δ’ ἀργυρίου μνᾶς ἑκατόν, καὶ<tr><th>5<td>τέτταρας τῆς ἡμέρας δραχμάς. καὶ τούτων ψήφισμ’ ἔστιν 
Ἀλκιβιάδου, ἐν ᾧ ταῦτα γέγραπται. τότε μὲν γὰρ ἡ πόλις 
ἡμῶν καὶ γῆς ηὐπόρει καὶ χρημάτων, νῦν δ’ εὐπορήσει· δεῖ 
γὰρ οὕτω λέγειν καὶ μὴ βλασφημεῖν. καίτοι τίν’ οὐκ ἂν 
οἴεσθε νῦν τὸ τρίτον μέρος τούτων ἀντὶ τῆς ἀτελείας ἑλέσθαι;<tr><th>10<td>ὅτι τοίνυν ἀληθῆ λέγω, λαβέ μοι τὸ ψήφισμα τουτί. 
<div class=JC></div><a class="T F_1T">ΨΗΦΙΣΜΑ.</a><tr><td><h6>Or20</h6>. <h2>116</h2><td>    Ὅτι μὲν τοίνυν, ὦ ἄνδρες Ἀθηναῖοι, καὶ τοῖς προγόνοις 
ὑμῶν ἔθος ἦν τοὺς χρηστοὺς τιμᾶν, δηλοῖ τὸ ψήφισμα τουτί· 
εἰ δὲ μὴ τοῖς αὐτοῖς οἷσπερ ἡμεῖς νῦν, ἕτερόν τι τοῦτ’ ἂν 
εἴη. εἰ τοίνυν μήτε Λυσίμαχον μήτ’ ἄλλον μηδένα μηδὲν<tr><th>5<td>εὑρῆσθαι παρὰ τῶν προγόνων ἡμῶν συγχωρήσαιμεν, τί 
μᾶλλον, οἷς ἔδομεν νῦν ἡμεῖς, διὰ τοῦτο δικαίως ἂν ἀφαιρε‐<tr><td><h6>Or20</h6>. <h2>117</h2><td>θεῖεν; οὐ γὰρ οἱ μὴ δόντες ἃ μὴ ’δόκει δεινόν εἰσιν οὐδὲν 
εἰργασμένοι, ἀλλ’ οἱ δόντες μέν, πάλιν δ’ ὕστερον μηδὲν 
ἐγκαλοῦντες ἀφαιρούμενοι. εἰ μὲν γάρ τις ἔχει δεῖξαι 
κἀκείνους ὧν ἔδοσάν τῴ τι, τοῦτ’ ἀφῃρημένους, συγχωρῶ<tr><th rowspan=2>5<td>καὶ ὑμᾶς ταὐτὸ τοῦτο ποιῆσαι, καίτοι τοῦτό γ’ αἰσχρὸν ὁμοίως· 
εἰ δὲ μηδ’ ἂν εἷς ἐν ἅπαντι τῷ χρόνῳ τοῦτ’ ἔχοι δεῖξαι γεγονός,<tr><td>τίνος εἵνεκ’ ἐφ’ ἡμῶν πρώτων καταδειχθῇ τοιοῦτον ἔργον;<td class=G rowspan=9><tr><td><h6>Or20</h6>. <h2>118</h2><td>    Χρὴ τοίνυν, ὦ ἄνδρες Ἀθηναῖοι, κἀκεῖν’ ἐνθυμεῖσθαι καὶ 
ὁρᾶν, ὅτι νῦν ὀμωμοκότες κατὰ τοὺς νόμους δικάσειν ἥκετε, 
οὐχὶ τοὺς Λακεδαιμονίων οὐδὲ Θηβαίων, οὐδ’ οἷς ποτ’ ἐχρή‐ 
σανθ’ οἱ πρῶτοι τῶν προγόνων, ἀλλὰ καθ’ οὓς ἔλαβον τὰς<tr><th>5<td>ἀτελείας οὓς ἀφαιρεῖται νῦν οὗτος τῷ νόμῳ, καὶ περὶ ὧν 
ἂν νόμοι μὴ ὦσι, γνώμῃ τῇ δικαιοτάτῃ κρινεῖν. καλῶς. 
τὸ τοίνυν τῆς γνώμης πρὸς ἅπαντ’ ἀνενέγκατε τὸν νόμον.<tr><td><h6>Or20</h6>. <h2>119</h2><td>ἆρ’ οὖν δίκαιον, ὦ ἄνδρες Ἀθηναῖοι, τοὺς εὐεργέτας τιμᾶν; 
δίκαιον. τί δέ; ὅς’ ἂν δῷ τις ἅπαξ, δίκαιον ἔχειν ἐᾶν; 
δίκαιον. ταῦτα τοίνυν αὐτοί τε ποιεῖτε, ἵν’ εὐορκῆτε, καὶ 
τοὺς προγόνους ὀργίζεσθ’ ἂν μή τις φῇ ποιεῖν, καὶ τοὺς<tr><th>5<td>τὰ τοιαῦτα λέγοντας παραδείγματα, ὡς ἄρ’ ἐκεῖνοι μεγάλ’ εὖ 
παθόντες οὐδέν’ ἐτίμησαν, καὶ πονηροὺς καὶ ἀπαιδεύτους 
ἡγεῖσθ’ εἶναι, πονηροὺς μὲν διότι καταψεύδονται τῶν προ‐ 
γόνων ὑμῶν ὡς ἀχαρίστων, ἀμαθεῖς δὲ διότι ἐκεῖν’ ἀγνοοῦσιν, 
ὅτι εἰ τὰ μάλιστα ταῦθ’ οὕτως εἶχεν, ἀρνεῖσθαι μᾶλλον ἢ<tr><th>10<td>λέγειν αὐτοῖς προσῆκεν.<tr><td><h6>Or20</h6>. <h2>120</h2><td>    Οἴομαι τοίνυν καὶ τοῦτον τὸν λόγον Λεπτίνην ἐρεῖν, ὡς 
τὰς εἰκόνας καὶ τὴν σίτησιν οὐκ ἀφαιρεῖται τῶν εἰληφότων 
ὁ νόμος, οὐδὲ τῆς πόλεως τὸ τιμᾶν τοὺς ὄντας ἀξίους, ἀλλ’ 
ἔσται χαλκοῦς ἱστάναι καὶ σίτησιν διδόναι καὶ ἄλλ’ ὅ τι ἂν<tr><th>5<td>βούλησθε, πλὴν τούτου. ἐγὼ δ’ ὑπὲρ ὧν μὲν τῇ πόλει 
καταλείπειν φήσει, τοσοῦτο λέγω· ὅταν ὧν ἐδώκατέ τῳ 
πρότερόν τι, τοῦτ’ ἀφέλησθε, καὶ τὰς ὑπολοίπους ἀπίστους 
ποιήσετε πάσας δωρειάς. τί γὰρ ἔσται πιστότερον τὸ τῆς 
εἰκόνος ἢ τῆς σιτήσεως ἢ τὸ τῆς ἀτελείας, ἣν πρότερόν τισι<tr><td rowspan=2><h6>Or20</h6>. <h2>121</h2><td>δόντες ἀφῃρημένοι φανεῖσθε; ἔτι δ’ εἰ μηδὲν ἔμελλε τοῦτ’ 
ἔσεσθαι δυσχερές, οὐδ’ ἐκεῖνο καλῶς ἔχειν ἡγοῦμαι, εἰς<tr><td>τοιαύτην ἄγειν ἀνάγκην τὴν πόλιν δι’ ἧς ἅπαντας ἐξ ἴσου 
τῶν αὐτῶν ἀξιώσει τοῖς τὰ μέγιστ’ εὐεργετοῦσιν, ἢ μὴ<td class=G rowspan=10><tr><th>5<td>τοῦτο ποιοῦσα χάριν τισὶν οὐκ ἀποδώσει. μεγάλων μὲν οὖν 
εὐεργεσιῶν οὔθ’ ὑμῖν συμφέρει συμβαίνειν πολλάκις καιρόν,<tr><td><h6>Or20</h6>. <h2>122</h2><td>οὔτ’ ἴσως ῥᾴδιον αἰτίῳ γενέσθαι· μετρίων δὲ καὶ ὧν ἂν ἐν 
εἰρήνῃ τις καὶ πολιτείᾳ δύναιτ’ ἐφικέσθαι, εὐνοίας, δικαιοσύνης, 
ἐπιμελείας, τῶν τοιούτων, καὶ συμφέρειν ἔμοιγε δοκεῖ καὶ 
χρῆναι διδόναι τὰς τιμάς. δεῖ τοίνυν μεμερίσθαι καὶ τὰ τῶν<tr><th>5<td>δωρειῶν, ἵν’ ἧς ἂν ἄξιος ὢν ἕκαστος φαίνηται, ταύτην παρὰ<tr><td><h6>Or20</h6>. <h2>123</h2><td>τοῦ δήμου λαμβάνῃ τὴν δωρειάν. ἀλλὰ μὴν ὑπὲρ ὧν γε τοῖς 
εὑρημένοις τὰς τιμὰς καταλείπειν φήσει, οἱ μὲν ἁπλᾶ πάνυ 
καὶ δίκαι’ ἂν εἴποιεν, πάνθ’ ὅσα τῶν αὐτῶν ἕνεκ’ αὐτοῖς ἔδοτ’ 
εὐεργεσιῶν ἀξιοῦντες ἔχειν, οἱ δὲ φενακίζειν τὸν ὡς κατα‐<tr><th>5<td>λείπεται λέγοντά τι αὐτοῖς. ὁ γὰρ ἄξια τῆς ἀτελείας εὖ 
πεποιηκέναι δόξας καὶ ταύτην παρ’ ὑμῶν λαβὼν τὴν τιμὴν 
μόνην, ἢ ξένος ἢ καί τις πολίτης, ἐπειδὰν ἀφαιρεθῇ ταύτην, 
τίν’ ἔχει λοιπὴν δωρειάν, Λεπτίνη; οὐδεμίαν δήπου. μὴ 
τοίνυν διὰ μὲν τοῦ τῶνδε κατηγορεῖν ὡς φαύλων ἐκείνους<tr><th>10<td>ἀφαιροῦ, δι’ ἃ δ’ αὖ καταλείπειν ἐκείνοις φήσεις, τούσδ’ ὃ<tr><td><h6>Or20</h6>. <h2>124</h2><td>μόνον λαβόντες ἔχουσι, τοῦτ’ ἀφέλῃ. ὡς δ’ ἁπλῶς εἰπεῖν, 
οὐκ, εἰ τῶν πάντων ἀδικήσομέν τιν’ ἢ μείζον’ ἢ ἐλάττονα, 
δεινόν ἐστιν, ἀλλ’ εἰ τὰς τιμάς, αἷς ἂν ἀντ’ εὖ ποιήσωμέν 
τινας, ἀπίστους καταστήσομεν· οὐδ’ ὁ πλεῖστος ἔμοιγε λόγος<tr><th>5<td>περὶ τῆς ἀτελείας ἐστίν, ἀλλ’ ὑπὲρ τοῦ πονηρὸν ἔθος τὸν 
νόμον εἰσάγειν καὶ τοιοῦτον δι’ οὗ πάντ’ ἄπισθ’ ὅς’ ὁ δῆμος 
δίδωσιν ἔσται.<tr><td rowspan=2><h6>Or20</h6>. <h2>125</h2><td>    Ὃν τοίνυν κακουργότατον οἴονται λόγον εὑρηκέναι πρὸς τὸ 
τὰς ἀτελείας ὑμᾶς ἀφελέσθαι πεῖσαι, βέλτιόν ἐστι προειπεῖν, 
ἵνα μὴ λάθητ’ ἐξαπατηθέντες. ἐροῦς’ ὅτι ταῦθ’ ἱερῶν ἐστιν<tr><td>ἅπαντα τἀναλώματα [αἱ χορηγίαι καὶ αἱ γυμνασιαρχίαι]·<td class=G rowspan=8><tr><th>5<td>δεινὸν οὖν, εἰ τῶν ἱερῶν ἀτελής τις ἀφεθήσεται. ἐγὼ δὲ τὸ 
μέν τινας, οἷς ὁ δῆμος ἔδωκεν, ἀτελεῖς εἶναι τούτων δίκαιον 
ἡγοῦμαι, ὃ δὲ νῦν οὗτοι ποιήσουσιν, ἐὰν ἄρα ταῦτα λέγωσι,<tr><td><h6>Or20</h6>. <h2>126</h2><td>τοῦτ’ εἶναι δεινὸν νομίζω. εἰ γὰρ ἃ [κατὰ] μηδέν’ ἄλλον 
ἔχουσι τρόπον δεῖξαι δίκαιον ὑμᾶς ἀφελέσθαι, ταῦτ’ ἐπὶ τῷ 
τῶν θεῶν ὀνόματι ποιεῖν ζητήσουσιν, πῶς οὐκ ἀσεβέστατον 
ἔργον καὶ δεινότατον πράξουσιν; χρὴ γάρ, ὡς γοῦν ἐμοὶ<tr><th>5<td>δοκεῖ, ὅσα τις πράττει τοὺς θεοὺς ἐπιφημίζων, τοιαῦτα φαί‐ 
νεσθαι οἷα μηδ’ ἂν ἐπ’ ἀνθρώπου πραχθέντα πονηρὰ φανείη. 
ὅτι δ’ οὐκ ἔστι ταὐτὸν ἱερῶν ἀτέλειαν ἔχειν καὶ λῃτουργιῶν, 
ἀλλ’ οὗτοι τὸ τῶν λῃτουργιῶν ὄνομ’ ἐπὶ τὸ τῶν ἱερῶν μετα‐ 
φέροντες ἐξαπατᾶν ζητοῦσι, Λεπτίνην ὑμῖν αὐτὸν ἐγὼ παρα‐<tr><td><h6>Or20</h6>. <h2>127</h2><td>σχήσομαι μάρτυρα. γράφων γὰρ ἀρχὴν τοῦ νόμου ‘Λεπτίνης 
εἶπεν‘ φησίν, ‘ὅπως ἂν οἱ πλουσιώτατοι λῃτουργῶσιν, ἀτελῆ 
μηδέν’ εἶναι πλὴν τῶν ἀφ’ Ἁρμοδίου καὶ Ἀριστογείτονος.‘ 
καίτοι εἰ ἦν ἱερῶν ἀτέλειαν ἔχειν ταὐτὸ καὶ λῃτουργιῶν, τί<tr><th>5<td>τοῦτο μαθὼν προσέγραψεν; οὐδὲ γὰρ τούτοις ἀτέλεια τῶν γ’ 
ἱερῶν ἐστιν δεδομένη. ἵνα δ’ εἰδῆθ’ ὅτι ταῦτα τοῦτον ἔχει τὸν 
τρόπον, λαβέ μοι πρῶτον μὲν τῆς στήλης τἀντίγραφα, εἶτα 
τὴν ἀρχὴν τοῦ νόμου τοῦ Λεπτίνου. λέγε. 
<div class=J8></div><a class="T F_1T">ΑΝΤΙΓΡΑΦΑ ΣΤΗΛΗΣ.</a><tr><td><h6>Or20</h6>. <h2>128</h2><td>    Ἀκούετε τῶν ἀντιγράφων τῆς στήλης, ὦ ἄνδρες Ἀθηναῖοι, 
ἀτελεῖς αὐτοὺς εἶναι κελευόντων πλὴν ἱερῶν. λέγε δὴ τὴν 
ἀρχὴν τοῦ νόμου τοῦ Λεπτίνου. 
<div class=JC></div><a class="T F_1T">ΝΟΜΟΣ.</a><tr><th rowspan=2>5<td>    Καλῶς· κατάθες. γράψας ‘ὅπως ἂν οἱ πλουσιώτατοι 
λῃτουργῶσι,‘ ‘μηδέν’ εἶναι‘ προσέγραψεν ‘ἀτελῆ πλὴν τῶν<tr><td>ἀφ’ Ἁρμοδίου καὶ Ἀριστογείτονος.‘ τίνος ἕνεκα, εἴ γε τὸ 
τῶν ἱερῶν τέλος ἐστὶ λῃτουργεῖν; αὐτὸς γὰρ οὑτωσὶ τἀναντία<td class=G rowspan=9><tr><td><h6>Or20</h6>. <h2>129</h2><td>τῇ στήλῃ γεγραφώς, ἂν τοῦτο λέγῃ, φανήσεται. ἡδέως δ’ ἂν 
ἔγωγ’ ἐροίμην Λεπτίνην· τίνος αὐτοῖς τὴν ἀτέλειαν ἢ σὺ νῦν 
καταλείπειν φήσεις ἢ ἐκείνους τότε δοῦναι, τὰς λῃτουργίας 
ὅταν εἶναι φῇς ἱερῶν; τῶν μὲν γὰρ εἰς τὸν πόλεμον πασῶν<tr><th>5<td>εἰσφορῶν καὶ τριηραρχιῶν ἐκ τῶν παλαιῶν νόμων οὐκ εἴς’ 
ἀτελεῖς· τῶν δὲ λῃτουργιῶν, εἴπερ εἴς’ ἱερῶν, οὐδ’ ἔχουσιν.<tr><td><h6>Or20</h6>. <h2>130</h2><td>ἀλλὰ μὴν γέγραπταί γ’ ἀτελεῖς αὐτοὺς εἶναι. τίνος; ἢ τοῦ 
μετοικίου; τοῦτο γὰρ λοιπόν. οὐ δήπου, ἀλλὰ τῶν ἐγκυκλίων 
λῃτουργιῶν, ὡς ἥ τε στήλη δηλοῖ καὶ σὺ προσδιώρισας ἐν 
τῷ νόμῳ καὶ μαρτυρεῖ πᾶς ὁ πρὸ τοῦ χρόνος γεγονώς,<tr><th>5<td>ἐν ᾧ τοσούτῳ τὸ πλῆθος ὄντι οὔτε φυλὴ πώποτ’ ἐνεγκεῖν 
ἐτόλμησεν οὐδεμί’ οὐδένα τῶν ἀπ’ ἐκείνων χορηγόν, οὔτ’ 
ἐνεχθεὶς αὐτοῖς ἄλλος οὐδεὶς ἀντιδοῦναι. οἷς οὐκ ἀκουστέον 
ἂν ἐναντία τολμᾷ λέγειν.<tr><td><h6>Or20</h6>. <h2>131</h2><td>    Ἔτι τοίνυν ἴσως ἐπισύροντες ἐροῦσιν ὡς Μεγαρεῖς καὶ 
Μεσσήνιοί τινες εἶναι φάσκοντες, ἔπειτ’ ἀτελεῖς εἰσιν, ἁθρόοι 
παμπληθεῖς ἄνθρωποι, καί τινες ἄλλοι δοῦλοι καὶ μαστιγίαι, 
Λυκίδας καὶ Διονύσιος, καὶ τοιούτους τινὰς ἐξειλεγμένοι.<tr><th>5<td>ὑπὲρ δὴ τούτων ὡδὶ ποιήσαθ’ ὅταν ταῦτα λέγωσι· κελεύετ’, 
εἴπερ ἀληθῆ λέγουσι πρὸς ὑμᾶς, τὰ ψηφίσματ’ ἐν οἷς ἀτελεῖς 
εἰσιν οὗτοι δεῖξαι. οὐ γάρ ἐστ’ οὐδεὶς ἀτελὴς παρ’ ὑμῖν<tr><td><h6>Or20</h6>. <h2>132</h2><td>ὅτῳ μὴ ψήφισμ’ ἢ νόμος δέδωκε τὴν ἀτέλειαν. πρόξενοι 
μέντοι πολλοὶ διὰ τῶν πολιτευομένων γεγόνασι παρ’ ὑμῖν 
τοιοῦτοι, ὧν εἷς ἐστιν ὁ Λυκίδας. ἀλλ’ ἕτερον πρόξενόν 
ἐστ’ εἶναι καὶ ἀτέλειαν εὑρῆσθαι. μὴ δὴ παραγόντων<tr><th rowspan=2>5<td>ὑμᾶς, μηδ’, ὅτι δοῦλος ὢν ὁ Λυκίδας καὶ Διονύσιος καί τις 
ἴσως ἄλλος διὰ τοὺς μισθοῦ τὰ τοιαῦτα γράφοντας ἑτοίμως<tr><td>πρόξενοι γεγόνασι, διὰ τοῦθ’ ἑτέρους ἀξίους καὶ ἐλευθέρους 
καὶ πολλῶν ἀγαθῶν αἰτίους, ἃς ἔλαβον δικαίως παρ’ ὑμῶν<td class=G rowspan=9><tr><td><h6>Or20</h6>. <h2>133</h2><td>δωρειὰς ἀφελέσθαι ζητούντων. πῶς γὰρ οὐχὶ καὶ κατὰ 
τοῦτο δεινότατ’ ἂν πεπονθὼς ὁ Χαβρίας φανείη, εἰ μὴ μόνον 
ἐξαρκέσει τοῖς τὰ τοιαῦτα πολιτευομένοις τὸν ἐκείνου δοῦλον 
Λυκίδαν πρόξενον ὑμέτερον πεποιηκέναι, ἀλλ’ εἰ διὰ τοῦτον<tr><th>5<td>πάλιν καὶ τῶν ἐκείνῳ τι δοθέντων ἀφέλοιντο, καὶ ταῦτ’ αἰτίαν 
λέγοντες ψευδῆ; οὐ γάρ ἐστιν οὔθ’ οὗτος οὔτ’ ἄλλος οὐδεὶς 
πρόξενος ὢν ἀτελής, ὅτῳ μὴ διαρρήδην ἀτέλειαν ἔδωκεν ὁ 
δῆμος. τούτοις δ’ οὐ δέδωκεν, οὐδ’ ἕξουσιν οὗτοι δεικνύναι, 
λόγῳ δ’ ἂν ἀναισχυντῶσιν, οὐχὶ καλῶς ποιήσουσιν.<tr><td><h6>Or20</h6>. <h2>134</h2><td>    Ὃ τοίνυν μάλιστα πάντων οἶμαι δεῖν ὑμᾶς, ὦ ἄνδρες 
Ἀθηναῖοι, φυλάξασθαι, τοῦτ’ εἰπεῖν ἔτι βούλομαι. εἰ γάρ 
τις πάνθ’ ὅσα Λεπτίνης ἐρεῖ περὶ τοῦ νόμου διδάσκων ὑμᾶς 
ὡς καλῶς κεῖται, συγχωρήσειεν ἀληθῆ λέγειν αὐτόν, ἕν γ’<tr><th>5<td>αἰσχρὸν οὐδ’ ἂν εἴ τι γένοιτ’ ἀναιρεθείη, ὃ συμβήσεται διὰ 
τοῦ νόμου κυρίου γενομένου τῇ πόλει. τί οὖν τοῦτ’ ἔστιν;<tr><td><h6>Or20</h6>. <h2>135</h2><td>τὸ δοκεῖν ἐξηπατηκέναι τοὺς ἀγαθόν τι ποιήσαντας. ὅτι μὲν 
τοίνυν τοῦθ’ ἕν τι τῶν αἰσχρῶν ἐστιν πάντας ἂν ἡγοῦμαι 
φῆσαι, ὅσῳ δ’ ὑμῖν αἴσχιον τῶν ἄλλων, ἀκούσατέ μου. ἔστιν 
ὑμῖν νόμος ἀρχαῖος, τῶν καλῶς δοκούντων ἔχειν, ἄν τις<tr><th>5<td>ὑποσχόμενός τι τὸν δῆμον ἐξαπατήσῃ, κρίνειν, κἂν ἁλῷ, 
θανάτῳ ζημιοῦν. εἶτ’ οὐκ αἰσχύνεσθ’, ὦ ἄνδρες Ἀθηναῖοι, 
εἰ ἐφ’ ᾧ τοῖς ἄλλοις θάνατον ζημίαν ἐτάξατε, τοῦτ’ αὐτοὶ 
ποιοῦντες φανήσεσθε; καὶ μὴν πάντα μὲν εὐλαβεῖσθαι δεῖ 
ποιεῖν τὰ δοκοῦντα καὶ ὄντ’ αἰσχρά, μάλιστα δὲ ταῦτ’ ἐφ’ οἷς<tr><th>10<td>τοῖς ἄλλοις χαλεπῶς τις ἔχων ὁρᾶται· οὐδὲ γὰρ ἀμφισβή‐ 
τησις καταλείπεται τὸ μὴ ταῦτα ποιεῖν ἃ πονήρ’ αὐτὸς 
ἔκρινεν εἶναι πρότερον.<tr><td rowspan=2><h6>Or20</h6>. <h2>136</h2><td>    Ἔτι τοίνυν ὑμᾶς κἀκεῖν’ εὐλαβεῖσθαι δεῖ, ὅπως μηδὲν ὧν 
ἰδίᾳ φυλάξαισθ’ ἄν, τοῦτο δημοσίᾳ ποιοῦντες φανήσεσθε.<tr><td>ὑμῶν τοίνυν οὐδ’ ἂν εἷς οὐδὲν ὧν ἰδίᾳ τινὶ δοίη, τοῦτ’ ἀφέλοιτο 
πάλιν, ἀλλ’ οὐδ’ ἐπιχειρήσειεν ἄν. μὴ τοίνυν μηδὲ δημοσίᾳ<td class=G rowspan=10><tr><th>5<td>τοῦτο ποιήσητε, ἀλλὰ κελεύετε τούτους τοὺς ἐροῦντας ὑπὲρ<tr><td><h6>Or20</h6>. <h2>137</h2><td>τοῦ νόμου, εἴ τινα τῶν εὑρημένων τὴν δωρειὰν ἀνάξιον εἶναί 
φασιν ἢ μὴ πεποιηκότ’ ἐφ’ οἷς εὕρετ’ ἔχειν, ἢ ἄλλ’ ὁτιοῦν 
ἐγκαλοῦσίν τινι, γράφεσθαι κατὰ τὸν νόμον ὃν παρεισφέρομεν 
νῦν ἡμεῖς, ἢ θέντων ἡμῶν, ὥσπερ ἐγγυώμεθα καὶ φαμὲν<tr><th>5<td>θήσειν, ἢ θέντας αὐτούς, ὅταν πρῶτον γένωνται νομοθέται. 
ἔστι δ’ ἑκάστῳ τις αὐτῶν, ὡς ἔοικεν, ἐχθρός, τῷ μὲν Διό‐<tr><td><h6>Or20</h6>. <h2>138</h2><td>φαντος, τῷ δ’ Εὔβουλος, τῷ δ’ ἴσως ἄλλος τις. εἰ δὲ τοῦτο 
φεύξονται καὶ μὴ ’θελήσουσι ποιεῖν, σκοπεῖτ’, ὦ ἄνδρες 
Ἀθηναῖοι, εἰ καλῶς ὑμῖν ἔχει, ἃ τούτων ἕκαστος ὀκνεῖ τοὺς 
ἐχθροὺς ἀφαιρούμενος ὀφθῆναι, ταῦθ’ ὑμᾶς τοὺς εὐεργέτας<tr><th>5<td>ἀφῃρημένους φαίνεσθαι, καὶ τοὺς εὖ τι πεποιηκότας ὑμᾶς, 
οἷς οὐδεὶς ἂν ἐγκαλέσαι, νόμῳ τὰ δοθέντ’ ἀπολωλεκέναι δι’ 
ὑμῶν ἁθρόους, παρόν, εἴ τις ἄρ’ ἐστὶν ἀνάξιος, εἷς ἢ δύ’ ἢ 
πλείους, γραφῇ διὰ τούτων ταὐτὸ τοῦτο παθεῖν κατ’ ἄνδρα 
κριθέντας. ἐγὼ μὲν γὰρ οὐχ ὑπολαμβάνω ταῦτα καλῶς ἔχειν<tr><th>10<td>οὐδέ γ’ ἀξίως ὑμῶν.<tr><td><h6>Or20</h6>. <h2>139</h2><td>    [Σκοπῶ δὲ καὶ τοῦτο.] Καὶ μὴν οὐδ’ ἐκείνου γ’ ἀπο‐ 
στατέον τοῦ λόγου, ὅτι τῆς μὲν ἀξίας, ὅτ’ ἐδώκαμεν, ἦν 
δίκαιον τὴν ἐξέτασιν λαμβάνειν, ὅτε τούτων οὐδεὶς ἀντεῖπεν, 
μετὰ ταῦτα δ’ ἐᾶν, εἴ τι μὴ πεπόνθαθ’ ὑπ’ αὐτῶν ὕστερον<tr><th>5<td>κακόν. εἰ δ’ οὗτοι τοῦτο φήσουσι (δεῖξαι μὲν γὰρ οὐκ 
ἔχουσιν), δεῖ κεκολασμένους αὐτοὺς παρ’ αὐτὰ τἀδικήματα 
φαίνεσθαι. εἰ δὲ μηδενὸς ὄντος τοιούτου τὸν νόμον ποιή‐ 
σετε κύριον, δόξετε φθονήσαντες, οὐχὶ πονηροὺς λαβόντες<tr><td rowspan=2><h6>Or20</h6>. <h2>140</h2><td>ἀφῃρῆσθαι. ἔστι δὲ πάντα μὲν ὡς ἔπος εἰπεῖν ὀνείδη 
φευκτέον, τοῦτο δὲ πάντων μάλιστ’, ὦ ἄνδρες Ἀθηναῖοι.<tr><td>διὰ τί; ὅτι παντάπασι φύσεως κακίας σημεῖόν ἐστιν ὁ 
φθόνος, καὶ οὐκ ἔχει πρόφασιν δι’ ἣν ἂν τύχοι συγγνώμης<td class=G rowspan=8><tr><th>5<td>ὁ τοῦτο πεπονθώς. εἶτα καὶ οὐδ’ ἔστιν ὄνειδος ὅτου πορρώ‐ 
τερόν ἐσθ’ ἡμῶν ἡ πόλις ἢ τοῦ φθονερὰ δοκεῖν εἶναι, ἁπάν‐<tr><td><h6>Or20</h6>. <h2>141</h2><td>των ἀπέχουσα τῶν αἰσχρῶν. τεκμήρια δ’ ἡλίκα τούτου 
θεωρήσατε. πρῶτον μὲν μόνοι τῶν πάντων ἀνθρώπων ἐπὶ 
τοῖς τελευτήσασι δημοσίᾳ [καὶ ταῖς ταφαῖς ταῖς δημοσίαις] 
ποιεῖτε λόγους ἐπιταφίους, ἐν οἷς κοσμεῖτε τὰ τῶν ἀγαθῶν<tr><th>5<td>ἀνδρῶν ἔργα. καίτοι τοῦτ’ ἔστι τοὐπιτήδευμα ζηλούντων 
ἀρετήν, οὐ τοῖς ἐπὶ ταύτῃ τιμωμένοις φθονούντων. εἶτα 
μεγίστας δίδοτ’ ἐκ παντὸς τοῦ χρόνου δωρειὰς τοῖς τοὺς 
γυμνικοὺς νικῶσιν ἀγῶνας τοὺς στεφανίτας, καὶ οὐχ, ὅτι τῇ 
φύσει τούτων ὀλίγοις μέτεστιν, ἐφθονήσατε τοῖς ἔχουσιν,<tr><th>10<td>οὐδ’ ἐλάττους ἐνείματε τὰς τιμὰς διὰ ταῦτα. πρὸς δὲ τού‐ 
τοις τοιούτοις οὖσιν οὐδεὶς πώποτε τὴν πόλιν ἡμῶν εὖ ποιῶν 
δοκεῖ νικῆσαι· τοσαύτας ὑπερβολὰς τῶν δωρειῶν αἷς ἀντ’<tr><td><h6>Or20</h6>. <h2>142</h2><td>εὖ ποιεῖ, παρέσχηται. ἔστι τοίνυν πάντα ταῦτ’, ὦ ἄνδρες 
Ἀθηναῖοι, δικαιοσύνης, ἀρετῆς, μεγαλοψυχίας ἐπιδείγματα. 
μὴ τοίνυν δι’ ἃ πάλαι παρὰ πάντα τὸν χρόνον ἡ πόλις εὐ‐ 
δοξεῖ, ταῦτ’ ἀνέλητε νῦν· μηδ’ ἵνα Λεπτίνης ἰδίᾳ τισίν, οἷς<tr><th>5<td>ἀηδῶς ἔχει, ἐπηρεάσῃ, τῆς πόλεως ἀφέλησθε καὶ ὑμῶν αὐτῶν 
ἣν διὰ παντὸς ἀεὶ τοῦ χρόνου δόξαν κέκτησθε καλήν· μηδ’ 
ὑπολαμβάνετ’ εἶναι τὸν ἀγῶνα τόνδ’ ὑπὲρ ἄλλου τινὸς ἢ τοῦ 
τῆς πόλεως ἀξιώματος, πότερον αὐτὸ δεῖ σῶν εἶναι καὶ ὅμοιον 
τῷ προτέρῳ, ἢ μεθεστάναι καὶ λελυμάνθαι.<tr><td rowspan=2><h6>Or20</h6>. <h2>143</h2><td>    Πολλὰ δὲ θαυμάζων Λεπτίνου κατὰ τὸν νόμον, ἓν μάλιστα 
τεθαύμακα πάντων, εἰ ἐκεῖν’ ἠγνόηκεν, ὅτι ὥσπερ ἂν εἴ τις 
μεγάλας τὰς τιμωρίας τῶν ἀδικημάτων τάττοι, οὐκ ἂν αὐτός<tr><td>γ’ ἀδικεῖν παρεσκευάσθαι δόξαι, οὕτως, ἄν τις ἀναιρῇ τὰς<td class=G rowspan=8><tr><th>5<td>τιμὰς τῶν εὐεργεσιῶν, οὐδὲν αὐτὸς ποιεῖν ἀγαθὸν παρεσκευά‐ 
σθαι δόξει. εἰ μὲν τοίνυν ἠγνόησε ταῦτα (γένοιτο γὰρ ἂν 
καὶ τοῦτο), αὐτίκα δηλώσει· συγχωρήσεται γὰρ ὑμῖν λῦσαι 
περὶ ὧν αὐτὸς ἥμαρτεν. εἰ δὲ φανήσεται σπουδάζων καὶ 
διατεινόμενος κύριον ποιεῖν τὸν νόμον, ἐγὼ μὲν οὐκ ἔχω πῶς<tr><td><h6>Or20</h6>. <h2>144</h2><td>ἐπαινέσω, ψέγειν δ’ οὐ βούλομαι. μηδὲν οὖν φιλονίκει, 
Λεπτίνη, μηδὲ βιάζου τοιοῦτον δι’ οὗ μήτ’ αὐτὸς δόξεις βελ‐ 
τίων εἶναι μήθ’ οἱ πεισθέντες σοι, ἄλλως τε καὶ γεγενημένου 
σοι τοῦ ἀγῶνος ἀκινδύνου. διὰ γὰρ τὸ τελευτῆσαι Βάθιππον<tr><th>5<td>τὸν τουτουὶ πατέρ’ Ἀψεφίωνος, ὃς αὐτὸν ἔτ’ ὄνθ’ ὑπεύθυνον 
ἐγράψατο, ἐξῆλθον οἱ χρόνοι, καὶ νυνὶ περὶ αὐτοῦ τοῦ νόμου 
πᾶς ἐσθ’ ὁ λόγος, τούτῳ δ’ οὐδείς ἐστι κίνδυνος.<tr><td><h6>Or20</h6>. <h2>145</h2><td>    Καίτοι καὶ τοῦτ’ ἀκούω σε λέγειν, ὡς ἄρα τρεῖς σέ τινες 
γραψάμενοι πρότεροι τοῦδε οὐκ ἐπεξῆλθον. εἰ μὲν τοίνυν 
ἐγκαλῶν αὐτοῖς λέγεις ὅτι ς’ οὐ κατέστησαν εἰς κίνδυνον, 
φιλοκινδυνότατος πάντων ἀνθρώπων εἶ· εἰ δὲ τεκμήριον ποιεῖ<tr><th>5<td>τοῦ τὰ δίκαι’ εἰρηκέναι, λίαν εὔηθες ποιεῖς. τί γὰρ εἵνεκα 
τούτου βελτίων ἔσθ’ ὁ νόμος, εἴ τις ἢ τετελεύτηκε τῶν γραψα‐ 
μένων πρὶν εἰσελθεῖν, ἢ πεισθεὶς ὑπὸ σοῦ διεγράψατο, ἢ 
καὶ ὅλως ὑπὸ σοῦ παρεσκευάσθη; ἀλλὰ ταῦτα μὲν οὐδὲ 
λέγειν καλόν.<tr><td><h6>Or20</h6>. <h2>146</h2><td>    Ἥιρηνται δὲ τῷ νόμῳ σύνδικοι καὶ μάλισθ’ οἱ δεινοὶ λέγειν 
ἄνδρες, Λεωδάμας Ἀχαρνεὺς καὶ Ἀριστοφῶν Ἁζηνιεὺς καὶ 
Κηφισόδοτος ἐκ Κεραμέων καὶ Δεινίας Ἑρχιεύς. ἃ δὴ πρὸς 
τούτους ὑπολαμβάνοιτ’ ἂν εἰκότως, ἀκούσατε, καὶ σκοπεῖτ’<tr><th>5<td>ἂν ὑμῖν δίκαια φαίνηται. πρῶτον μὲν πρὸς Λεωδάμαντα. 
οὗτος ἐγράψατο τὴν Χαβρίου δωρειάν, ἐν ᾗ τοῦτ’ ἔνεστιν τὸ 
τῆς ἀτελείας τῶν ἐκείνῳ τι δοθέντων, καὶ πρὸς ὑμᾶς εἰσελθὼν<tr><td><h6>Or20</h6>. <h2>147</h2><td>ἡττήθη· οἱ νόμοι δ’ οὐκ ἐῶσι δὶς πρὸς τὸν αὐτὸν περὶ τῶν 
αὐτῶν οὔτε δίκας οὔτ’ εὐθύνας οὔτε διαδικασίαν οὔτ’ ἄλλο 
τοιοῦτ’ οὐδὲν εἶναι. χωρὶς δὲ τούτων ἀτοπώτατον ἂν πάντων 
συμβαίη, εἰ τότε μὲν τὰ Χαβρίου παρ’ ὑμῖν ἔργα μεῖζον ἴσχυε<td class=G rowspan=9><tr><th>5<td>τῶν Λεωδάμαντος λόγων, ἐπειδὴ δὲ ταῦτά θ’ ὑπάρχει καὶ τὰ 
τῶν ἄλλων εὐεργετῶν προσγέγονεν, τηνικαῦτα σύμπαντα ταῦτ’<tr><td><h6>Or20</h6>. <h2>148</h2><td>ἀσθενέστερα τῶν τούτου λόγων γένοιτο. καὶ μὴν πρός γ’ 
Ἀριστοφῶντα πολλὰ καὶ δίκαι’ ἂν ἔχειν εἰπεῖν οἶμαι. οὗτος 
εὕρετο τὴν δωρειὰν παρ’ ὑμῖν, ἐν ᾗ τοῦτ’ ἐνῆν. καὶ οὐ τοῦτ’ 
ἐπιτιμῶ· δεῖ γὰρ ἐφ’ ὑμῖν εἶναι διδόναι τὰ ὑμέτερ’ αὐτῶν<tr><th>5<td>οἷς ἂν βούλησθε. ἀλλ’ ἐκεῖνό γ’ οὐχὶ δίκαιον εἶναί φημι, 
τὸ ὅτε μὲν τούτῳ ταῦτ’ ἔμελλεν ὑπάρχειν λαβόντι, μηδὲν 
ἡγεῖσθαι δεινόν, ἐπειδὴ δ’ ἑτέροις δέδοται, τηνικαῦτ’ ἀγανα‐<tr><td><h6>Or20</h6>. <h2>149</h2><td>κτεῖν καὶ πείθειν ὑμᾶς ἀφελέσθαι. καὶ μὴν καὶ Γελάρχῳ 
πέντε τάλαντ’ ἀποδοῦναι γέγραφ’ οὗτος ὡς παρασχόντι τοῖς 
ἐν Πειραιεῖ τοῦ δήμου, καὶ καλῶς ἐποίει. μὴ τοίνυν ἃ μὲν 
ἦν ἀμάρτυρα, ταῦτ’ ἐπὶ τῇ τοῦ δήμου προφάσει διὰ σοῦ δε‐<tr><th>5<td>δόσθω, ὧν δ’ αὐτὸς ὁ δῆμος μαρτυρίας ἔστησεν ἐν τοῖς ἱεροῖς 
ἀναγράψας καὶ πάντες συνίσασιν, ταῦτ’ ἀφελέσθαι παραίνει· 
μηδ’ αὑτὸς φαίνου τά τ’ ὀφειλόμεν’ ὡς ἀποδοῦναι δεῖ γράφων, 
καὶ ἅ τις παρὰ τοῦ δήμου κεκόμισται, ταῦτ’ ἀφελέσθαι παρ‐<tr><td><h6>Or20</h6>. <h2>150</h2><td>αινῶν. καὶ μὴν πρός γε Κηφισόδοτον τοσοῦτ’ ἂν εἴποιμι. 
οὗτός ἐστιν οὐδενὸς ἧττον, ὦ ἄνδρες Ἀθηναῖοι, τῶν λεγόντων 
δεινὸς εἰπεῖν. πολὺ τοίνυν κάλλιον τῇ δεινότητι ταύτῃ χρῆ‐ 
σθαι ἐπὶ τὸ τοὺς ἀδικοῦντας ὑμᾶς κολάζειν ἢ τοὺς ἀγαθοῦ<tr><th>5<td>τινὸς αἰτίους ἀδικεῖν. εἰ γὰρ ἀπεχθάνεσθαί τισι δεῖ, τοῖς 
ἀδικοῦσι τὸν δῆμον, οὐ τοῖς ἀγαθόν τι ποιοῦσιν ἔγωγε νομίζω<tr><td><h6>Or20</h6>. <h2>151</h2><td>δεῖν. πρὸς τοίνυν Δεινίαν· οὗτος ἴσως ἐρεῖ τριηραρχίας 
αὑτοῦ καὶ λῃτουργίας. ἐγὼ δ’, εἰ πολλοῦ τῇ πόλει Δεινίας 
ἄξιον αὑτὸν παρέσχηκεν, ὡς ἔμοιγε δοκεῖ νὴ τοὺς θεούς, 
μᾶλλον ἂν παραινέσαιμ’ αὑτῷ τινὰ τιμὴν ὑμᾶς ἀξιοῦν δοῦναι<tr><th>5<td>ἢ τὰς ἑτέροις πρότερον δοθείσας ἀφελέσθαι κελεύειν· πολὺ 
γὰρ βελτίονος ἀνδρός ἐστιν ἐφ’ οἷς αὐτὸς εὖ πεποίηκεν ἀξιοῦν 
τιμᾶσθαι ἢ ἐφ’ οἷς ἕτεροι ποιήσαντες ἐτιμήθησαν φθονεῖν.<td class=G rowspan=9><tr><td><h6>Or20</h6>. <h2>152</h2><td>ὃ δὲ δὴ μέγιστον ἁπάντων καὶ κοινὸν ὑπάρχει κατὰ πάντων 
τῶν συνδίκων· τούτων πολλάκις εἷς ἕκαστος πρότερόν τισι 
πράγμασι σύνδικος γέγονεν. ἔστι δὲ καὶ μάλ’ ἔχων νόμος 
ὑμῖν καλῶς, οὐκ ἐπὶ τούτοις τεθείς, ἀλλ’ ἵνα μὴ τὸ πρᾶγμ’<tr><th>5<td>ὥσπερ ἐργασία τισὶν ᾖ καὶ συκοφαντία, μὴ ἐξεῖναι ὑπὸ τοῦ<tr><td><h6>Or20</h6>. <h2>153</h2><td>δήμου χειροτονηθέντα πλεῖν ἢ ἅπαξ συνδικῆσαι. τοὺς δὴ 
συνεροῦντας νόμῳ καὶ διδάξοντας ὑμᾶς ὡς ἐπιτήδειός ἐστιν, 
αὐτοὺς τοῖς ὑπάρχουσι νόμοις δεῖ πειθομένους φαίνεσθαι· εἰ 
δὲ μή, γελοῖον νόμῳ μὲν συνδικεῖν, νόμον δ’ αὐτοὺς παρα‐<tr><th>5<td>βαίνειν ἕτερον. ἀνάγνωθι λαβὼν τὸν νόμον αὐτοῖς ὃν λέγω. 
<div class=JC></div><a class="T F_1T">ΝΟΜΟΣ. 
</a>    Οὗτος, ὦ ἄνδρες Ἀθηναῖοι, καὶ παλαιός ἐσθ’ ὁ νόμος καὶ 
καλῶς ἔχων, ὃν ἐὰν σωφρονῶσι φυλάξονται παραβαίνειν 
οὗτοι.<tr><td><h6>Or20</h6>. <h2>154</h2><td>    Ἐγὼ δ’ ἔτι μικρὰ πρὸς ὑμᾶς εἰπὼν καταβήσομαι. ἔστι 
γάρ, ὦ ἄνδρες Ἀθηναῖοι, πάντας μὲν τοὺς νόμους ὑμῖν, ὡς 
ἐγὼ νομίζω, σπουδαστέον ὡς κάλλιστ’ ἔχειν, μάλιστα δὲ 
τούτους δι’ ὧν ἢ μικρὰν ἢ μεγάλην ἔστ’ εἶναι τὴν πόλιν.<tr><th>5<td>εἰσὶ δ’ οὗτοι τίνες; οἵ τε τοῖς ἀγαθόν τι ποιοῦσι τὰς τιμὰς 
διδόντες καὶ οἱ τοῖς τἀναντία πράττουσι τὰς τιμωρίας. εἰ 
γὰρ ἅπαντες ὡς ἀληθῶς τὰς ἐν τοῖς νόμοις ζημίας φοβού‐ 
μενοι τοῦ κακόν τι ποιεῖν ἀποσταῖεν, καὶ πάντες τὰς ἐπὶ ταῖς 
εὐεργεσίαις δωρειὰς ζηλώσαντες ἃ χρὴ πράττειν προέλοιντο,<tr><th>10<td>τί κωλύει μεγίστην εἶναι τὴν πόλιν καὶ πάντας χρηστοὺς καὶ 
μηδέν’ εἶναι πονηρόν;<tr><td rowspan=2><h6>Or20</h6>. <h2>155</h2><td>    Ὁ τοίνυν νόμος οὗτος ὁ Λεπτίνου, οὐ μόνον, ὦ ἄνδρες 
Ἀθηναῖοι, τοῦτ’ ἀδικεῖ, ὅτι τὰς τιμὰς ἀναιρῶν τῶν εὐεργε‐<tr><td>σιῶν ἀχρεῖον τὴν ἐπιείκειαν τοῖς φιλοτιμεῖσθαι βουλομένοις 
καθίστησιν, ἀλλ’ ὅτι καὶ παρανομίας δόξαν αἰσχίστην τῇ<td class=G rowspan=9><tr><th>5<td>πόλει καταλείπει. ἴστε γὰρ δήπου τοῦθ’ ὅτι τῶν τὰ δεινό‐ 
ταθ’ ἡμᾶς ἀδικούντων ἓν ἑκάστῳ τίμημ’ ὑπάρχει διὰ τὸν νό‐ 
μον, ὃς διαρρήδην λέγει ‘μηδὲ [ὡς χρὴ] τίμημ’ ὑπάρχειν ἐπὶ 
κρίσει πλέον ἢ ἕν, ὁπότερον ἂν τὸ δικαστήριον τιμήσῃ,<tr><td><h6>Or20</h6>. <h2>156</h2><td>παθεῖν ἢ ἀποτεῖσαι· ἀμφότερα δὲ μὴ ἐξέστω.‘ ἀλλ’ οὐχ 
οὗτος ἐχρήσατο τούτῳ τῷ μέτρῳ, ἀλλ’ ἐάν τις ἀπαιτήσῃ 
χάριν ὑμᾶς, ‘ἄτιμος ἔστω‘ φησὶ ‘καὶ ἡ οὐσία δημοσία ἔστω.‘ 
δύο τιμήματα ταῦτα. ‘εἶναι δὲ καὶ ἐνδείξεις καὶ ἀπαγωγάς·<tr><th>5<td>ἐὰν δ’ ἁλῷ, ἔνοχος ἔστω τῷ νόμῳ ὃς κεῖται, ἐάν τις ὀφείλων 
ἄρχῃ τῷ δημοσίῳ.‘ θάνατον λέγει· τοῦτο γάρ ἐστ’ ἐπ’ 
ἐκείνῳ τοὐπιτίμιον. οὐκοῦν τρία τιμήματα ταῦτα. πῶς οὖν 
οὐ σχέτλιον καὶ δεινόν, ὦ ἄνδρες Ἀθηναῖοι, εἰ χαλεπώτερον 
εἶναι παρ’ ὑμῖν δόξει χάριν εὖ ποιήσαντ’ ἀπαιτεῖν ἢ τὰ<tr><th>10<td>δεινότατ’ ἐργαζόμενον ληφθῆναι;<tr><td><h6>Or20</h6>. <h2>157</h2><td>    Αἰσχρός, ὦ ἄνδρες Ἀθηναῖοι, καὶ κακῶς ἔχων ὁ νόμος, 
καὶ ὅμοιος φθόνῳ τινὶ καὶ φιλονικίᾳ καὶ—τὸ λοιπὸν ἐῶ· 
τοιούτοις δέ τισιν προσέοιχ’ ὁ γράφων χρῆσθαι. ὑμῖν δ’ 
οὐχὶ πρέπει τὰ τοιαῦτα μιμεῖσθαι, οὐδ’ ἀνάξια φαίνεσθαι<tr><th>5<td>φρονοῦντας ὑμῶν αὐτῶν. φέρε γὰρ πρὸς Διός, τί μάλιστ’ 
ἂν ἀπευξαίμεθα πάντες, καὶ τί μάλιστ’ ἐν ἅπασι διεσπού‐ 
δασται τοῖς νόμοις; ὅπως μὴ γενήσονται οἱ περὶ ἀλλήλους 
φόνοι, περὶ ὧν ἐξαίρετος ἡ βουλὴ φύλαξ ἡ ἐν Ἀρείῳ πάγῳ<tr><td><h6>Or20</h6>. <h2>158</h2><td>τέτακται. ἐν τοίνυν τοῖς περὶ τούτων νόμοις ὁ Δράκων φο‐ 
βερὸν κατασκευάζων καὶ δεινὸν τό τιν’ αὐτόχειρ’ ἄλλον ἄλλου 
γίγνεσθαι, καὶ γράφων χέρνιβος εἴργεσθαι τὸν ἀνδροφόνον, 
σπονδῶν, κρατήρων, ἱερῶν, ἀγορᾶς, πάντα τἄλλα διελθὼν οἷς<tr><th rowspan=2>5<td>μάλιστ’ ἄν τινας ᾤετ’ ἐπισχεῖν τοῦ τοιοῦτόν τι ποιεῖν, ὅμως 
οὐκ ἀφείλετο τὴν τοῦ δικαίου τάξιν, ἀλλ’ ἔθηκεν ἐφ’ οἷς<tr><td>ἐξεῖναι ἀποκτιννύναι, κἂν οὕτω τις δράσῃ, καθαρὸν διώρισεν 
εἶναι. εἶτ’ ἀποκτεῖναι μὲν δικαίως ἔν γε τοῖς παρ’ ὑμῖν 
νόμοις ἐξέσται, χάριν δ’ ἀπαιτεῖν οὔτε δικαίως οὔθ’ ὁπωσοῦν<td class=G rowspan=10><tr><td><h6>Or20</h6>. <h2>159</h2><td>διὰ τὸν τούτου νόμον; μηδαμῶς, ὦ ἄνδρες Ἀθηναῖοι· μὴ 
βούλεσθε δοκεῖν πλείω πεποιῆσθαι σπουδὴν ὅπως μηδενὶ τῶν 
εὖ τι ποιούντων ὑμᾶς χάριν ἐξέσται κομίσασθαι ἢ ὅπως 
μηδεὶς φόνος ἐν τῇ πόλει γενήσεται· ἀλλ’ ἀναμνησθέντες<tr><th>5<td>τῶν καιρῶν, παρ’ οὓς εὖ πεπονθότες εὖ πεποιήκατε τοὺς 
εὑρομένους, καὶ τῆς Δημοφάντου στήλης περὶ ἧς εἶπε Φορ‐ 
μίων, ἐν ᾗ γέγραπται καὶ ὀμώμοται, ἄν τις ἀμύνων τι πάθῃ 
τῇ δημοκρατίᾳ, τὰς αὐτὰς δώσειν δωρειὰς ἅσπερ Ἁρμοδίῳ καὶ 
Ἀριστογείτονι, καταψηφίσασθε τοῦ νόμου. οὐ γὰρ ἔνεστ’<tr><th>10<td>εὐορκεῖν, εἰ μὴ τοῦτο ποιήσετε.<tr><td><h6>Or20</h6>. <h2>160</h2><td>    Παρὰ πάντα δὲ ταῦτ’ ἐκεῖν’ ἔτ’ ἀκούσατέ μου. οὐκ ἔνι 
τοῦτον ἔχειν καλῶς τὸν νόμον, ὃς περὶ τῶν παρεληλυθότων 
καὶ τῶν μελλόντων ταὐτὰ λέγει. ‘μηδέν’ εἶναί‘ φησιν 
‘ἀτελῆ πλὴν τῶν ἀφ’ Ἁρμοδίου καὶ Ἀριστογείτονος.‘ κα‐<tr><th>5<td>λῶς. ‘μηδὲ τὸ λοιπὸν ἐξεῖναι δοῦναι.‘ μηδ’ ἂν τοιοῦτοί 
τινες γένωνται, Λεπτίνη; εἰ τὰ πρὸ τοῦ κατεμέμφου, τί; μὴ<tr><td><h6>Or20</h6>. <h2>161</h2><td>καὶ τὰ μέλλοντ’ ᾔδεις; ὅτι νὴ Δία πόρρω τοῦ τι τοιοῦτον 
νῦν ἐλπίζειν ἐσμέν. καὶ εἴημέν γ’, ὦ ἄνδρες Ἀθηναῖοι· ἀλλὰ 
χρή γ’ ἀνθρώπους ὄντας τοιαῦτα καὶ λέγειν καὶ νομοθετεῖν 
οἷς μηδεὶς ἂν νεμεσήσαι, καὶ τἀγαθὰ μὲν προσδοκᾶν καὶ τοῖς<tr><th>5<td>θεοῖς εὔχεσθαι διδόναι, πάντα δ’ ἀνθρώπιν’ ἡγεῖσθαι. οὐδὲ 
γὰρ ἂν Λακεδαιμόνιοί ποτ’ ἤλπισαν εἰς τοιαῦτα πράγματ’ 
ἀφίξεσθαι, οὐδέ γ’ ἴσως Συρακόσιοι, τὸ πάλαι δημοκρατού‐ 
μενοι καὶ φόρους Καρχηδονίους πραττόμενοι καὶ πάντων τῶν 
περὶ αὑτοὺς ἄρχοντες καὶ ναυμαχίᾳ νενικηκότες ἡμᾶς, ὑφ’<tr><th>10<td>ἑνὸς γραμματέως, ὃς ὑπηρέτης ἦν, ὥς φασι, τυραννήσε‐<tr><td rowspan=2><h6>Or20</h6>. <h2>162</h2><td>σθαι. οὐδέ γ’ ὁ νῦν ὢν Διονύσιος ἤλπισεν ἄν ποτ’ ἴσως 
πλοίῳ στρογγύλῳ καὶ στρατιώταις ὀλίγοις Δίων’ ἐλθόντ’ ἐφ’<tr><td>αὑτὸν ἐκβαλεῖν τὸν τριήρεις πολλὰς καὶ ξένους καὶ πόλεις 
κεκτημένον. ἀλλ’, οἶμαι, τὸ μέλλον ἄδηλον πᾶσιν ἀνθρώ‐<td class=G rowspan=10><tr><th>5<td>ποις, καὶ μικροὶ καιροὶ μεγάλων πραγμάτων αἴτιοι γίγνονται. 
διὸ δεῖ μετριάζειν ἐν ταῖς εὐπραξίαις καὶ προορωμένους τὸ 
μέλλον φαίνεσθαι.<tr><td><h6>Or20</h6>. <h2>163</h2><td>    Πολλὰ δ’ ἄν τις ἔχοι λέγειν ἔτι καὶ διεξιέναι περὶ τοῦ 
μηδαμῇ μηδὲ καθ’ ἓν τοῦτον ἔχειν καλῶς τὸν νόμον μηδὲ 
συμφέρειν ὑμῖν· ἀλλ’ ἵν’ ἐν κεφαλαίῳ τοῦτο μάθητε κἀγὼ 
παύσωμαι λέγων, τάδε ποιήσατε· σκέψασθε παρ’ ἄλληλα καὶ<tr><th>5<td>λογίσασθε πρὸς ὑμᾶς αὐτοὺς τί συμβήσεται καταψηφισα‐ 
μένοις ὑμῖν τοῦ νόμου καὶ τί μή· εἶτα φυλάττετε καὶ μέ‐<tr><td><h6>Or20</h6>. <h2>164</h2><td>μνησθ’ ἃν ὑμῖν ἐξ ἑκατέρου φανῇ, ἵν’ ἕλησθε τὰ κρείττω. ἂν 
μὲν τοίνυν καταψηφίσησθε, ὥσπερ ἡμεῖς κελεύομεν, οἱ μὲν 
ἄξιοι παρ’ ὑμῶν τὰ δίκαι’ ἕξουσιν, εἰ δέ τις ἔστ’ ἀνάξιος, ὡς 
ἔστω, πρὸς τῷ τὴν δωρειὰν ἀφαιρεθῆναι δίκην ἣν ἂν ὑμῖν<tr><th>5<td>δοκῇ δώσει κατὰ τὸν παρεισενηνεγμένον νόμον· ἡ δὲ πόλις 
πιστή, δικαία, πρὸς ἅπαντας ἀψευδὴς φανήσεται. ἐὰν δ’ 
ἀποψηφίσησθε, ὃ μὴ ποιήσαιτε, οἱ μὲν χρηστοὶ διὰ τοὺς 
φαύλους ἀδικήσονται, οἱ δ’ ἀνάξιοι συμφορᾶς ἑτέροις αἴτιοι 
γενήσονται, δίκην δ’ οὐδ’ ἡντινοῦν αὐτοὶ δώσουσιν, ἡ δὲ πόλις<tr><th>10<td>τἀναντί’ ὧν εἶπον ἀρτίως, δόξει ἄπιστος, φθονερά, φαύλη παρὰ<tr><td><h6>Or20</h6>. <h2>165</h2><td>πᾶσιν εἶναι. οὔκουν ἄξιον, ὦ ἄνδρες Ἀθηναῖοι, τοσαύτην 
βλασφημίαν ἀντὶ καλῶν καὶ προσηκόντων ὑμῖν ἀγαθῶν 
ἑλέσθαι. καὶ γὰρ ἕκαστος ὑμῶν ἰδίᾳ μεθέξει τῆς δόξης τῶν 
κοινῇ γνωσθέντων. οὐ γὰρ ἀγνοεῖ τοῦτ’ οὐδεὶς οὔτε τῶν<tr><th>5<td>περιεστηκότων οὔτε τῶν ἄλλων, ὅτι ἐν μὲν τῷ δικαστηρίῳ 
Λεπτίνης πρὸς ἡμᾶς ἀγωνίζεται, ἐν δὲ τῇ τῶν καθημένων 
ὑμῶν ἑνὸς ἑκάστου γνώμῃ φιλανθρωπία πρὸς φθόνον καὶ 
δικαιοσύνη πρὸς κακίαν καὶ πάντα τὰ χρηστὰ πρὸς τὰ πονη‐<tr><td rowspan=2><h6>Or20</h6>. <h2>166</h2><td>ρότατ’ ἀντιτάττεται. ὧν τοῖς βελτίοσι πειθόμενοι καὶ κατὰ<tr><td>ταὔθ’ ἡμῖν θέμενοι τὴν ψῆφον, αὐτοί θ’ ἃ προσήκει δόξετ’ 
ἐγνωκέναι, καὶ τῇ πόλει τὰ κράτιστ’ ἔσεσθ’ ἐψηφισμένοι, 
κἄν τις ἄρ’ ἔλθῃ ποτὲ καιρός, οὐκ ἀπορήσετε τῶν ἐθελησόν‐<td class=G rowspan=4><tr><th>5<td>των ὑπὲρ ὑμῶν κινδυνεύειν. ὑπὲρ οὖν τούτων ἁπάντων 
οἶμαι δεῖν ὑμᾶς σπουδάζειν καὶ προσέχειν τὸν νοῦν, ὅπως μὴ 
βιασθῆθ’ ἁμαρτάνειν. πολλὰ γὰρ ὑμεῖς, ὦ ἄνδρες Ἀθηναῖοι, 
πολλάκις οὐκ ἐδιδάχθηθ’ ὡς ἔστι δίκαια, ἀλλ’ ἀφῃρέθηθ’ 
ὑπὸ τῆς τῶν λεγόντων κραυγῆς καὶ βίας καὶ ἀναισχυντίας.<tr><td><h6>Or20</h6>. <h2>167</h2><td>ὃ μὴ πάθητε νῦν· οὐ γὰρ ἄξιον. ἀλλ’ ἃ δίκαι’ ἐγνώκατε, 
ταῦτα φυλάξατε καὶ μνημονεύετε, ἕως ἂν ψηφίσησθε, ἵν’ 
εὔορκον θῆσθε τὴν ψῆφον κατὰ τῶν τὰ πονηρὰ συμβουλευόν‐ 
των. θαυμάζω δ’ ἔγωγε, εἰ τοῖς μὲν τὸ νόμισμα διαφθεί‐<tr><th rowspan=2>5<td>ρουσιν θάνατος παρ’ ὑμῖν ἐστιν ἡ ζημία, τοῖς δ’ ὅλην τὴν 
πόλιν κίβδηλον καὶ ἄπιστον ποιοῦσι λόγον δώσετε. οὐ 
δή πού γ’, ὦ Ζεῦ καὶ θεοί. 
    Οὐκ οἶδ’ ὅ τι δεῖ πλείω λέγειν· οἶμαι γὰρ ὑμᾶς οὐδὲν<tr><td>ἀγνοεῖν τῶν εἰρημένων.<td class=G></table>
<script>
var IL = ["Line", "Section"];
document.body.onload=f();
</script>
</body>
</html>
