<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>ISAEUS :: De Astyphilo :: TLG 0017 009</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0017.htm">0017</a> 009&nbsp;:: <strong><a class=CaCo href="0017.htm">ISAEUS</a></strong>&nbsp;:: <strong>De Astyphilo</strong></p>
<p class="AuthorInfo"><a class=CaCo href="0017.htm">ISAEUS</a> <a class="CanonEpi">Orat.</a><br />(<a class="CanonGeo">Atheniensis
fort. Chalcidicus</a>: <a class="CanonDat">5–4 B.C.</a>)</p><p class="WorkInfo"><strong>De Astyphilo</strong></p><p class="EditionInfo"><a class=CaE>Source: Roussel, P. (ed.), <em>Isée. Discours</em>, 2nd edn. Paris: Les Belles Lettres, 1960: 162–173.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Or9</h6>. <h2>1</h2><td>    Ἀδελφός μοι ἦν ὁμομήτριος, ὦ ἄνδρες, Ἀστύφιλος, 
οὗ ἐστιν ὁ κλῆρος· ἀποδημήσας οὖν μετὰ τῶν εἰς Μυτιλήνην 
στρατιωτῶν ἐτελεύτησε. Πειράσομαι δ’ ὑμῖν ἐπιδεῖξαι 
ὅπερ ἀντώμοσα, ὡς οὔτε ἐποιήσατο ἐκεῖνος ὑὸν ἑαυτῷ,<td class=K rowspan=4><tr><th>5<td>οὔτ’ ἔδωκε τὰ ἑαυτοῦ, οὔτε διαθήκας κατέλιπεν, οὔτε προσ‐ 
ήκει ἔχειν τὰ Ἀστυφίλου οὐδενὶ ἄλλῳ ἢ ἐμοί.<tr><td><h6>Or9</h6>. <h2>2</h2><td><a class=ML><div class=V3></div></a>Ἔστι 
γὰρ [ὁ] Κλέων οὑτοσὶ ἀνεψιὸς Ἀστυφίλῳ πρὸς πατρός, ὁ 
δὲ ὑὸς ὁ τούτου, ὃν εἰσποιεῖ ἐκείνῳ, ἀνεψιαδοῦς. Εἰσποίη‐ 
τος δ’ ἦν ὁ πατὴρ ὁ Κλέωνος εἰς ἄλλον οἶκον καὶ οὗτοι<tr><th rowspan=2>5<td>ἔτι εἰσὶν ἐν ἐκείνῳ τῷ οἴκῳ, ὥστε γένει μὲν διὰ τὸν νόμον 
οὐδὲν προσήκουσιν Ἀστυφίλῳ. Ἐπειδὴ δὲ κατὰ ταῦτα οὐκ 
ἦν ἀμφισβήτησις, διαθήκας, ὦ ἄνδρες, ψευδεῖς—ὡς ἐγὼ<tr><td>οἶμαι ἐπιδείξειν—κατεσκεύασαν 〈καὶ〉 ζητοῦσιν ἀποστε‐ 
ρῆσαί με τῶν τἀδελφοῦ.<td class=Y rowspan=9>162<tr><td><h6>Or9</h6>. <h2>3</h2><td><a class=ML><div class=JW></div></a>Καὶ οὕτω σφόδρα Κλέων οὑ‐ 
τοσὶ καὶ πρότερον καὶ νῦν οὐδένα ἄλλον τὸν κλῆρον ἡγεῖται 
ἕξειν ἢ αὐτὸν ὥστ’ ἐπειδὴ τάχιστα ἠγγέλθη Ἀστύφιλος 
τετελευτηκώς, τοῦ μὲν πατρὸς τοῦ ἐμοῦ ἀσθενοῦντος,<tr><th>5<td>ἐμοῦ δὲ οὐκ ἐπιδημοῦντος, ἀλλὰ στρατευομένου, εἰς τὸ 
χωρίον ἐνεβάτευσε, καὶ εἴ τι ἄλλο ἐκεῖνος κατέλιπεν, 
ἅπαντα ἔφη τοῦ ὑοῦ τοῦ ἑαυτοῦ εἶναι, πρίν τι ὑμᾶς ψη‐ 
φίσασθαι.<tr><td><h6>Or9</h6>. <h2>4</h2><td><a class=ML><div class=J6></div></a>Ἐπεὶ δ’ ἐκομίσθη τὰ ὀστᾶ τοῦ ἀδελφοῦ, ὁ 
μὲν προσποιούμενος πάλαι ὑὸς εἰσπεποιῆσθαι οὐ προύθετο 
οὐδ’ ἔθαψεν, ‖ οἱ δὲ φίλοι Ἀστυφίλου καὶ οἱ συστρα‐ 
τιῶται, ὁρῶντες τὸν πατέρα τὸν ἐμὸν ἀρρωστοῦντα, ἐμὲ<tr><th>5<td>δὲ οὐκ ἐπιδημοῦντα, αὐτοὶ καὶ προύθεντο καὶ τἆλλα πάντα 
τὰ νομιζόμενα ἐποίησαν καὶ τὸν ἐμὸν πατέρα ἀσθενοῦντα 
ἐπὶ τὸ μνῆμα ἤγαγον, εὖ εἰδότες ὅτι ἀσπάζοιτο αὐτὸν Ἀσ‐ 
τύφιλος. Τούτου δ’ ὑμῖν αὐτοὺς τοὺς ἐπιτηδείους τοὺς 
ἐκείνου μάρτυρας παρέξομαι τῶν παρόντων.<tr><th>10<td class=JS><a class="T Xp">Μάρτυρες</a><tr><td><h6>Or9</h6>. <h2>5</h2><td>    Ὅτι μὲν οὐκ ἔθαψε Κλέων Ἀστύφιλον, οὐδ’ 〈ἂν〉 αὐ‐ 
τὸς ἔξαρνος γένοιτο μεμαρτύρηταί τε ὑμῖν· ἐπειδὴ δὲ 
ἐπεδήμησα ἐγὼ καὶ ᾐσθόμην καρπουμένους τούτους τὰ 
ἐκείνου, ... ὁ δὲ ὑὸς αὐτοῦ ποιηθείη ὑπὸ Ἀστυφίλου, καὶ<tr><th>5<td>τούτων διαθήκας καταλίποι παρὰ Ἱεροκλεῖ Ἰφιστιάδῃ. 
Ἀκούσας δ’ ἐγὼ λέγοντος αὐτοῦ ταῦτα ἐπορευόμην παρὰ 
τὸν Ἱεροκλέα, εὖ μὲν εἰδὼς ὅτι ὡς οἷόν τε μάλιστα ἐπιτή‐ 
δειος εἴη Κλέωνι,<tr><td rowspan=2><h6>Or9</h6>. <h2>6</h2><td><a class=ML><div class=JM></div></a>οὐχ ἡγούμενος δ’ ἂν αὐτὸν τολμῆ‐ 
σαί τι ψεύσασθαι κατὰ Ἀστυφίλου τετελευτηκότος, καὶ<tr><td>ταῦτα θεῖον ὄντα καὶ ἐμοῦ καὶ ἐκείνου. Ὅμως δέ, ὦ ἄν‐ 
δρες, οὐδὲν τούτων ὑπολογισάμενος ὁ Ἱεροκλῆς, ἐρωτώ‐<td class=Y rowspan=9>163<tr><th>5<td>μενος ὑπ’ ἐμοῦ ἀπεκρίνατό μοι ὅτι ἔχοι τὰς διαθήκας· 
λαβεῖν δὲ ἔφη αὐτὰς παρὰ Ἀστυφίλου, ὅτε εἰς Μυτι‐ 
λήνην ἔμελλεν ἐκεῖνος ἐκπλεῖν. Ὡς δὲ ταῦτ’ ἔλεγεν, 
ἀνάγνωθί μοι ταύτην τὴν μαρτυρίαν [ὅτι Ἱεροκλῆς ἀπεκρί‐ 
νατο].<tr><th>10<td class=JS><a class="T Xp">Μαρτυρία</a><tr><td><h6>Or9</h6>. <h2>7</h2><td>    Ἐπειδὴ τοίνυν, ὦ ἄνδρες, οὔτε παραγενόμενος οὐ‐ 
δεὶς ἔτυχε τῶν οἰκείων ὅτε ὁ ἀδελφὸς ἐτελεύτησεν, οὔτε 
ἐγὼ ἐπεδήμουν ὅτε τὰ ὀστᾶ αὐτοῦ δεῦρο ἐκομίσθη, ἀναγ‐ 
καῖόν μοί ἐστιν ἐξ αὐτῶν ὧν οὗτοι λέγουσιν ἐλέγχειν ψευ‐<tr><th>5<td>δεῖς οὔσας τὰς διαθήκας [ἃς ἐποιήσατο]. Εἰκὸς γὰρ ἐκεῖνον 
οὐ μόνον ἐπιθυμεῖν ὑὸν ποιησάμενον καταλιπεῖν, ἀλλὰ καὶ 
σκοπεῖσθαι ὅπως κυριώτατα ἔσται ἃ ἂν διαθῆται, καὶ τήν 
τε οὐσίαν, ὃν ἂν ἐκεῖνος εἰσποιήσηται, οὗτος ἕξει, καὶ ἐπὶ 
τοὺς βωμοὺς τοὺς πατρῴους οὗτος βαδιεῖται, καὶ τελευτή‐<tr><th>10<td>σαντι αὐτῷ καὶ τοῖς ἐκείνου προγόνοις τὰ νομιζόμενα 
ποιήσει·<tr><td><h6>Or9</h6>. <h2>8</h2><td><a class=ML><div class=J4></div></a>ἅπαντα δὲ ταῦτα μάλιστ’ ἂν εἰδέναι ὅτι 
γένοιτο, εἰ μὴ ἄνευ τῶν οἰκείων τῶν ἑαυτοῦ τὰς διαθήκας 
ποιοῖτο, ἀλλὰ πρῶτον μὲν συγγενεῖς παρακαλέσας, ἔπειτα 
δὲ φράτερας καὶ δημότας, ἔπειτα τῶν ἄλλων ἐπιτηδείων<tr><th>5<td>ὅσους δύναιτο πλείστους· οὕτω γὰρ εἴτε κατὰ γένος εἴτε 
κατὰ δόσιν ἀμφισβητοίη τις, ῥᾳδίως ἂν ἐλέγχοιτο ψευδό‐ 
μενος.<tr><td><h6>Or9</h6>. <h2>9</h2><td><a class=ML><div class=J0></div></a>Ὁ τοίνυν Ἀστύφιλος οὐδὲν φαίνεται τοιοῦτον 
ποιήσας, οὐδὲ παραστησάμενος οὐδένα τούτων ὅτε διέθετο 
ἃ οὗτοί φασιν, εἰ μή τις ἄρα ὑπὸ τούτων πέπεισται ὁμολο‐ 
γεῖν παρεῖναι. Αὐτὸς δ’ ὑμῖν πάντας τούτους μαρτυροῦντας<tr><th>5<td>παρέξομαι. 
<div class=JO></div><a class="T Xp">Μάρτυρες</a><td class=Y rowspan=8>164<tr><td><h6>Or9</h6>. <h2>10</h2><td>    Ἴσως τοίνυν Κλέων οὑτοσὶ φήσει οὐκ εἰκὸς εἶναι 
τεκμηρίοις ὑμᾶς χρήσασθαι τούτοις τοῖς μάρτυσιν, ὅτι 
μαρτυροῦσι μὴ εἰδέναι Ἀστύφιλον ταῦτα διατιθέμενον. 
Ἐγὼ δ’ οἶμαι, περί γε διαθηκῶν οὔσης τῆς ἀμφισβητήσεως<tr><th>5<td>καὶ περὶ τοῦ ποιηθῆναί τινα ὑὸν Ἀστυφίλῳ, ἡμῖν πολὺ 
βεβαιοτέραν εἶναι μαρτυρίαν ἣν οἱ ἀναγκαῖοι 〈οἱ〉 ἐκείνου 
περὶ τῶν μεγίστων μή φασι παραγενέσθαι, μᾶλλον ἢ ἣν 
οἱ μηδὲν προσήκοντες μαρτυροῦσι παρεῖναι.<tr><td><h6>Or9</h6>. <h2>11</h2><td><a class=ML><div class=V2></div></a>Καὶ 
ἐχρῆν δ’, ὦ ἄνδρες, καὶ αὐτὸν Κλέωνα, μὴ δοκοῦντα εἶναι 
ἠλίθιον, ὅτε τὸν ὑὸν τὸν τούτου ἐποιεῖτο Ἀστύφιλος καὶ 
τὰς διαθήκας κατέλειπε, παρακαλέσαι εἴ τέ τινα συγγενῆ<tr><th>5<td>ἐπιδημοῦντα ἐγίγνωσκεν, καὶ τοὺς ἄλλους, ὅτῳ περ ἔμβραχυ 
ᾔδει Ἀστύφιλον χρώμενον. Κωλῦσαι μὲν γὰρ οὐδεὶς ἂν 
αὐτὸν ἐδύνατο, ὅτῳ ἐβούλετο, δοῦναι τὰ ἑαυτοῦ· τούτῳ δ’ 
ἂν μεγάλη μαρτυρία ἦν, ὅτι οὐ λάθρᾳ ταῦτα διέθετο.<tr><td><h6>Or9</h6>. <h2>12</h2><td>Ἔτι δ’, ὦ ἄνδρες, εἰ μὲν ὁ Ἀστύφιλος μηδένα ἐβούλετο 
εἰδέναι ὅτι τὸν Κλέωνος ὑὸν ἐποιεῖτο μηδ’ ὅτι διαθήκας 
καταλίποι, εἰκὸς ἦν μηδὲ ἄλλον μηδένα ἐγγεγράφθαι ἐν τῷ 
γραμματείῳ μάρτυρα· εἰ δ’ ἐναντίον μαρτύρων φαίνεται<tr><th>5<td>διαθέμενος, τούτων δὲ μὴ τῶν μάλιστα χρωμένων, ἀλλὰ τῶν 
ἐντυχόντων, πῶς εἰκός ἐστιν ἀληθεῖς εἶναι τὰς διαθήκας;<tr><td rowspan=2><h6>Or9</h6>. <h2>13</h2><td>Οὐ γὰρ 〈ἂν〉 ἡγοῦμαι ἔγωγε οὐδένα, ὑὸν ἑαυτῷ ποιού‐ 
μενον, τολμῆσαι ἄλλους τινὰς παρακαλέσαι ἢ ‖ τούτους, 
οἷς περ καὶ ἱερῶν καὶ ὁσίων κοινωνὸν ἀνθ’ αὑτοῦ εἰς τὸν<tr><td>ἔπειτα χρόνον ἔμελλε καταλείπειν. Ἀλλὰ μὴν οὐδ’ αἰσχυν‐<td class=Y rowspan=10>165<tr><th>5<td>θῆναι οὐδενὶ προσήκει ἐπὶ τοιαύταις διαθήκαις ὡς πλείσ‐ 
τους μάρτυρας παρίστασθαι, νόμου γε ὄντος ἐξεῖναι ὅτῳ 
βούλοιτο δοῦναι τὰ ἑαυτοῦ.<tr><td><h6>Or9</h6>. <h2>14</h2><td>    Σκέψασθε δέ, ὦ ἄνδρες, καὶ ἐκ τοῦ χρόνου ὃν οὗτοι 
λέγουσι περὶ τῶν διαθηκῶν. Ὅτε γὰρ εἰς Μυτιλήνην ἐξ‐ 
έπλει στρατευόμενος, τότε φασὶν αὐτὸν ταῦτα διαθέσθαι· 
φαίνεται δὲ ὁ Ἀστύφιλος τῷ τούτων λόγῳ τὰ μέλλοντα<tr><th>5<td>ἅπαντα ἔσεσθαι προειδώς. Πρῶτον μὲν γὰρ ἐστρατεύσατο 
εἰς Κόρινθον, ἔπειτα εἰς Θετταλίαν, ἔτι δὲ τὸν Θηβαϊκὸν 
πόλεμον ἅπαντα, καὶ ἄλλοσε ὅπου περ αἰσθάνοιτο στρά‐ 
τευμα συλλεγόμενον, ἁπανταχοῖ ἀπεδήμει λοχαγῶν· καὶ 
οὐδ’ ἐν μιᾷ τούτων τῶν ἐξόδων διαθήκας κατέλιπεν. Ἡ δὲ<tr><th>10<td>εἰς τὴν Μυτιλήνην στρατεία τελευταία αὐτῷ ἐγένετο, ἐν 
ᾗ καὶ ἀπέθανε.<tr><td><h6>Or9</h6>. <h2>15</h2><td><a class=ML><div class=JG></div></a>Τῷ οὖν ἂν ὑμῶν φανείη πιστόν, πρό‐ 
τερον ἄλλας στρατείας τοῦ Ἀστυφίλου στρατευομένου καὶ 
εὖ εἰδότος ὅτι ἐν ἁπάσαις μέλλοι κινδυνεύειν, οὕτως ἀκρι‐ 
βῶς τὰ παρὰ τῆς τύχης συμβῆναι ὥστε ἐν μὲν τῷ πρόσθεν<tr><th>5<td>χρόνῳ μηδὲ περὶ ἑνὸς αὐτὸν τῶν αὑτοῦ διαθέσθαι, ὅτε δὲ 
τὸ τελευταῖον ἔμελλε στρατεύεσθαι, ἐθελοντήν τε ἐκπλέοντα 
καὶ μάλιστα ἐκ ταύτης τῆς στρατείας ἐλπίζοντα σωθήσεσ‐ 
θαι—πῶς τοῦτο πιστὸν ἤδη; —τὰς διαθήκας τότε κατα‐ 
λιπεῖν καὶ ἐκπλεύσαντα τελευτῆσαι;<tr><td><h6>Or9</h6>. <h2>16</h2><td>    Χωρὶς δὲ τούτων, ὦ ἄνδρες δικασταί, ἔτι μείζω 
τεκμήρια παρέξομαι ὡς οὐδὲν ἀληθὲς λέγουσιν οὗτοι. Ἐπι‐ 
δείξω γὰρ ὑμῖν ἔχθιστον ἁπάντων ὄντα Ἀστύφιλον Κλέωνι, 
καὶ οὕτω σφόδρα καὶ δικαίως μισοῦντα τοῦτον ὥστε πολὺ<tr><th>5<td>ἂν θᾶττον διαθέμενον μηδένα ποτὲ τῶν ἑαυτοῦ οἰκείων 
διαλεχθῆναι Κλέωνι μᾶλλον ἢ τὸν τούτου ὑὸν ποιησάμε‐ 
νον.<tr><td rowspan=2><h6>Or9</h6>. <h2>17</h2><td class=Qk>Εὐθυκράτει γάρ, ὦ ἄνδρες, τῷ πατρὶ τῷ Ἀστυ‐<tr><td>φίλου αἴτιος γενέσθαι λέγεται τοῦ θανάτου Θούδιππος ὁ 
Κλέωνος τουτουὶ πατήρ, αἰκισάμενος ἐκεῖνον διαφορᾶς 
τινος αὐτοῖς γενομένης ἐν τῇ νεμήσει τοῦ χωρίου, καὶ οὕ‐<td class=Y rowspan=8>166<tr><th>5<td>τως αὐτὸν διατεθῆναι ὥστε ἐκ τῶν πληγῶν αὐτὸν ἀσθενή‐ 
σαντα οὐ πολλαῖς ἡμέραις ὕστερον ἀποθανεῖν.<tr><td><h6>Or9</h6>. <h2>18</h2><td><a class=ML><div class=V3></div></a>Ὡς 
δὲ ταῦτ’ ἐστὶν ἀληθῆ, ἴσως μὲν καὶ Ἀραφηνίων [καὶ] πολ‐ 
λοὶ τῶν τότε συγγεωργούντων μαρτυρήσειαν ἄν μοι, διαρ‐ 
ρήδην δὲ 〈τὸν μαρτυρήσοντα〉 περὶ τηλικούτου πράγματος<tr><th>5<td>οὐκ ἂν ἔχοιμι ὅπως ὑμῖν παρασχοίμην. Καὶ γὰρ αὐτὸν 
τυπτόμενον ἰδὼν Ἱεροκλῆς, ὁ τὸ γραμματεῖον φάσκων παρ’ 
ἑαυτῷ τεθῆναι, οἶδ’ ὅτι οὐκ ἂν ἐθελήσειε μαρτυρῆσαι ἐναν‐ 
τία ταῖς διαθήκαις αἷς αὐτὸς ἀποφαίνει. Ὅμως μέντοι 
καὶ κάλει Ἱεροκλέα, ἵνα ἐναντίον τούτων μαρτυρήσῃ ἢ<tr><th>10<td>ἐξομόσηται. 
<div class=JO></div><a class="T Xp">Ἐξωμοσία</a><tr><td><h6>Or9</h6>. <h2>19</h2><td>    Ἀκριβῶς μὲν ᾔδειν· τοῦ γὰρ αὐτοῦ ἀνδρός ἐστιν, 
ἃ μὲν οἶδεν ἐξόμνυσθαι, τῶν δὲ μὴ γενομένων πίστιν ἐθέ‐ 
λειν ἐπιθεῖναι ἦ μὴν εἰδέναι γενόμενα· ὡς δέ, ὅτε ἀπ‐ 
έθνῃσκεν [ὁ] Εὐθυκράτης ὁ πατὴρ Ἀστυφίλου, ἐπέσκηψε<tr><th>5<td>τοῖς οἰκείοις μηδένα ποτὲ ἐᾶσαι ἐλθεῖν τῶν Θουδίππου ἐπὶ 
τὸ μνῆμα τὸ ἑαυτοῦ, τούτων ὑμῖν τὸν ἔχοντα τὴν τηθίδα 
τὴν Ἀστυφίλου μάρτυρα παρέξομαι. 
<div class=JS></div><a class="T Xp">Μαρτυρία</a><tr><td rowspan=2><h6>Or9</h6>. <h2>20</h2><td class=QE>Ἀκούων τοίνυν ταῦτα ὁ Ἀστύφιλος καὶ τούτου καὶ<tr><td>τῶν ἄλλων προσηκόντων εὐθέως ἐκ παιδίου, ἐπειδὴ τάχιστα 
ἤρχετο φρονεῖν, οὐδεπώποτε διελέχθη Κλέωνι, ἀλλὰ πρό‐ 
τερον ἐτελεύτησεν, οὐχ ἡγούμενος ὅσιον εἶναι, τοιαύτην<td class=Y rowspan=8>167<tr><th>5<td>αἰτίαν ἔχοντος Θουδίππου περὶ τὸν αὑτοῦ πατέρα, τῷ 
ἐκείνου ὑεῖ διαλέγεσθαι. Ὡς οὖν τὸν ἅπαντα χρόνον διά‐ 
φορος ἦν Κλέωνι, τούτων ὑμῖν τοὺς συνειδότας μάρτυρας 
παρέξομαι. 
<div class=JS></div><a class="T Xp">Μάρτυρες</a><tr><td><h6>Or9</h6>. <h2>21</h2><td>    Εἰς τὰς θυσίας τοίνυν, ἐν αἷσπερ οἱ ἄλλοι Ἀθηναῖοι 
ἑστιῶνται, πρῶτον μὲν δημότην ὄντα, ἔπειτα ἀνεψιόν, 
ἔτι δὲ τὸν ὑὸν τὸν τούτου μέλλοντα ποιεῖσθαι, εἰκὸς δήπου 
ἦν, ὁπότε περ ἐπιδημοίη, μηδὲ μεθ’ ἑνὸς ἄλλου ἰέναι τὸν<tr><th>5<td>Ἀστύφιλον ἢ μετὰ Κλέωνος. Ὡς τοίνυν οὐδέποτ’ ἦλθε 
μετ’ αὐτοῦ, ὑμῖν τῶν δημοτῶν μαρτυρίαν ‖ ἀναγνώσεται. 
<div class=JS></div><a class="T Xp">Μαρτυρία</a><tr><td><h6>Or9</h6>. <h2>22</h2><td>    Οὕτως τοίνυν διακείμενος τῷ τετελευτηκότι Κλέων 
ἀξιοῖ τὸν ὑὸν τὸν ἑαυτοῦ τὰ ἐκείνου ἔχειν. Καὶ τί δεῖ τοῦ‐ 
τον λέγειν; Ἀλλ’ Ἱεροκλῆς, θεῖος ὢν 〈καὶ ἐκείνῳ〉 καὶ ἐμοί, 
οὕτως ἐστὶ τολμηρὸς ὥστε οὐ γενομένας διαθήκας ἥκει<tr><th>5<td>φέρων, καί φησι παρ’ ἑαυτῷ Ἀστύφιλον ταύτας καταλι‐ 
πεῖν.<tr><td><h6>Or9</h6>. <h2>23</h2><td><a class=ML><div class=Qs></div></a>Καίτοι, Ἱερόκλεις, πολλὰ κἀγαθὰ παθὼν ὑπὸ 
Θεοφράστου τοῦ πατρὸς τοῦ ἐμοῦ, ὅτε χεῖρον ἔπραττες 
ἢ νυνί, καὶ ὑπὸ Ἀστυφίλου, οὐδετέρῳ αὐτοῖν τὴν ἀξίαν 
χάριν ἀποδίδως· ἐμὲ μὲν γὰρ ὑὸν ὄντα Θεοφράστου, σαυ‐<tr><th rowspan=2>5<td>τοῦ δὲ ἀδελφιδοῦν, ἀποστερεῖς ἅ μοι οἱ νόμοι ἔδοσαν, Ἀσ‐<tr><td>τυφίλου δὲ τεθνεῶτος καταψεύδῃ καὶ τὸ κατὰ σαυτὸν 
μέρος τοὺς ἐχθίστους καθίστης τῶν ἐκείνου κληρονόμους.<td class=Y rowspan=8>168<tr><td><h6>Or9</h6>. <h2>24</h2><td>Καὶ πρὶν μὲν ληχθῆναι τοῦ κλήρου, ὦ ἄνδρες, εὖ εἰδὼς 
ὁ Ἱεροκλῆς ὅτι οὐδενὶ ἄλλῳ γίγνοιτο τὰ Ἀστυφίλου ἢ ἐμοί, 
ἐν μέρει ἑκάστῳ τῶν ἐκείνου ἐπιτηδείων προσῄει πωλῶν 
τὸ πρᾶγμα καὶ τοὺς οὐδὲν προσήκοντας πείθων ἀμφισβη‐<tr><th>5<td>τεῖν, λέγων ὅτι θεῖος εἴη Ἀστυφίλῳ καὶ ἀποφανοίη διαθή‐ 
κας ἐκεῖνον καταλελοιπότα, εἴ τις αὐτῷ κοινώσαιτο· ἐπειδὴ 
δὲ πρὸς Κλέωνα διωμολογήσατο καὶ τῶν τοῦ ἀδελφοῦ ἐμε‐ 
ρίσατο, νυνὶ ὡς ἀληθῆ λέγων ἀξιώσει πιστεύεσθαι. Δοκεῖ 
δέ μοι κἂν ὀμόσαι ἄσμενος, εἴ τις αὐτῷ ὅρκον διδοίη.<tr><td><h6>Or9</h6>. <h2>25</h2><td>Καὶ ἐμοὶ μὲν συγγενὴς ὢν οὐδὲ τὰ γενόμενα ἐθέλει μαρτυ‐ 
ρεῖν, ᾧ δ’ οὐδὲν προσήκει, τούτῳ τὰ ψευδῆ συλλαμβάνει καὶ 
τῶν οὐ πραχθέντων γραμματεῖον ἥκει φέρων· πολὺ γὰρ 
προυργιαίτερον ἡγεῖται εἶναι τὸ χρηματίζεσθαι ἢ τὴν ἐμὴν<tr><th>5<td>συγγένειαν. Ὡς δὲ ἐπηγγέλλετο περιιὼν διαθήκας ἀποφα‐ 
νεῖν, εἴ τις αὐτῷ κοινώσαιτο, αὐτοὺς ὑμῖν οἷς προσῆλθε 
μάρτυρας παρέξομαι. 
<div class=JO></div><a class="T Xp">Μάρτυρες</a><tr><td><h6>Or9</h6>. <h2>26</h2><td>    Τί οὖν χρή, ὦ ἄνδρες, ὄνομα θέσθαι τούτῳ τῷ ἀνδρί, 
ὅστις ἐθέλει οὕτω ῥᾳδίως διὰ τὸ ἑαυτοῦ κέρδος τῶν τεθνεώ‐ 
των τινὸς καταψεύδεσθαι; Ὡς δὲ οὐδὲ Κλέωνι προῖκα τὰς 
διαθήκας ἀποφαίνει, ἀλλὰ μισθὸν εἴληφεν, αὕτη ὑμῖν ἡ<tr><th>5<td>μαρτυρία οὐ μικρὸν τεκμήριον ἔσται. Τοιαῦτα μέντοι κοινῇ 
ἐπ’ ἐμοὶ τεχνάζουσιν· ἡγεῖται γὰρ αὐτῶν ἑκάτερος εὕρημα 
ἔχειν ὅ τι ἂν τῶν Ἀστυφίλου λάβῃ.<tr><td rowspan=2><h6>Or9</h6>. <h2>27</h2><td class=QE>Ὡς μὲν οὖν οὐκ εἰσὶν ἀληθεῖς αἱ διαθῆκαι, ἀλλὰ<tr><td>Κλέων καὶ Ἱεροκλῆς βούλονται ὑμᾶς ἐξαπατῆσαι, καθ’ 
ὅσον ἐδυνάμην ἀπέδειξα· ὡς δ’ εἰ καὶ μηδὲν προσήκων 
ἔτυχον Ἀστυφίλῳ, δικαιότερός εἰμι ἔχειν τὰ ἐκείνου ἢ<td class=Y rowspan=6>169<tr><th>5<td>οὗτοι, διδάξω ὑμᾶς. Ὅτε γὰρ ἐλάμβανε Θεόφραστος ὁ ἐμὸς 
πατὴρ τὴν ἐμὴν μητέρα καὶ Ἀστυφίλου παρὰ Ἱεροκλέους, 
ἦλθε καὶ αὐτὸν ἐκεῖνον ἔχουσα μικρὸν ὄντα, καὶ διῃτᾶτο 
παρ’ ἡμῖν τὸν ἅπαντα χρόνον ὁ Ἀστύφιλος καὶ ἐπαιδεύθη 
ὑπὸ τοῦ πατρὸς τοῦ ἐμοῦ.<tr><td><h6>Or9</h6>. <h2>28</h2><td><a class=ML><div class=Ja></div></a>Καὶ ἐπειδὴ ἐγὼ ἐγενόμην 
καὶ ὥραν εἶχον παιδεύεσθαι, μετ’ ἐκείνου συνεπαιδευόμην. 
Λαβὲ δέ μοι ταύτην τὴν μαρτυρίαν, εἶτα τῶν διδασκάλων 
ὅποι ἐφοιτῶμεν.<tr><th>5<td><div class=JO></div><a class="T Xp">Μαρτυρίαι 
</a>    Τὸ τοίνυν χωρίον τὸ ἐκείνου πατρῷον, ὦ ἄνδρες, ὁ πατὴρ 
ὁ ἐμὸς ἐφύτευσε καὶ ἐγεώργει καὶ ἐποίει διπλασίου ἄξιον. 
Ἀνάβητέ μοι καὶ τούτων μάρτυρες. 
<div class=JO></div><a class="T Xp">Μάρτυρες</a><tr><td><h6>Or9</h6>. <h2>29</h2><td>    Ἐπεὶ τοίνυν ἐδοκιμάσθη ὁ ἀδελφός, ἀπέλαβε πάντα 
ὀρθῶς καὶ δικαίως, ὥστε ἐκεῖνον μηδεπώποτε μηδὲν ἐγκα‐ 
λέσαι τῷ ἐμῷ πατρί. Μετὰ δὲ ταῦτα τὴν ἀδελφὴν τὴν ἐκεί‐ 
νου ὁμοπατρίαν ἠγγύησεν ὁ ἐμὸς πατὴρ ὅτῳ ἐδόκει αὐτῷ,<tr><th rowspan=2>5<td>καὶ τἆλλα διῴκει. καὶ ταῦτα τῷ Ἀστυφίλῳ ἐξήρκει· ἱκανὴν 
γὰρ ἡγήσατο βάσανον εἰληφέναι ἀπὸ τοῦ πατρὸς τοῦ 
ἐμοῦ τῆς εἰς αὑτὸν εὐνοίας, ἐκ μικροῦ παιδίου τεθραμ‐ 
μένος παρ’ αὐτῷ. Μαρτυρήσουσι δὲ ὑμῖν καὶ περὶ τῆς ἐγ‐<tr><td>γύης οἱ εἰδότες.<td class=Y rowspan=8>170<tr><th>10<td class=JO><a class="T Xp">Μάρτυρες</a><tr><td><h6>Or9</h6>. <h2>30</h2><td>    Εἰς τοίνυν τὰ ἱερὰ ὁ πατὴρ ὁ ἐμὸς τὸν Ἀστύφιλον 
〈ὄντα〉 παῖδα ἦγε μεθ’ ἑαυτοῦ ὥσπερ καὶ ἐμὲ πανταχῇ· καὶ 
εἰς τοὺς θιασώτας τοὺς Ἡρακλέους ἐκεῖνον [αὐτὸν] εἰσή‐ 
γαγεν ἵνα μετέχοι τῆς κοινωνίας. Αὐτοὶ δ’ ὑμῖν οἱ θιασῶται<tr><th>5<td>μαρτυρήσουσιν. 
<div class=JO></div><a class="T Xp">Μάρτυρες 
</a>    Ἐγὼ δέ, ‖ ὦ ἄνδρες, ὡς διεκείμην πρὸς τὸν ἀδελφόν, 
σκέψασθε. Πρῶτον μὲν γὰρ συνετράφην ἐκείνῳ ἐκ παιδίου, 
ἔπειτα οὐδέποτε διάφορος ἐγενόμην, ἀλλ’ ἠσπάζετό με, ὡς<tr><th>10<td>ἴσασιν οἱ οἰκεῖοι πάντες οἱ ἡμέτεροι καὶ οἱ φίλοι· οὓς βού‐ 
λομαι ὑμῖν μάρτυρας ἀναβιβάσαι. 
<div class=JO></div><a class="T Xp">Μάρτυρες</a><tr><td><h6>Or9</h6>. <h2>31</h2><td>    Δοκεῖ ἂν οὖν ὑμῖν Ἀστύφιλος, ὦ ἄνδρες, οὕτως μὲν 
μισῶν Κλέωνα, τοσαῦτα δ’ ἀγαθὰ ὑπὸ τοῦ πατρὸς τοῦ ἐμοῦ 
πεπονθώς, αὐτὸς τῶν ἐχθρῶν ἄν τινος ὑὸν ποιήσασθαι ἢ 
τὰ ἑαυτοῦ δοῦναι, τοὺς εὐεργέτας καὶ τοὺς συγγενεῖς ἀπο‐<tr><th>5<td>στερήσας; Ἐγὼ μὲν οὐκ ἂν οἴομαι, εἰ καὶ δεκάκις ὁ Ἱερο‐ 
κλῆς διαθήκας ψευδεῖς ἀποδεικνύει, ἀλλὰ καὶ διὰ τὸ 
ἀδελφὸν εἶναι καὶ διὰ τὴν ἄλλην οἰκειότητα πολὺ μᾶλλον 
προσήκειν ἐμοὶ ἢ τῷ Κλέωνος ὑεῖ,<tr><td rowspan=2><h6>Or9</h6>. <h2>32</h2><td><a class=ML><div class=Jq></div></a>ἐπεὶ τούτοις γε 
οὐδὲ προσποιήσασθαι καλὸν ἦν τῶν Ἀστυφίλου, οἵτινες<tr><td>οὕτω διέκειντο πρὸς αὐτόν, τὰ δὲ ὀστᾶ οὐκ ἔθαψαν, ἀλλὰ 
πρότερον ἐπὶ τὴν οὐσίαν ἦλθον πρὶν ἐκείνῳ τὰ νομιζόμενα<td class=Y rowspan=9>171<tr><th>5<td>ποιῆσαι. Ἔπειτα νῦν ἀξιώσουσι κληρονομεῖν τῶν Ἀστυ‐ 
φίλου οὐ μόνον τὰς διαθήκας λέγοντες, ἀλλὰ καὶ τὸ γένος 
παρατιθέντες, ὅτι ἀνεψιὸς ἦν Κλέων πρὸς πατρός.<tr><td><h6>Or9</h6>. <h2>33</h2><td>Ὑμᾶς δέ, ὦ ἄνδρες, οὐκ εἰκός ἐστι τῷ τούτου γένει προσ‐ 
έχειν τὸν νοῦν· οὐδεὶς γὰρ πώποτε ἐκποίητος γενόμενος 
ἐκληρονόμησε τοῦ οἴκου ὅθεν ἐξεποιήθη, ἐὰν μὴ ἐπανέλθῃ 
κατὰ τὸν νόμον. ... οὗτοι μέντοι ἀκριβῶς εἰδότες ὅτι οὐκ<tr><th>5<td>ἐποιήσατο Ἀστύφιλος τὸν Κλέωνος ὑόν, πολλάκις ἐληλυ‐ 
θότι αὐτῷ οὐδεπώποτε κεκρεανομήκασι. Λαβέ μοι καὶ ταύ‐ 
την τὴν μαρτυρίαν. 
<div class=JS></div><a class="T Xp">Μαρτυρία</a><tr><td><h6>Or9</h6>. <h2>34</h2><td>    Ἑκατέρῳ οὖν ἡμῶν, ἐξ ὧν ἀντωμόσαμεν σκεψάμε‐ 
νοι, ψηφίσασθε. Κλέων μὲν γάρ φησι τὸν ὑὸν τὸν ἑαυτοῦ 
Ἀστυφίλῳ εἰσποιηθῆναι, καὶ ταῦτ’ ἐκεῖνον διαθέσθαι· ἐγὼ 
δ’ οὔ φημι, ἀλλ’ ἐμὰ εἶναι πάντα τὰ Ἀστυφίλου, ἀδελφὸς<tr><th>5<td>ὢν ἐκείνου, ὡς καὶ αὐτοὶ οὗτοι ἴσασι. Μὴ τοίνυν, ὦ ἄν‐ 
δρες, εἰσποιήσητε ὑὸν Ἀστυφίλῳ ὃν οὐδ’ 〈ἂν〉 αὐτὸς ζῶν 
ἐκεῖνος ἐποιήσατο, ἀλλὰ τοὺς νόμους οὓς ὑμεῖς ἔθεσθε 
βεβαιώσατέ μοι· κατὰ τούτους γὰρ ἀμφισβητῶ, ὁσιωτάτην 
δέησιν δεόμενος, ὦ ἄνδρες, τῆς τοῦ ἀδελφοῦ οὐσίας κλη‐<tr><th>10<td>ρονόμον με καταστῆσαι.<tr><td><h6>Or9</h6>. <h2>35</h2><td><a class=ML><div class=JW></div></a>Ἀπέδειξα 〈δ’〉 ὑμῖν ὡς 
οὐδενὶ ἐκεῖνος δέδωκε τὰ ἑαυτοῦ, καὶ μάρτυρας ἁπάντων 
ὧν εἶπον παρεσχόμην. Βοηθήσατε οὖν μοι, καὶ εἰ λέγειν 
ἐμοῦ δύναται Κλέων μᾶλλον, τοῦτο αὐτῷ ἄνευ τοῦ νόμου<tr><th rowspan=2>5<td>καὶ τοῦ δικαίου μηδὲν ἰσχυσάτω, ἀλλ’ ὑμᾶς αὐτοὺς βραβευ‐ 
τὰς ἁπάντων καταστήσατε. Διὰ τοῦτο γὰρ συλλέγεσθε, 
ἵνα τοῖς μὲν ἀναισχυντοῦσι μηδὲν πλέον ᾖ, οἱ δὲ ἀδυνα‐<tr><td>τώτεροι τολμῶσι περὶ τῶν δικαίων ἀμφισβητεῖν, εὖ εἰδότες 
ὅτι ὑμεῖς οὐδενὶ ἄλλῳ τὸν νοῦν προσέχετε.<td class=Y rowspan=5>172<tr><td><h6>Or9</h6>. <h2>36</h2><td><a class=ML><div class=V2></div></a>Ἅπαντες 
οὖν, ὦ ἄνδρες, μετ’ ἐμοῦ γένεσθε· ὡς ἐάν τι ἄλλο ψηφί‐ 
σησθε Κλέωνι πειθόμενοι, σκέψασθε ὁπόσων αἴτιοι γενή‐ 
σεσθε. Πρῶτον μὲν τοὺς ἐχθίστους Ἀστυφίλου ἐπί τε τὰ<tr><th>5<td>μνήματα ἰέναι καὶ ἐπὶ τὰ ἱερὰ 〈τὰ〉 ἐκείνου ποιήσετε· 
ἔπειτα τὰς Εὐθυκράτους ἐπισκήψεις, τοῦ πατρὸς τοῦ 
Ἀστυφίλου, ἀκύρους ποιήσετε, ἃς αὐτὸς πρότερον ἀπέθα‐ 
νεν ἢ παραβῆναι· ἔπειτα τετελευτηκότα Ἀστύφιλον παρα‐ 
νοίας αἱρήσετε·<tr><td><h6>Or9</h6>. <h2>37</h2><td><a class=ML><div class=JI></div></a>εἰ γὰρ τοῦτον ἐποιήσατο ὑὸν οὗ τῷ 
πατρὶ πολεμιώτατος ἦν, πῶς οὐ δόξει τοῖς ἀκούσασι παρα‐ 
νοεῖν ἢ ὑπὸ φαρμάκων διεφθάρθαι; Ἔτι δ’ ἐμέ, ὦ ἄνδρες 
δικασταί, ἐκτραφέντα ἐν τῷ αὐτῷ καὶ συμπαιδευθέντα Ἀσ‐<tr><th rowspan=2>5<td>τυφίλῳ καὶ ἀδελφὸν ὄντα, περιόψεσθε ὑπὸ Κλέωνος ἀπο‐ 
στερηθέντα τῶν ἐκείνου. Ἀντιβολῶ ὑμᾶς καὶ ἱκετεύω ἐκ 
παντὸς τρόπου ψηφίσασθαί μοι· οὕτω γὰρ ἂν μάλιστα Ἀσ‐<tr><td>τυφίλῳ τε χαρίσαισθε κἀμὲ οὐκ ἂν ἀδικήσαιτε. ‖<td class=Y>173</table>
<script>
var IL = ["Line", "Section"];
document.body.onload=f();
</script>
</body>
</html>
