<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>PLUTARCHUS :: Conjugalia praecepta (138a–146a) :: TLG 0007 078</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0007.htm">0007</a> 078&nbsp;:: <strong><a class=CaCo href="0007.htm">PLUTARCHUS</a></strong>&nbsp;:: <strong>Conjugalia praecepta </strong>(138a–146a)</p>
<p class="AuthorInfo"><a class=CaCo href="0007.htm">PLUTARCHUS</a> <a class="CanonEpi">Biogr.
Phil.</a><br />(<a class="CanonGeo">Chaeronensis</a>: <a class="CanonDat">A.D. 1–2</a>)</p><p class="WorkInfo"><strong>Conjugalia praecepta </strong>(138a–146a)</p><p class="EditionInfo"><a class=CaE>Source: Babbitt, F.C. (ed.), <em>Plutarch’s moralia</em>, vol. 2. Cambridge, Mass.: Harvard University Press, 1928 (repr. 1962): 298–342.</a></p><p class="CitationStyle">Citation: Stephanus page&nbsp;&mdash; section&nbsp;&mdash; (line)</p>
<tr><td class=qS colspan=3> <tr><td><h3>t</h3> <h2>1</h2><td class=J0><a class=T>ΓΑΜΙΚΑ ΠΑΡΑΓΓΕΛΜΑΤΑ</a><td class=K rowspan=7><tr><td><h3>138</h3> <h2>A</h2><td><span class=F_1>ΠΛΟΥΤΑΡΧΟΣ ΠΟΛΛΙΑΝΩΙ ΚΑΙ ΕΥΡΥΔΙΚΗΙ ΕΥ ΠΡΑΤΤΕΙΝ</span><tr><th>1<td class=B> <tr><td><h3>138</h3> <h2>B</h2><td>    Μετὰ τὸν πάτριον θεσμόν, ὃν ὑμῖν ἡ τῆς Δήμη‐ 
τρος ἱέρεια συνειργνυμένοις ἐφήρμοσεν, οἶμαι καὶ 
τὸν λόγον ὁμοῦ συνεφαπτόμενον ὑμῶν καὶ συν‐ 
υμεναιοῦντα χρήσιμον ἄν τι ποιῆσαι καὶ τῷ νόμῳ<tr><th>5<td>προσῳδόν. 
    Ἐν μὲν γὰρ τοῖς μουσικοῖς ἕνα τῶν αὐλητικῶν 
νόμων ἱππόθορον ἐκάλουν, μέλος τι τοῖς ἵπποις 
ὁρμῆς ἐπεγερτικὸν ὡς ἔοικεν ἐνδιδόν τε περὶ 
τὰς ὀχείας· φιλοσοφίᾳ δὲ πολλῶν λόγων καὶ καλῶν<tr><td><h3>138</h3> <h2>C</h2><td>ἐνόντων, οὐδενὸς ἧττον ἄξιος σπουδῆς ὁ γαμήλιός 
ἐστιν οὗτος, ᾧ κατᾴδουσα τοὺς ἐπὶ βίου κοινωνίᾳ 
συνιόντας εἰς ταὐτὸ πράους τε παρέχει καὶ χειρο‐ 
ήθεις ἀλλήλοις. ὧν οὖν ἀκηκόατε πολλάκις ἐν φιλο‐<tr><th rowspan=2>5<td>σοφίᾳ παρατρεφόμενοι κεφάλαια συντάξας ἔν τισιν 
ὁμοιότησι βραχείαις, ὡς εὐμνημόνευτα μᾶλλον εἴη,<tr><td>κοινὸν ἀμφοτέροις πέμπω δῶρον, εὐχόμενος τῇ 
Ἀφροδίτῃ τὰς Μούσας παρεῖναι καὶ συνεργεῖν, ὡς 
μήτε λύραν τινὰ μήτε κιθάραν μᾶλλον αὐταῖς ἢ<td class=Y rowspan=7>298<tr><th>10<td>τὴν περὶ γάμον καὶ οἶκον ἐμμέλειαν ἡρμοσμένην 
παρέχειν διὰ λόγου καὶ ἁρμονίας καὶ φιλοσοφίας 
προσῆκον. καὶ γὰρ οἱ παλαιοὶ τῇ Ἀφροδίτῃ τὸν 
Ἑρμῆν συγκαθίδρυσαν, ὡς τῆς περὶ τὸν γάμον<tr><td><h3>138</h3> <h2>D</h2><td>ἡδονῆς μάλιστα λόγου δεομένης, τήν τε Πειθὼ 
καὶ τὰς Χάριτας, ἵνα πείθοντες διαπράττωνται 
παρ’ ἀλλήλων ἃ βούλονται, μὴ μαχόμενοι μηδὲ 
φιλονεικοῦντες.<tr><th>4<td class=B> <tr><th>5<td>    Ὁ Σόλων ἐκέλευε τὴν νύμφην τῷ νυμφίῳ 
συγκατακλίνεσθαι μήλου κυδωνίου κατατραγοῦσαν, 
αἰνιττόμενος ὡς ἔοικεν ὅτι δεῖ τὴν ἀπὸ στόματος 
καὶ φωνῆς χάριν εὐάρμοστον εἶναι πρῶτον καὶ 
ἡδεῖαν.<tr><th>10<td>    Ἐν Βοιωτίᾳ τὴν νύμφην κατακαλύψαντες 
ἀσφαραγωνιᾷ στεφανοῦσιν· ἐκείνη τε γὰρ ἥδιστον 
ἐκ τραχυτάτης ἀκάνθης καρπὸν ἀναδίδωσιν, ἥ τε 
νύμφη τῷ μὴ φυγόντι μηδὲ δυσχεράναντι τὴν 
πρώτην χαλεπότητα καὶ ἀηδίαν αὐτῆς ἥμερον καὶ<tr><td><h3>138</h3> <h2>E</h2><td>γλυκεῖαν παρέξει συμβίωσιν. οἱ δὲ τὰς πρώτας 
τῶν παρθένων διαφορὰς μὴ ὑπομείναντες οὐδὲν ἀπο‐ 
λείπουσι τῶν διὰ τὸν ὄμφακα τὴν σταφυλὴν ἑτέ‐ 
ροις προϊεμένων. πολλαὶ δὲ καὶ τῶν νεογάμων δυσ‐<tr><th>5<td>χεράνασαι διὰ τὰ πρῶτα τοὺς νυμφίους ὅμοιον 
ἔπαθον πάθος τοῖς τὴν μὲν πληγὴν τῆς μελίττης 
ὑπομείνασι, τὸ δὲ κηρίον προεμένοις. 
    Ἐν ἀρχῇ μάλιστα δεῖ τὰς διαφορὰς καὶ τὰς 
προσκρούσεις φυλάττεσθαι τοὺς γεγαμηκότας, ὁρῶν‐<td class=Y rowspan=8>300<tr><th>10<td>τας ὅτι καὶ τὰ συναρμοσθέντα τῶν σκευῶν κατ’ ἀρ‐ 
χὰς μὲν ὑπὸ τῆς τυχούσης ῥᾳδίως διασπᾶται προ‐<tr><td><h3>138</h3> <h2>F</h2><td>φάσεως, χρόνῳ δὲ τῶν ἁρμῶν σύμπηξιν λαβόντων 
μόλις ὑπὸ πυρὸς καὶ σιδήρου διαλύεται. 
    Ὥσπερ τὸ πῦρ ἐξάπτεται μὲν εὐχερῶς ἐν 
ἀχύροις καὶ θρυαλλίδι καὶ θριξὶ λαγῴαις, σβέννυ‐<tr><th>5<td>ται δὲ τάχιον ἂν μή τινος ἑτέρου δυναμένου στέγειν 
ἅμα καὶ τρέφειν ἐπιλάβηται, οὕτω τὸν ἀπὸ σώματος 
καὶ ὥρας ὀξὺν ἔρωτα τῶν νεογάμων ἀναφλεγό‐ 
μενον δεῖ μὴ διαρκῆ μηδὲ βέβαιον νομίζειν, ἂν μὴ 
περὶ τὸ ἦθος ἱδρυθεὶς καὶ τοῦ φρονοῦντος ἁψάμενος<tr><th>10<td>ἔμψυχον λάβῃ διάθεσιν.<tr><td><h3>139</h3> <h2>A</h2><td>    Ἡ διὰ τῶν φαρμάκων θήρα ταχὺ μὲν αἱρεῖ 
καὶ λαμβάνει ῥᾳδίως τὸν ἰχθύν, ἄβρωτον δὲ ποιεῖ 
καὶ φαῦλον· οὕτως αἱ φίλτρα τινὰ καὶ γοητείας 
ἐπιτεχνώμεναι τοῖς ἀνδράσι καὶ χειρούμεναι δι’<tr><th>5<td>ἡδονῆς αὐτοὺς ἐμπλήκτοις καὶ ἀνοήτοις καὶ διεφθαρ‐ 
μένοις συμβιοῦσιν. οὐδὲ γὰρ τὴν Κίρκην ὤνησαν 
οἱ καταφαρμακευθέντες, οὐδ’ ἐχρήσατο πρὸς οὐδὲν 
αὐτοῖς ὑσὶ καὶ ὄνοις γενομένοις, τὸν δ’ Ὀδυσσέα 
νοῦν ἔχοντα καὶ συνόντα φρονίμως ὑπερηγάπησεν.<tr><th rowspan=2>10<td class=QE>Αἱ βουλόμεναι μᾶλλον ἀνοήτων κρατεῖν ἀν‐<tr><td>δρῶν ἢ φρονίμων ἀκούειν ἐοίκασι τοῖς ἐν ὁδῷ 
βουλομένοις μᾶλλον ὁδηγεῖν τυφλοὺς ἢ τοῖς γιγνώ‐ 
σκουσιν ἀκολουθεῖν καὶ βλέπουσι.<td class=Y rowspan=8>302<tr><td><h3>139</h3> <h2>B</h2><td>    Τὴν Πασιφάην ἀπιστοῦσι βοὸς ἐρασθῆναι 
βασιλεῖ συνοῦσαν, ἐνίας ὁρῶσαι τοὺς μὲν αὐστηροὺς 
καὶ σώφρονας βαρυνομένας, τοῖς δ’ ἐξ ἀκρασίας 
καὶ φιληδονίας κεκραμένοις ὥσπερ κυσὶν ἢ τράγοις<tr><th>5<td>ἥδιον συνούσας. 
    Οἱ τοῖς ἵπποις ἐφάλλεσθαι μὴ δυνάμενοι δι’ 
ἀσθένειαν ἢ μαλακίαν αὐτοὺς ἐκείνους ὀκλάζειν 
καὶ ὑποπίπτειν διδάσκουσιν· οὕτως ἔνιοι τῶν λα‐ 
βόντων εὐγενεῖς ἢ πλουσίας γυναῖκας οὐχ ἑαυτοὺς<tr><th>10<td>ποιοῦσι βελτίους ἀλλ’ ἐκείνας περικολούουσιν, ὡς 
μᾶλλον ἄρξοντες ταπεινῶν γενομένων. δεῖ δ’ ὥσπερ 
ἵππου τὸ μέγεθος φυλάττοντα καὶ τὸ ἀξίωμα τῆς 
γυναικὸς χρῆσθαι τῷ χαλινῷ.<tr><td><h3>139</h3> <h2>C</h2><td>    Τὴν σελήνην, ὅταν ἀποστῇ τοῦ ἡλίου, περι‐ 
φανῆ καὶ λαμπρὰν ὁρῶμεν, ἀφανίζεται δὲ καὶ κρύ‐ 
πτεται πλησίον γενομένη· τὴν δὲ σώφρονα γυναῖκα 
δεῖ τοὐναντίον ὁρᾶσθαι μάλιστα μετὰ τοῦ ἀνδρὸς<tr><th>5<td>οὖσαν, οἰκουρεῖν δὲ καὶ κρύπτεσθαι μὴ παρόντος. 
    Οὐκ ὀρθῶς Ἡρόδοτος εἶπεν ὅτι ἡ γυνὴ ἅμα 
τῷ χιτῶνι ἐκδύεται καὶ τὴν αἰδῶ· τοὐναντίον γὰρ 
ἡ σώφρων ἀντενδύεται τὴν αἰδῶ, καὶ τοῦ μάλι‐ 
στα φιλεῖν τῷ μάλιστα αἰδεῖσθαι συμβόλῳ χρῶνται<tr><th>10<td>πρὸς ἀλλήλους. 
    Ὥσπερ ἂν φθόγγοι δύο σύμφωνοι ληφθῶσι,<tr><td rowspan=2><h3>139</h3> <h2>D</h2><td>τοῦ βαρυτέρου γίγνεται τὸ μέλος, οὕτω πᾶσα<tr><td>πρᾶξις ἐν οἰκίᾳ σωφρονούσῃ πράττεται μὲν ὑπ’ 
ἀμφοτέρων ὁμονοούντων, ἐπιφαίνει δὲ τὴν τοῦ 
ἀνδρὸς ἡγεμονίαν καὶ προαίρεσιν.<td class=Y rowspan=8>304<tr><th>5<td>    Ὁ ἥλιος τὸν βορέαν ἐνίκησεν. ὁ γὰρ ἄν‐ 
θρωπος τοῦ μὲν ἀνέμου βιαζομένου τὸ ἱμάτιον ἀφ‐ 
ελέσθαι καὶ λαμπρὸν καταπνέοντος μᾶλλον ἔσφιγγε 
καὶ συνεῖχε τὴν περιβολήν· τοῦ δ’ ἡλίου μετὰ τὸ 
πνεῦμα θερμοῦ γενομένου θαλπόμενος εἶτα καυματι‐<tr><th>10<td>ζόμενος καὶ τὸν χιτῶνα τῷ ἱματίῳ προσαπεδύσατο. 
τοῦτο ποιοῦσιν αἱ πλεῖσται γυναῖκες· ἀφαιρουμένοις<tr><td><h3>139</h3> <h2>E</h2><td>τοῖς ἀνδράσι βίᾳ τὴν τρυφὴν καὶ τὴν πολυτέλειαν 
διαμάχονται καὶ χαλεπαίνουσιν· ἂν δὲ πείθωνται 
μετὰ λόγου, πράως ἀποτίθενται καὶ μετριάζουσιν. 
    Ὁ Κάτων ἐξέβαλε τῆς βουλῆς τὸν φιλήσαντα<tr><th>5<td>τὴν ἑαυτοῦ γυναῖκα τῆς θυγατρὸς παρούσης. 
τοῦτο μὲν οὖν ἴσως σφοδρότερον· εἰ δ’ αἰσχρόν 
ἐστιν, ὥσπερ ἐστίν, ἑτέρων παρόντων ἀσπάζεσθαι 
καὶ φιλεῖν καὶ περιβάλλειν ἀλλήλους, πῶς οὐκ 
αἴσχιον ἑτέρων παρόντων λοιδορεῖσθαι καὶ δια‐<tr><th>10<td>φέρεσθαι πρὸς ἀλλήλους, καὶ τὰς μὲν ἐντεύξεις 
καὶ φιλοφροσύνας ἀπορρήτους πρὸς τὴν γυναῖκα<tr><td><h3>139</h3> <h2>F</h2><td>ποιεῖσθαι, νουθεσίᾳ δὲ καὶ μέμψει καὶ παρρησίᾳ 
χρῆσθαι φανερᾷ καὶ ἀναπεπταμένῃ; 
    Ὥσπερ ἐσόπτρου κατεσκευασμένου χρυσῷ 
καὶ λίθοις ὄφελος οὐδέν ἐστιν, εἰ μὴ δείκνυσι τὴν<tr><th rowspan=2>5<td>μορφὴν ὁμοίαν, οὕτως οὐδὲ πλουσίας γαμετῆς 
ὄνησις, εἰ μὴ παρέχει τὸν βίον ὅμοιον τῷ ἀνδρὶ 
καὶ σύμφωνον τὸ ἦθος. εἰ χαίροντος μὲν εἰκόνα<tr><td>σκυθρωπὴν ἀποδίδωσι τὸ ἔσοπτρον, ἀχθομένου δὲ 
καὶ σκυθρωπάζοντας ἱλαρὰν καὶ σεσηρυῖαν, ἡμαρτη‐<td class=Y rowspan=8>306<tr><th>10<td>μένον ἐστὶ καὶ φαῦλον. οὐκοῦν καὶ γυνὴ φαῦλος 
καὶ ἄκαιρος ἡ παίζειν μὲν ὡρμημένου καὶ φιλο‐ 
φρονεῖσθαι τοῦ ἀνδρὸς ἐσκυθρωπακυῖα, σπουδά‐ 
ζοντος δὲ παίζουσα καὶ γελῶσα· τὸ μὲν γὰρ ἀηδίας,<tr><td><h3>140</h3> <h2>A</h2><td>τὸ δ’ ὀλιγωρίας. δεῖ δέ, ὥσπερ οἱ γεωμέτραι 
λέγουσι τὰς γραμμὰς καὶ τὰς ἐπιφανείας οὐ 
κινεῖσθαι καθ’ ἑαυτὰς ἀλλὰ συγκινεῖσθαι τοῖς 
σώμασιν, οὕτω τὴν γυναῖκα μηδὲν ἴδιον πάθος<tr><th>5<td>ἔχειν, ἀλλὰ κοινωνεῖν τῷ ἀνδρὶ καὶ σπουδῆς καὶ 
παιδιᾶς καὶ συννοίας καὶ γέλωτος. 
    Οἱ τὰς γυναῖκας μὴ ἡδέως βλέποντες ἐσθι‐ 
ούσας μετ’ αὐτῶν διδάσκουσιν ἐμπίπλασθαι μόνας 
γενομένας. οὕτως οἱ μὴ συνόντες ἱλαρῶς ταῖς γυ‐<tr><th>10<td>ναιξὶ μηδὲ παιδιᾶς κοινωνοῦντες αὐταῖς καὶ γέλωτος 
ἰδίας ἡδονὰς χωρὶς αὐτῶν ζητεῖν διδάσκουσιν.<tr><td><h3>140</h3> <h2>B</h2><td>    Τοῖς τῶν Περσῶν βασιλεῦσιν αἱ γνήσιαι 
γυναῖκες παρακάθηνται δειπνοῦσι καὶ συνεστιῶν‐ 
ται· βουλόμενοι δὲ παίζειν καὶ μεθύσκεσθαι ταύτας 
μὲν ἀποπέμπουσι, τὰς δὲ μουσουργοὺς καὶ παλ‐<tr><th>5<td>λακίδας καλοῦσιν, ὀρθῶς τοῦτό γ’ αὐτὸ ποιοῦντες, 
ὅτι τοῦ συνακολασταίνειν καὶ παροινεῖν οὐ μετα‐ 
διδόασι ταῖς γαμεταῖς. ἂν οὖν ἰδιώτης ἀνήρ, 
ἀκρατὴς δὲ περὶ τὰς ἡδονὰς καὶ ἀνάγωγος, ἐξ‐ 
αμάρτῃ τι πρὸς ἑταίραν ἢ θεραπαινίδα, δεῖ τὴν<tr><th rowspan=2>10<td>γαμετὴν μὴ ἀγανακτεῖν μηδὲ χαλεπαίνειν, λογιζο‐ 
μένην ὅτι παροινίας καὶ ἀκολασίας καὶ ὕβρεως<tr><td>αἰδούμενος αὐτὴν ἑτέρᾳ μεταδίδωσιν.<td class=Y rowspan=8>308<tr><td><h3>140</h3> <h2>C</h2><td>    Οἱ φιλόμουσοι τῶν βασιλέων πολλοὺς μου‐ 
σικοὺς ποιοῦσιν, οἱ φιλόλογοι λογίους, οἱ φιλαθλη‐ 
ταὶ γυμναστικούς. οὕτως ἀνὴρ φιλοσώματος καλ‐ 
λωπίστριαν γυναῖκα ποιεῖ, φιλήδονος ἑταιρικὴν καὶ<tr><th>5<td>ἀκόλαστον, φιλάγαθος καὶ φιλόκαλος σώφρονα καὶ 
κοσμίαν. 
    Λάκαινα παιδίσκη, πυνθανομένου τινὸς εἰ 
ἤδη τἀνδρὶ προσελήλυθεν, “οὐκ ἔγωγ’,” εἶπεν, 
“ἀλλ’ ἐμοὶ ἐκεῖνος.” οὗτος ὁ τρόπος, οἶμαι, τῆς<tr><th>10<td>οἰκοδεσποίνης, μήτε φεύγειν μήτε δυσχεραίνειν τὰ 
τοιαῦτα τοῦ ἀνδρὸς ἀρχομένου μήτ’ αὐτὴν κατ‐<tr><td><h3>140</h3> <h2>D</h2><td>άρχεσθαι· τὸ μὲν γὰρ ἑταιρικὸν καὶ ἰταμόν, τὸ 
δ’ ὑπερήφανον καὶ ἀφιλόστοργον. 
    Ἰδίους οὐ δεῖ φίλους κτᾶσθαι τὴν γυναῖκα, 
κοινοῖς δὲ χρῆσθαι τοῖς τοῦ ἀνδρός· οἱ δὲ θεοὶ<tr><th>5<td>φίλοι πρῶτοι καὶ μέγιστοι. διὸ καὶ θεοὺς οὓς ὁ 
ἀνὴρ νομίζει σέβεσθαι τῇ γαμετῇ καὶ γιγνώσκειν 
μόνους προσήκει, περιέργοις δὲ θρησκείαις καὶ ξέ‐ 
ναις δεισιδαιμονίαις ἀποκεκλεῖσθαι τὴν αὔλειον. 
οὐδενὶ γὰρ θεῶν ἱερὰ κλεπτόμενα καὶ λανθάνοντα<tr><th>10<td>δρᾶται κεχαρισμένως ὑπὸ γυναικός. 
    Ὁ Πλάτων φησὶν εὐδαίμονα καὶ μακαρίαν 
εἶναι πόλιν, ἐν ᾗ “τὸ ἐμὸν καὶ τὸ οὐκ ἐμὸν”<tr><td rowspan=2><h3>140</h3> <h2>E</h2><td>ἥκιστα φθεγγομένων ἀκούουσι διὰ τὸ κοινοῖς ὡς 
ἔνι μάλιστα χρῆσθαι τοῖς ἀξίοις σπουδῆς τοὺς<tr><td>πολίτας. πολὺ δὲ μᾶλλον ἐκ γάμου δεῖ τὴν 
τοιαύτην φωνὴν ἀνῃρῆσθαι. πλὴν ὥσπερ οἱ ἰατροὶ<td class=Y rowspan=8>310<tr><th>5<td>λέγουσι τὰς τῶν εὐωνύμων πληγὰς τὴν αἴσθησιν 
ἐν τοῖς δεξιοῖς ἀναφέρειν, οὕτω τὴν γυναῖκα τοῖς 
τοῦ ἀνδρὸς συμπαθεῖν καλὸν καὶ τὸν ἄνδρα τοῖς 
τῆς γυναικός, ἵν’ ὥσπερ οἱ δεσμοὶ κατὰ τὴν ἐπ‐ 
άλλαξιν ἰσχὺν δι’ ἀλλήλων λαμβάνουσιν, οὕτως<tr><th>10<td>ἑκατέρου τὴν εὔνοιαν ἀντίστροφον ἀποδιδόντος ἡ 
κοινωνία σῴζηται δι’ ἀμφοῖν. καὶ γὰρ ἡ φύσις<tr><td><h3>140</h3> <h2>F</h2><td>μίγνυσι διὰ τῶν σωμάτων ἡμᾶς, ἵν’ ἐξ ἑκατέρων 
μέρος λαβοῦσα καὶ συγχέασα κοινὸν ἀμφοτέροις 
ἀποδῷ τὸ γεννώμενον, ὥστε μηδέτερον διορίσαι 
μηδὲ διακρῖναι τὸ ἴδιον ἢ τὸ ἀλλότριον. αὕτη<tr><th>5<td>τοίνυν καὶ χρημάτων κοινωνία προσήκει μάλιστα 
τοῖς γαμοῦσιν, εἰς μίαν οὐσίαν πάντα κατα‐ 
χεαμένοις καὶ ἀναμείξασι μὴ τὸ μέρος ἴδιον καὶ 
τὸ μέρος ἀλλότριον ἀλλὰ πᾶν ἴδιον ἡγεῖσθαι καὶ 
μηδὲν ἀλλότριον. ὥσπερ τὸ κρᾶμα καίτοι ὕδατος<tr><th>10<td>μετέχον πλείονος οἶνον καλοῦμεν, οὕτω τὴν οὐσίαν 
δεῖ καὶ τὸν οἶκον τοῦ ἀνδρὸς λέγεσθαι, κἂν ἡ 
γυνὴ πλείονα συμβάλληται. 
    Φιλόπλουτος ἡ Ἑλένη, φιλήδονος ὁ Πάρις· 
φρόνιμος ὁ Ὀδυσσεύς, σώφρων ἡ Πηνελόπη. διὰ<tr><th>15<td>τοῦτο μακάριος γάμος ὁ τούτων καὶ ζηλωτός, ὁ<tr><td rowspan=2><h3>141</h3> <h2>A</h2><td>δ’ ἐκείνων Ἰλιάδα κακῶν Ἕλλησι καὶ βαρβάροις 
ἐποίησεν. 
    Ὁ Ῥωμαῖος ὑπὸ τῶν φίλων νουθετούμενος<tr><td>ὅτι σώφρονα γυναῖκα καὶ πλουσίαν καὶ ὡραίαν ἀπ‐<td class=Y rowspan=8>312<tr><th>5<td>επέμψατο, τὸν κάλτιον αὐτοῖς προτείνας “καὶ γὰρ 
οὗτος,” ἔφη, “καλὸς ἰδεῖν καὶ καινός, ἀλλ’ οὐδεὶς 
οἶδεν ὅπου με θλίβει.” δεῖ τοίνυν μὴ προικὶ μηδὲ 
γένει μηδὲ κάλλει τὴν γυναῖκα πιστεύειν, ἀλλ’ ἐν 
οἷς ἅπτεται μάλιστα τοῦ ἀνδρός, ὁμιλίᾳ τε καὶ ἤθει<tr><th>10<td>καὶ συμπεριφορᾷ, ταῦτα μὴ σκληρὰ μηδ’ ἀνιῶντα<tr><td><h3>141</h3> <h2>B</h2><td>καθ’ ἡμέραν ἀλλ’ εὐάρμοστα καὶ ἄλυπα καὶ προσ‐ 
φιλῆ παρέχειν. ὥσπερ γὰρ οἱ ἰατροὶ τοὺς ἐξ αἰτιῶν 
ἀδήλων καὶ κατὰ μικρὸν συλλεγομένων γεννω‐ 
μένους πυρετοὺς μᾶλλον δεδοίκασιν ἢ τοὺς ἐμφανεῖς<tr><th>5<td>καὶ μεγάλας προφάσεις ἔχοντας, οὕτω τὰ λαν‐ 
θάνοντα τοὺς πολλοὺς μικρὰ καὶ συνεχῆ καὶ καθ‐ 
ημερινὰ προσκρούματα γυναικὸς καὶ ἀνδρὸς μᾶλλον 
διίστησι καὶ λυμαίνεται τὴν συμβίωσιν. 
    Ὁ βασιλεὺς Φίλιππος ἤρα Θεσσαλῆς γυναι‐<tr><th>10<td>κὸς αἰτίαν ἐχούσης καταφαρμακεύειν αὐτόν. ἐσπού‐ 
δασεν οὖν ἡ Ὀλυμπιὰς λαβεῖν τὴν ἄνθρωπον ὑπο‐ 
χείριον. ὡς δ’ εἰς ὄψιν ἐλθοῦσα τό τ’ εἶδος 
εὐπρεπὴς ἐφάνη καὶ διελέχθη πρὸς αὐτὴν οὐκ<tr><td><h3>141</h3> <h2>C</h2><td>ἀγεννῶς οὐδ’ ἀσυνέτως, “χαιρέτωσαν,” εἶπεν ἡ 
Ὀλυμπιάς, “αἱ διαβολαί. σὺ γὰρ ἐν σεαυτῇ τὰ 
φάρμακα ἔχεις.” ἄμαχον οὖν τι γίγνεται πρᾶγμα 
γαμετὴ γυνὴ καὶ νόμιμος, ἂν ἐν αὑτῇ πάντα<tr><th rowspan=2>5<td>θεμένη, καὶ προῖκα καὶ γένος καὶ φάρμακα καὶ 
τὸν κεστὸν αὐτόν, ἤθει καὶ ἀρετῇ κατεργάσηται 
τὴν εὔνοιαν. 
    Πάλιν ἡ Ὀλυμπιάς, αὐλικοῦ τινος νεανίσκου<tr><td>γήμαντος εὐπρεπῆ γυναῖκα κακῶς ἀκούουσαν,<td class=Y rowspan=9>314<tr><th>10<td>“οὗτος,” εἶπεν, “οὐκ ἔχει λογισμόν· οὐ γὰρ ἂν 
τοῖς ὀφθαλμοῖς ἔγημε.” δεῖ δὲ μὴ τοῖς ὄμμασι 
γαμεῖν μηδὲ τοῖς δακτύλοις, ὥσπερ ἔνιοι ψηφί‐<tr><td><h3>141</h3> <h2>D</h2><td>σαντες πόσα φέρουσαν λαμβάνουσιν, οὐ κρίναντες 
πῶς συμβιωσομένην. 
    Ὁ Σωκράτης ἐκέλευε τῶν ἐσοπτριζομένων 
νεανίσκων τοὺς μὲν αἰσχροὺς ἐπανορθοῦσθαι τῇ<tr><th>5<td>ἀρετῇ, τοὺς δὲ καλοὺς μὴ καταισχύνειν τῇ κακίᾳ 
τὸ εἶδος. καλὸν οὖν καὶ τὴν οἰκοδέσποιναν, ὅταν 
ἐν ταῖς χερσὶν ἔχῃ τὸ ἔσοπτρον, αὐτὴν ἐν ἑαυτῇ 
διαλαλεῖν, τὴν μὲν αἰσχράν “τί οὖν, ἂν μὴ σώφρων 
γένωμαι;” τὴν δὲ καλήν “τί οὖν, ἂν καὶ σώφρων<tr><th>10<td>γένωμαι;” τῇ γὰρ αἰσχρᾷ σεμνὸν εἰ φιλεῖται 
διὰ τὸ ἦθος μᾶλλον ἢ τὸ κάλλος. 
    Ταῖς Λυσάνδρου θυγατράσιν ὁ τύραννος ὁ 
Σικελικὸς ἱμάτια καὶ πλόκια τῶν πολυτελῶν ἔπεμ‐<tr><td><h3>141</h3> <h2>E</h2><td>ψεν· ὁ δὲ Λύσανδρος οὐκ ἔλαβεν εἰπών, “ταῦτα τὰ 
κόσμια καταισχυνεῖ μου μᾶλλον ἢ κοσμήσει τὰς 
θυγατέρας.” πρότερος δὲ Λυσάνδρου Σοφοκλῆς 
τοῦτ’ εἶπεν,<tr><th>4<td class=B> <tr><th>5<td class=QU>οὐ κόσμος, οὔκ, ὦ τλῆμον, ἀλλ’ ἀκοσμία 
φαίνοιτ’ ἂν εἶναι σῶν τε μαργότης φρενῶν.<tr><th rowspan=2>6<td class=B>   
“κόσμος γάρ ἐστιν,” ὡς ἔλεγε Κράτης, “τὸ 
κοσμοῦν.” κοσμεῖ δὲ τὸ κοσμιωτέραν τὴν γυναῖκα<tr><td>ποιοῦν. ποιεῖ δὲ τοιαύτην οὔτε χρυσὸς οὔτε σμά‐<td class=Y rowspan=8>316<tr><th>10<td>ραγδος οὔτε κόκκος, ἀλλ’ ὅσα σεμνότητος εὐ‐ 
ταξίας αἰδοῦς ἔμφασιν περιτίθησιν. 
    Οἱ τῇ γαμηλίᾳ θύοντες Ἥρᾳ τὴν χολὴν οὐ<tr><td><h3>141</h3> <h2>F</h2><td>συγκαθαγίζουσι τοῖς ἄλλοις ἱεροῖς, ἀλλ’ ἐξελόντες 
ἔρριψαν παρὰ τὸν βωμόν, αἰνιττομένου τοῦ νομο‐ 
θέτου τὸ μηδέποτε δεῖν χολὴν μηδ’ ὀργὴν γάμῳ 
παρεῖναι. δεῖ γὰρ εἶναι τῆς οἰκοδεσποίνης ὥσπερ<tr><th>5<td>οἴνου τὸ αὐστηρὸν ὠφέλιμον καὶ ἡδύ, μὴ πικρὸν 
ὥσπερ ἀλόης μηδὲ φαρμακῶδες. 
    Ὁ Πλάτων τῷ Ξενοκράτει βαρυτέρῳ τὸ 
ἦθος ὄντι τἄλλα δὲ καλῷ κἀγαθῷ παρεκελεύετο 
θύειν ταῖς Χάρισιν. οἶμαι δὴ καὶ τῇ σώφρονι<tr><th>10<td>μάλιστα δεῖν πρὸς τὸν ἄνδρα χαρίτων, ἵν’, ὡς ἔλεγε<tr><td><h3>142</h3> <h2>A</h2><td>Μητρόδωρος, “ἡδέως συνοικῇ καὶ μὴ ὀργιζομένη 
ὅτι σωφρονεῖ.” δεῖ γὰρ μήτε τὴν εὐτελῆ καθ‐ 
αριότητος ἀμελεῖν μήτε τὴν φίλανδρον φιλοφροσύνης· 
ποιεῖ γὰρ ἡ χαλεπότης ἀηδῆ τὴν εὐταξίαν τῆς<tr><th>5<td>γυναικός, ὥσπερ ἡ ῥυπαρία τὴν ἀφέλειαν. 
    Ἡ φοβουμένη γελάσαι πρὸς τὸν ἄνδρα καὶ 
παῖξαί τι, μὴ φανῇ θρασεῖα καὶ ἀκόλαστος, οὐδὲν 
διαφέρει τῆς ἵνα μὴ δοκῇ μυρίζεσθαι τὴν κεφαλὴν 
μηδ’ ἀλειφομένης, καὶ ἵνα μὴ φυκοῦσθαι τὸ πρόσ‐<tr><th>10<td>ωπον μηδὲ νιπτομένης. ὁρῶμεν δὲ καὶ ποιητὰς καὶ 
ῥήτορας, ὅσοι φεύγουσι τὸ περὶ τὴν λέξιν ὀχλικὸν<tr><td><h3>142</h3> <h2>B</h2><td>καὶ ἀνελεύθερον καὶ κακόζηλον, τοῖς πράγμασι καὶ 
ταῖς οἰκονομίαις καὶ τοῖς ἤθεσιν ἄγειν καὶ κινεῖν 
τὸν ἀκροατὴν φιλοτεχνοῦντας. διὸ δεῖ καὶ τὴν 
οἰκοδέσποιναν ὅτι πᾶν τὸ περιττὸν καὶ ἑταιρικὸν<td class=Y rowspan=7>318<tr><th>5<td>καὶ πανηγυρικόν, εὖ ποιοῦσα, φεύγει καὶ παρ‐ 
αιτεῖται, μᾶλλον φιλοτεχνεῖν ἐν ταῖς ἠθικαῖς καὶ 
βιωτικαῖς χάρισι πρὸς τὸν ἄνδρα, τῷ καλῷ μεθ’ 
ἡδονῆς συνεθίζουσαν αὐτόν. ἂν δ’ ἄρα φύσει τις 
αὐστηρὰ καὶ ἄκρατος γένηται καὶ ἀνήδυντος,<tr><th>10<td>εὐγνωμονεῖν δεῖ τὸν ἄνδρα, καὶ καθάπερ ὁ Φωκίων, 
τοῦ Ἀντιπάτρου πρᾶξιν αὐτῷ προστάττοντος οὐ<tr><td><h3>142</h3> <h2>C</h2><td>καλὴν οὐδὲ πρέπουσαν, εἶπεν “οὐ δύνασαί μοι 
καὶ φίλῳ χρῆσθαι καὶ κόλακι,” οὕτω λογίζεσθαι 
περὶ τῆς σώφρονος καὶ αὐστηρᾶς γυναικός “οὐ 
δύναμαι τῇ αὐτῇ καὶ ὡς γαμετῇ καὶ ὡς ἑταίρᾳ<tr><th>5<td>συνεῖναι.” 
    Ταῖς Αἰγυπτίαις ὑποδήμασι χρῆσθαι πάτριον 
οὐκ ἦν, ὅπως ἐν οἴκῳ διημερεύωσι. τῶν δὲ πλεί‐ 
στων γυναικῶν ἂν ὑποδήματα διάχρυσα περιέλῃς 
καὶ ψέλλια καὶ περισκελίδας καὶ πορφύραν καὶ<tr><th>10<td>μαργαρίτας, ἔνδον μένουσιν. 
    Ἡ Θεανὼ παρέφηνε τὴν χεῖρα περιβαλλο‐ 
μένη τὸ ἱμάτιον. εἰπόντος δέ τινος “καλὸς ὁ πῆ‐ 
χυς,” “ἀλλ’ οὐ δημόσιος,” ἔφη. δεῖ δὲ μὴ μόνον<tr><td rowspan=2><h3>142</h3> <h2>D</h2><td>τὸν πῆχυν ἀλλὰ μηδὲ τὸν λόγον δημόσιον εἶναι<tr><td>τῆς σώφρονος, καὶ τὴν φωνὴν ὡς ἀπογύμνωσιν 
αἰδεῖσθαι καὶ φυλάττεσθαι πρὸς τοὺς ἐκτός· 
ἐνορᾶται γὰρ αὐτῇ καὶ πάθος καὶ ἦθος καὶ διάθεσις<td class=Y rowspan=7>320<tr><th>5<td>λαλούσης. 
    Τὴν Ἠλείων ὁ Φειδίας Ἀφροδίτην ἐποίησε 
χελώνην πατοῦσαν, οἰκουρίας σύμβολον ταῖς 
γυναιξὶ καὶ σιωπῆς. δεῖ γὰρ ἢ πρὸς τὸν ἄνδρα 
λαλεῖν ἢ διὰ τοῦ ἀνδρός, μὴ δυσχεραίνουσαν εἰ<tr><th>10<td>δι’ ἀλλοτρίας γλώττης ὥσπερ αὐλητὴς φθέγγεται 
σεμνότερον. 
    Οἱ πλούσιοι καὶ οἱ βασιλεῖς τιμῶντες τοὺς 
φιλοσόφους αὑτούς τε κοσμοῦσι κἀκείνους, οἱ δὲ 
φιλόσοφοι τοὺς πλουσίους θεραπεύοντες οὐκ ἐκεί‐<tr><td><h3>142</h3> <h2>E</h2><td>νους ποιοῦσιν ἐνδόξους ἀλλ’ αὑτοὺς ἀδοξοτέρους. 
τοῦτο συμβαίνει καὶ περὶ τὰς γυναῖκας. ὑποτάτ‐ 
τουσαι μὲν γὰρ ἑαυτὰς τοῖς ἀνδράσιν ἐπαινοῦνται, 
κρατεῖν δὲ βουλόμεναι μᾶλλον τῶν κρατουμένων<tr><th>5<td>ἀσχημονοῦσι. κρατεῖν δὲ δεῖ τὸν ἄνδρα τῆς 
γυναικὸς οὐχ ὡς δεσπότην κτήματος ἀλλ’ ὡς 
ψυχὴν σώματος, συμπαθοῦντα καὶ συμπεφυκότα 
τῇ εὐνοίᾳ. ὥσπερ οὖν σώματος ἔστι κήδεσθαι μὴ 
δουλεύοντα ταῖς ἡδοναῖς αὐτοῦ καὶ ταῖς ἐπιθυμίαις,<tr><th>10<td>οὕτω γυναικὸς ἄρχειν εὐφραίνοντα καὶ χαριζό‐ 
μενον. 
    Τῶν σωμάτων οἱ φιλόσοφοι τὰ μὲν ἐκ 
διεστώτων λέγουσιν εἶναι καθάπερ στόλον καὶ<tr><td rowspan=2><h3>142</h3> <h2>F</h2><td>στρατόπεδον, τὰ δ’ ἐκ συναπτομένων ὡς οἰκίαν<tr><td>καὶ ναῦν, τὰ δ’ ἡνωμένα καὶ συμφυῆ καθάπερ 
ἐστὶ τῶν ζῴων ἕκαστον. σχεδὸν οὖν καὶ γάμος 
ὁ μὲν τῶν ἐρώντων ἡνωμένος καὶ συμφυής ἐστιν,<td class=Y rowspan=6>322<tr><th>5<td>ὁ δὲ τῶν διὰ προῖκας ἢ τέκνα γαμούντων ἐκ 
συναπτομένων, ὁ δὲ τῶν συγκαθευδόντων ἐκ 
διεστώτων, οὓς συνοικεῖν ἄν τις ἀλλήλοις οὐ 
συμβιοῦν νομίσειε. δεῖ δέ, ὥσπερ οἱ φυσικοὶ τῶν 
ὑγρῶν λέγουσι δι’ ὅλων γενέσθαι τὴν κρᾶσιν,<tr><td><h3>143</h3> <h2>A</h2><td>οὕτω τῶν γαμούντων καὶ σώματα καὶ χρήματα 
καὶ φίλους καὶ οἰκείους ἀναμειχθῆναι δι’ ἀλλήλων. 
καὶ γὰρ ὁ Ῥωμαῖος νομοθέτης ἐκώλυσε δῶρα 
διδόναι καὶ λαμβάνειν παρ’ ἀλλήλων τοὺς γε‐<tr><th>5<td>γαμηκότας, οὐχ ἵνα μηδενὸς μεταλαμβάνωσιν, 
ἀλλ’ ἵνα πάντα κοινὰ νομίζωσιν. 
    Ἐν Λέπτει τῆς Λιβύης πόλει πάτριόν ἐστι 
τῇ μετὰ τὸν γάμον ἡμέρᾳ τὴν νύμφην πρὸς τὴν 
τοῦ νυμφίου μητέρα πέμψασαν αἰτεῖσθαι χύτραν·<tr><th>10<td>ἡ δ’ οὐ δίδωσιν οὐδέ φησιν ἔχειν, ὅπως ἀπ’ ἀρχῆς 
ἐπισταμένη τὸ τῆς ἑκυρᾶς μητρυιῶδες, ἂν ὕστερόν 
τι συμβαίνῃ τραχύτερον, μὴ ἀγανακτῇ μηδὲ δυσ‐ 
κολαίνῃ. τοῦτο δεῖ γιγνώσκουσαν τὴν γυναῖκα 
θεραπεύειν τὴν πρόφασιν· ἔστι δὲ ζηλοτυπία τῆς<tr><td rowspan=2><h3>143</h3> <h2>B</h2><td>μητρὸς ὑπὲρ εὐνοίας πρὸς αὐτήν. θεραπεία δὲ 
μία τοῦ πάθους ἰδίᾳ μὲν εὔνοιαν τῷ ἀνδρὶ ποιεῖν 
πρὸς ἑαυτήν, τὴν δὲ τῆς μητρὸς μὴ περισπᾶν μηδ’<tr><td>ἐλαττοῦν.<td class=Y rowspan=7>324<tr><th>5<td>    Τοὺς υἱοὺς δοκοῦσι μᾶλλον ἀγαπᾶν αἱ 
μητέρες ὡς δυναμένους αὐταῖς βοηθεῖν, οἱ δὲ 
πατέρες τὰς θυγατέρας ὡς δεομένας αὐτῶν 
βοηθούντων· ἴσως δὲ καὶ τιμῇ τῇ πρὸς ἀλλήλους 
ὁ ἕτερος τὸ μᾶλλον οἰκεῖον τῷ ἑτέρῳ βούλεται<tr><th>10<td>μᾶλλον ἀσπαζόμενος καὶ ἀγαπῶν φανερὸς εἶναι. 
καὶ τοῦτο μὲν ἴσως διάφορόν ἐστιν, ἐκεῖνο δ’ 
ἀστεῖον, ἂν ἡ γυνὴ μᾶλλον ἀποκλίνασα τῇ τιμῇ 
πρὸς τοὺς γονεῖς τοῦ ἀνδρὸς ἢ τοὺς ἑαυτῆς<tr><td><h3>143</h3> <h2>C</h2><td>βλέπηται, κἄν τι λυπῆται, πρὸς ἐκείνους ἀνα‐ 
φέρουσα, τοὺς δ’ ἑαυτῆς λανθάνουσα. ποιεῖ γὰρ 
τὸ πιστεύειν δοκεῖν πιστεύεσθαι, καὶ τὸ φιλεῖν 
φιλεῖσθαι.<tr><th>5<td>    Τοῖς περὶ τὸν Κῦρον Ἕλλησι παρήγγειλαν 
οἱ στρατηγοὶ τοὺς πολεμίους, ἂν μὲν βοῶντες 
ἐπίωσι, δέχεσθαι μετὰ σιωπῆς, ἂν δ’ ἐκεῖνοι 
σιωπῶσιν, αὐτοὺς μετὰ βοῆς ἀντεξελαύνειν. αἱ 
δὲ νοῦν ἔχουσαι γυναῖκες ἐν ταῖς ὀργαῖς τῶν<tr><th>10<td>ἀνδρῶν κεκραγότων μὲν ἡσυχάζουσι, σιωπῶντας 
δὲ προσλαλοῦσαι καὶ παραμυθούμεναι καταπραΰ‐ 
νουσιν.<tr><td><h3>143</h3> <h2>D</h2><td>    Ὀρθῶς ὁ Εὐριπίδης αἰτιᾶται τοὺς τῇ λύρᾳ 
χρωμένους παρ’ οἶνον· ἔδει γὰρ ἐπὶ τὰς ὀργὰς 
καὶ τὰ πένθη μᾶλλον τὴν μουσικὴν παρακαλεῖν 
ἢ προσελκύειν τοὺς ἐν ταῖς ἡδοναῖς ὄντας.<tr><th>5<td>νομίζετε οὖν ὑμεῖς ἁμαρτάνειν τοὺς ἡδονῆς ἕνεκα 
συγκαθεύδοντας ἀλλήλοις, ὅταν δ’ ἐν ὀργῇ τινι 
γένωνται καὶ διαφορᾷ, χωρὶς ἀναπαυομένους καὶ 
μὴ τότε μάλιστα τὴν Ἀφροδίτην παρακαλοῦντας, 
ἰατρὸν οὖσαν τῶν τοιούτων ἀρίστην. ὥς που<td class=Y rowspan=11>326<tr><th>10<td>καὶ ὁ ποιητὴς διδάσκει, τὴν Ἥραν ποιῶν λέγουσαν<tr><th>10<td class="B Q6"> 
<div class=JA></div>καί σφ’ ἄκριτα νείκεα λύσω<tr><td><h3>143</h3> <h2>E</h2><td class=Qk>εἰς εὐνὴν ἀνέσασα ὁμωθῆναι φιλότητι.<tr><th>1<td class=B>   
    Ἀεὶ μὲν δεῖ καὶ πανταχοῦ φεύγειν τὸ προσ‐ 
κρούειν τῷ ἀνδρὶ τὴν γυναῖκα καὶ τῇ γυναικὶ τὸν 
ἄνδρα, μάλιστα δὲ φυλάττεσθαι τοῦτο ποιεῖν ἐν<tr><th>5<td>τῷ συναναπαύεσθαι καὶ συγκαθεύδειν. ἡ μὲν 
γὰρ ὠδίνουσα καὶ δυσφοροῦσα πρὸς τοὺς κατα‐ 
κλίνοντας αὐτὴν ἔλεγε, “πῶς δ’ ἂν ἡ κλίνη ταῦτα 
θεραπεύσειεν οἷς ἐπὶ τῆς κλίνης περιέπεσον;” 
ἃς δ’ ἡ κλίνη γεννᾷ διαφορὰς καὶ λοιδορίας καὶ<tr><th>10<td>ὀργάς, οὐ ῥᾴδιόν ἐστιν ἐν ἄλλῳ τόπῳ καὶ χρόνῳ 
διαλυθῆναι. 
    Ἡ Ἑρμιόνη δοκεῖ τι λέγειν ἀληθὲς λέγουσα<tr><th>12<td class=B> <tr><td><h3>143</h3> <h2>F</h2><td class=QU>κακῶν γυναικῶν εἴσοδοί μ’ ἀπώλεσαν.<tr><th>1<td class=B>   
τοῦτο δ’ οὐχ ἁπλῶς γιγνόμενόν ἐστιν, ἀλλ’ ὅταν 
αἱ πρὸς τοὺς ἄνδρας διαφοραὶ καὶ ζηλοτυπίαι 
ταῖς τοιαύταις γυναιξὶ μὴ τὰς θύρας μόνον ἀλλὰ<tr><th rowspan=2>5<td>καὶ τὰς ἀκοὰς ἀνοίγωσι. τότ’ οὖν δεῖ μάλιστα 
τὴν νοῦν ἔχουσαν ἀποκλείειν τὰ ὦτα καὶ φυλάτ‐<tr><td>τεσθαι τὸν ψιθυρισμόν, ἵνα μὴ πῦρ ἐπὶ πῦρ 
γένηται, καὶ πρόχειρον ἔχειν τὸ τοῦ Φιλίππου. 
λέγεται γὰρ ἐκεῖνος ὑπὸ τῶν φίλων παροξυνόμενος<td class=Y rowspan=6>328<tr><th>10<td>ἐπὶ τοὺς Ἕλληνας ὡς εὖ πάσχοντας καὶ κακῶς 
αὐτὸν λέγοντας εἰπεῖν “τί οὖν, ἂν καὶ κακῶς 
ποιῶμεν αὐτούς;” ὅταν οὖν αἱ διαβάλλουσαι 
λέγωσιν ὅτι “λυπεῖ σε φιλοῦσαν ὁ ἀνὴρ καὶ<tr><td><h3>144</h3> <h2>A</h2><td>σωφρονοῦσαν,” “τί οὖν, ἂν καὶ μισεῖν αὐτὸν 
ἄρξωμαι καὶ ἀδικεῖν;” 
    Ὁ τὸν δραπέτην ἰδὼν διὰ χρόνου καὶ διώ‐ 
κων, ὡς κατέφυγε φθάσας εἰς μυλῶνα, “ποῦ δ’<tr><th>5<td>ἄν,” ἔφη, “σὲ μᾶλλον εὑρεῖν ἐβουλήθην ἢ ἐνταῦθα;” 
γυνὴ τοίνυν διὰ ζηλοτυπίαν ἀπόλειψιν γράφουσα 
καὶ χαλεπῶς ἔχουσα λεγέτω πρὸς ἑαυτήν “ποῦ 
δ’ ἂν ἡ ζηλοῦσά με μᾶλλον ἡσθείη θεασαμένη 
καὶ τί ποιοῦσαν ἢ λυπουμένην καὶ στασιάζουσαν<tr><th>10<td>πρὸς τὸν ἄνδρα καὶ τὸν οἶκον αὐτὸν καὶ τὸν 
θάλαμον προϊεμένην;” 
    Ἀθηναῖοι τρεῖς ἀρότους ἱεροὺς ἄγουσι,<tr><td><h3>144</h3> <h2>B</h2><td>πρῶτον ἐπὶ Σκίρῳ, τοῦ παλαιοτάτου τῶν σπόρων 
ὑπόμνημα, δεύτερον ἐν τῇ <a class=NS>᾿Ρ</a>αρίᾳ, τρίτον ὑπὸ 
πόλιν τὸν καλούμενον Βουζύγιον. τούτων δὲ 
πάντων ἱερώτατός ἐστιν ὁ γαμήλιος σπόρος καὶ<tr><th>5<td>ἄροτος ἐπὶ παίδων τεκνώσει. καλῶς τὴν Ἀφρο‐ 
δίτην ὁ Σοφοκλῆς “εὔκαρπον Κυθέρειαν” προσ‐ 
ηγόρευσε. διὸ δεῖ μάλιστα τούτῳ χρῆσθαι μετ’ 
εὐλαβείας τὸν ἄνδρα καὶ τὴν γυναῖκα, τῶν ἀνιέρων 
καὶ παρανόμων πρὸς ἑτέρους ἁγνεύοντας ὁμιλιῶν,<td class=Y rowspan=7>330<tr><th>10<td>καὶ μὴ σπείροντας ἐξ ὧν οὐδὲν αὐτοῖς φύεσθαι 
θέλουσιν ἀλλὰ κἂν γένηται καρπὸς αἰσχύνονται 
καὶ ἀποκρύπτουσι. 
    Γοργίου τοῦ ῥήτορος ἀναγνόντος ἐν Ὀλυμ‐ 
πίᾳ λόγον περὶ ὁμονοίας τοῖς Ἕλλησιν ὁ Μελάνθιος,<tr><td><h3>144</h3> <h2>C</h2><td>“οὗτος ἡμῖν,” ἔφη, “συμβουλεύει περὶ ὁμονοίας, 
ὃς αὑτὸν καὶ τὴν γυναῖκα καὶ τὴν θεράπαιναν 
ἰδίᾳ τρεῖς ὄντας ὁμονοεῖν οὐ πέπεικεν.” ἦν γὰρ 
ὡς ἔοικέ τις ἔρως τοῦ Γοργίου καὶ ζηλοτυπία τῆς<tr><th>5<td>γυναικὸς πρὸς τὸ θεραπαινίδιον. εὖ τοίνυν ἡρμο‐ 
σμένον τὸν οἶκον εἶναι δεῖ τῷ μέλλοντι ἁρμόζεσθαι 
πόλιν καὶ ἀγορὰν καὶ φίλους· μᾶλλον γὰρ ἔοικε 
τὰ τῶν γυναικῶν ἢ τὰ πρὸς γυναῖκας ἁμαρτήματα 
λανθάνειν τοὺς πολλούς.<tr><th>10<td>    Εἰ καθάπερ τὸν αἴλουρον ὀσμῇ μύρων ἐκ‐ 
ταράττεσθαι καὶ μαίνεσθαι λέγουσιν, οὕτω τὰς<tr><td><h3>144</h3> <h2>D</h2><td>γυναῖκας ἀγριαίνειν καὶ παραφρονεῖν ὑπὸ μύρων 
συνέβαινε, δεινὸν ἦν μὴ ἀπέχεσθαι μύρου τοὺς 
ἄνδρας, ἀλλὰ δι’ ἡδονὴν αὑτῶν βραχεῖαν οὕτω 
κακουμένας περιορᾶν. ἐπεὶ τοίνυν ταῦτα πάσχου‐<tr><th rowspan=2>5<td>σιν οὐ μυριζομένων τῶν ἀνδρῶν ἀλλὰ συγγιγνο‐ 
μένων ἑτέραις, ἄδικόν ἐστιν ἡδονῆς ἕνεκα μικρᾶς 
ἐπὶ τοσοῦτο λυπεῖν καὶ συνταράττειν τὰς γυναῖκας<tr><td>καὶ μή, καθάπερ ταῖς μελίτταις (ὅτι δοκοῦσι 
δυσχεραίνειν καὶ μάχεσθαι τοῖς μετὰ γυναικῶν<td class=Y rowspan=8>332<tr><th>10<td>γενομένοις), ἁγνοὺς καὶ καθαρεύοντας ἑτέρων 
συνουσίας προσιέναι ταῖς γυναιξίν. 
    Οἱ προσιόντες ἐλέφασιν ἐσθῆτα λαμπρὰν<tr><td><h3>144</h3> <h2>E</h2><td>οὐ λαμβάνουσιν, οὐδὲ φοινικίδας οἱ ταύροις· 
διαγριαίνεται γὰρ ὑπὸ τῶν χρωμάτων τούτων 
μάλιστα τὰ ζῷα· τὰς δὲ τίγρεις φασὶ περιτυμ‐ 
πανιζομένας ἐκμαίνεσθαι παντάπασι καὶ διασπᾶν<tr><th>5<td>ἑαυτάς. ἐπεὶ τοίνυν καὶ τῶν ἀνδρῶν οἱ μὲν 
ἐσθῆτας κοκκίνας καὶ πορφυρᾶς ὁρῶντες δυσ‐ 
ανασχετοῦσιν, οἱ δὲ κυμβάλοις καὶ τυμπάνοις 
ἄχθονται, τί δεινὸν ἀπέχεσθαι τούτων τὰς γυναῖκας 
καὶ μὴ ταράττειν μηδὲ παροξύνειν τοὺς ἄνδρας,<tr><th>10<td>ἀλλὰ συνεῖναι μετ’ εὐσταθείας καὶ πραότητος; 
    Γυνή τις πρὸς τὸν Φίλιππον ἄκουσαν ἐφ‐ 
ελκόμενον αὐτήν, “ἄφες μ’,” εἶπε· “πᾶσα γυνὴ τοῦ<tr><td><h3>144</h3> <h2>F</h2><td>λύχνου ἀρθέντος ἡ αὐτή ἐστι.” τοῦτο πρὸς τοὺς 
μοιχικοὺς καὶ ἀκολάστους εἴρηται καλῶς, τὴν δὲ 
γαμετὴν δεῖ μάλιστα τοῦ φωτὸς ἀρθέντος εἶναι 
μὴ τὴν αὐτὴν ταῖς τυχούσαις γυναιξίν, ἀλλὰ<tr><th>5<td>φαίνεσθαι τοῦ σώματος μὴ βλεπομένου τὸ σῶφρον 
αὐτῆς καὶ ἴδιον τῷ ἀνδρὶ καὶ τεταγμένον καὶ 
φιλόστοργον. 
    Ὁ Πλάτων τοῖς πρεσβύταις μᾶλλον παρῄνει 
“αἰσχύνεσθαι τοὺς νέους,” ἵνα κἀκεῖνοι πρὸς<tr><th rowspan=2>10<td>αὐτοὺς αἰδημόνως ἔχωσιν· “ὅπου” γὰρ “ἀναι‐<tr><td>σχυντοῦσι γέροντες,” οὐδεμίαν αἰδῶ τοῖς νέοις 
οὐδ’ εὐλάβειαν ἐγγίγνεσθαι. τούτου δεῖ μεμνη‐ 
μένον τὸν ἄνδρα μηδένα μᾶλλον αἰδεῖσθαι τῆς<td class=Y rowspan=9>334<tr><td><h3>145</h3> <h2>A</h2><td>γυναικός, ὡς τὸν θάλαμον αὐτῇ διδασκαλεῖον 
εὐταξίας ἢ ἀκολασίας γενησόμενον. ὁ δὲ τῶν 
αὐτῶν ἡδονῶν αὐτὸς μὲν ἀπολαύων ἐκείνην δ’ 
ἀποτρέπων οὐδὲν διαφέρει τοῦ κελεύοντος δια‐<tr><th>5<td>μάχεσθαι τὴν γυναῖκα πρὸς τοὺς πολεμίους, οἷς 
αὐτὸς ἑαυτὸν παρέδωκε. 
    Περὶ δὲ φιλοκοσμίας σὺ μέν, ὦ Εὐρυδίκη, 
τὰ πρὸς Ἀρίστυλλαν ὑπὸ Τιμοξένας γεγραμμένα 
ἀναγνοῦσα πειρῶ διαμνημονεύειν· σὺ δέ, ὦ Πολ‐<tr><th>10<td>λιανέ, μὴ νόμιζε περιεργίας ἀφέξεσθαι τὴν γυναῖκα 
καὶ πολυτελείας, ἂν ὁρᾷ σε μὴ καταφρονοῦντα<tr><td><h3>145</h3> <h2>B</h2><td>τούτων ἐν ἑτέροις, ἀλλὰ καὶ χαίροντα χρυσώσεσιν 
ἐκπωμάτων καὶ γραφαῖς οἰκηματίων καὶ χλίδωσιν 
ἡμιόνων καὶ ἵππων περιδεραίοις. οὐ γὰρ ἔστιν 
ἐξελάσαι τῆς γυναικωνίτιδος ἐν μέσῃ τῇ ἀνδρωνίτιδι<tr><th>5<td>τὴν πολυτέλειαν ἀναστρεφομένην. 
    Καὶ σὺ μὲν ὥραν ἔχων ἤδη φιλοσοφεῖν τοῖς μετ’ 
ἀποδείξεως καὶ κατασκευῆς λεγομένοις ἐπικόσμει 
τὸ ἦθος, ἐντυγχάνων καὶ πλησιάζων τοῖς ὠφελοῦσι· 
τῇ δὲ γυναικὶ πανταχόθεν τὸ χρήσιμον συνάγων<tr><th>10<td>ὥσπερ αἱ μέλιτται καὶ φέρων αὐτὸς ἐν σεαυτῷ μετα‐ 
δίδου καὶ προσδιαλέγου, φίλους αὐτῇ ποιῶν καὶ 
συνήθεις τῶν λόγων τοὺς ἀρίστους.<tr><th>12<td class=B> <tr><td rowspan=2><h3>145</h3> <h2>C</h2><td>“πατὴρ” μὲν γάρ “ἐσσι” αὐτῇ “καὶ πότνια 
<div class=QU></div>μήτηρ<tr><td>    ἠδὲ κασίγνητος”· 
οὐχ ἧττον δὲ σεμνὸν ἀκοῦσαι γαμετῆς λεγούσης<td class=Y rowspan=9>336<tr><th>5<td>“ἄνερ.<tr><th>5<td class="B Q6"> 
<div class=JA></div>ἀτὰρ σύ μοί ἐσσι<tr><th>6<td class=B>   
καθηγητὴς καὶ φιλόσοφος καὶ διδάσκαλος τῶν 
καλλίστων καὶ θειοτάτων.” τὰ δὲ τοιαῦτα μαθή‐ 
ματα πρῶτον ἀφίστησι τῶν ἀτόπων τὰς γυναῖκας·<tr><th>10<td>αἰσχυνθήσεται γὰρ ὀρχεῖσθαι γυνὴ γεωμετρεῖν 
μανθάνουσα, καὶ φαρμάκων ἐπῳδὰς οὐ προσ‐ 
δέξεται τοῖς Πλάτωνος ἐπᾳδομένη λόγοις καὶ τοῖς 
Ξενοφῶντος. ἂν δέ τις ἐπαγγέλληται καθαιρεῖν 
τὴν σελήνην, γελάσεται τὴν ἀμαθίαν καὶ τὴν<tr><th>15<td>ἀβελτερίαν τῶν ταῦτα πειθομένων γυναικῶν, ἀστρο‐ 
λογίας μὴ ἀνηκόως ἔχουσα καὶ περὶ Ἀγλαονίκης 
ἀκηκουῖα τῆς Ἡγήτορος τοῦ Θετταλοῦ θυγατρὸς<tr><td><h3>145</h3> <h2>D</h2><td>ὅτι τῶν ἐκλειπτικῶν ἔμπειρος οὖσα πανσελήνων 
καὶ προειδυῖα τὸν χρόνον, ἐν ᾧ συμβαίνει τὴν 
σελήνην ὑπὸ γῆς σκιᾶς ἁλίσκεσθαι, παρεκρούετο 
καὶ συνέπειθε τὰς γυναῖκας ὡς αὐτὴ καθαιροῦσα<tr><th>5<td>τὴν σελήνην. 
    Παιδίον μὲν γὰρ οὐδεμία ποτὲ γυνὴ λέγεται 
ποιῆσαι δίχα κοινωνίας ἀνδρός, τὰ δ’ ἄμορφα κυή‐ 
ματα καὶ σαρκοειδῆ καὶ σύστασιν ἐν ἑαυτοῖς ἐκ 
διαφθορᾶς λαμβάνοντα μύλας καλοῦσι. τοῦτο δὴ<tr><th>10<td>φυλακτέον ἐν ταῖς ψυχαῖς γίγνεσθαι τῶν γυναικῶν. 
ἂν γὰρ λόγων χρηστῶν σπέρματα μὴ δέχωνται<tr><td><h3>145</h3> <h2>E</h2><td>μηδὲ κοινωνῶσι παιδείας τοῖς ἀνδράσιν, αὐταὶ 
καθ’ αὑτὰς ἄτοπα πολλὰ καὶ φαῦλα βουλεύματα 
καὶ πάθη κυοῦσι. 
    Σὺ δ’ ὦ Εὐρυδίκη μάλιστα πειρῶ τοῖς τῶν<td class=Y rowspan=7>338<tr><th>5<td>σοφῶν καὶ ἀγαθῶν ἀποφθέγμασιν ὁμιλεῖν καὶ διὰ 
στόματος ἀεὶ τὰς φωνὰς ἔχειν ἐκείνας ὧν καὶ παρ‐ 
θένος οὖσα παρ’ ἡμῖν ἀνελάμβανες, ὅπως εὐφραί‐ 
νῃς μὲν τὸν ἄνδρα, θαυμάζῃ δ’ ὑπὸ τῶν ἄλλων 
γυναικῶν, οὕτω κοσμουμένη περιττῶς καὶ σεμνῶς<tr><th>10<td>ἀπὸ μηδενός. τοὺς μὲν γὰρ τῆσδε τῆς πλουσίας 
μαργαρίτας καὶ τὰ τῆσδε τῆς ξένης σηρικὰ λαβεῖν 
οὐκ ἔστιν οὐδὲ περιθέσθαι μὴ πολλοῦ πριαμένην, 
τὰ δὲ Θεανοῦς κόσμια καὶ Κλεοβουλίνης καὶ Γορ‐<tr><td><h3>145</h3> <h2>F</h2><td>γοῦς τῆς Λεωνίδου γυναικὸς καὶ Τιμοκλείας τῆς 
Θεαγένους ἀδελφῆς καὶ Κλαυδίας τῆς παλαιᾶς καὶ 
Κορνηλίας τῆς Σκιπίωνος καὶ ὅσαι ἐγένοντο θαυ‐ 
μασταὶ καὶ περιβόητοι, ταῦτα δ’ ἔξεστι περι‐<tr><th>5<td>κειμένην προῖκα καὶ κοσμουμένην αὐτοῖς ἐνδόξως 
ἅμα βιοῦν καὶ μακαρίως. 
    Εἰ γὰρ ἡ Σαπφὼ διὰ τὴν ἐν τοῖς μέλεσι καλλι‐<tr><td><h3>146</h3> <h2>A</h2><td>γραφίαν ἐφρόνει τηλικοῦτον ὥστε γράψαι πρός τινα 
πλουσίαν,<tr><th>2<td class="B Q6"> 
  κατθάνοισα δὲ κείσεαι, οὐδέ τις μναμοσύνα σέθεν 
  ἔσεται· οὐ γὰρ πεδέχεις ῥόδων<tr><th>5<td>    τῶν ἐκ Πιερίας, 
πῶς οὐχί σοι μᾶλλον ἐξέσται μέγα φρονεῖν ἐφ’ 
ἑαυτῇ καὶ λαμπρόν, ἂν μὴ τῶν ῥόδων ἀλλὰ καὶ 
τῶν καρπῶν μετέχῃς, ὧν αἱ Μοῦσαι φέρουσι καὶ 
χαρίζονται τοῖς παιδείαν καὶ φιλοσοφίαν θαυμά‐<td class=Y>340<tr><th>10<td>ζουσιν;<td class=Y>342</table>
<script>
var IL = ["Line", "Section", "Stephanus page"];
document.body.onload=f();
</script>
</body>
</html>
