<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>CLEMENS ROMANUS et CLEMENTINA :: Epistula ii ad Corinthios [Sp.] :: TLG 1271 002</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="1271.htm">1271</a> 002&nbsp;:: <strong><a class=CaCo href="1271.htm">CLEMENS ROMANUS et <em>CLEMENTINA</em></a></strong>&nbsp;:: <strong>Epistula ii ad Corinthios </strong>[Sp.]</p>
<p class="AuthorInfo"><a class=CaCo href="1271.htm">CLEMENS ROMANUS et <em>CLEMENTINA</em></a> <a class="CanonEpi">Theol.</a>, <span class="CanonSyn">vel Pseudo–Clemens</span><br />(<a class="CanonGeo">Romanus</a>: <a class="CanonDat">A.D. 1</a>)</p><p class="WorkInfo"><strong>Epistula ii ad Corinthios </strong>[Sp.]</p><p class="EditionInfo"><a class=CaE>Source: Bihlmeyer, K., Schneemelcher, W. (post F.X. Funk) (eds.), <em>Die apostolischen Väter, </em>3rd edn. Tübingen: Mohr, 1970: 71–81.</a></p><p class="CitationStyle">Citation: Chapter&nbsp;&mdash; section&nbsp;&mdash; (line)</p>
<tr><td class=qS colspan=3> <tr><td><h3>t</h3> <h2>1</h2><td class=J4><a class="T F1T">ΚΛΗΜΕΝΤΟΣ ΠΡΟΣ ΚΟΡΙΝΘΙΟΥΣ Β.</a><td class=K rowspan=11><tr><td><h3>1</h3>.<h2>1</h2><td>    Ἀδελφοί, οὕτως δεῖ ἡμᾶς φρονεῖν περὶ Ἰησοῦ Χριστοῦ, ὡς περὶ 
θεοῦ, ὡς περὶ <span class=Em>κριτοῦ ζώντων καὶ νεκρῶν</span>· καὶ οὐ δεῖ ἡμᾶς μικρὰ 
φρονεῖν περὶ τῆς σωτηρίας ἡμῶν.<tr><td><h3>1</h3>.<h2>2</h2><td><a class=ML><div class=Jo></div></a>ἐν τῷ γὰρ φρονεῖν ἡμᾶς μικρὰ 
περὶ αὐτοῦ μικρὰ καὶ ἐλπίζομεν λαβεῖν· καὶ οἱ ἀκούοντες ὡς περὶ 
μικρῶν ἁμαρτάνουσιν, καὶ ἡμεῖς ἁμαρτάνομεν οὐκ εἰδότες, πόθεν 
ἐκλήθημεν καὶ ὑπὸ τίνος καὶ εἰς ὃν τόπον, καὶ ὅσα ὑπέμεινεν Ἰησοῦς<tr><th>5<td>Χριστὸς παθεῖν ἕνεκα ἡμῶν.<tr><td><h3>1</h3>.<h2>3</h2><td><a class=ML><div class=Je></div></a>τίνα οὖν ἡμεῖς αὐτῷ δώσομεν ἀντι‐ 
μισθίαν, ἢ τίνα καρπὸν ἄξιον οὗ ἡμῖν αὐτὸς ἔδωκεν; πόσα δὲ αὐτῷ 
ὀφείλομεν ὅσια;<tr><td><h3>1</h3>.<h2>4</h2><td><a class=ML><div class=JI></div></a>τὸ φῶς γὰρ ἡμῖν ἐχαρίσατο, ὡς πατὴρ υἱοὺς ἡμᾶς 
προσηγόρευσεν, ἀπολλυμένους ἡμᾶς ἔσωσεν.<tr><td><h3>1</h3>.<h2>5</h2><td><a class=ML><div class=V2></div></a>ποῖον οὖν αἶνον αὐτῷ 
δώσομεν ἢ μισθὸν ἀντιμισθίας ὧν ἐλάβομεν;<tr><td><h3>1</h3>.<h2>6</h2><td><a class=ML><div class=V2></div></a>πηροὶ ὄντες τῇ διανοίᾳ, 
προσκυνοῦντες λίθους καὶ ξύλα καὶ χρυσὸν καὶ ἄργυρον καὶ χαλκόν, 
ἔργα ἀνθρώπων· καὶ ὁ βίος ἡμῶν ὅλος ἄλλο οὐδὲν ἦν εἰ μὴ θάνατος. 
ἀμαύρωσιν οὖν περικείμενοι καὶ τοιαύτης ἀχλύος γέμοντες ἐν τῇ ὁράσει<tr><th>5<td>ἀνεβλέψαμεν ἀποθέμενοι ἐκεῖνο ὃ περικείμεθα νέφος τῇ αὐτοῦ θελήσει.<tr><td><h3>1</h3>.<h2>7</h2><td>ἠλέησεν γὰρ ἡμᾶς καὶ σπλαγχνισθεὶς ἔσωσεν, θεασάμενος ἐν ἡμῖν 
πολλὴν πλάνην καὶ ἀπώλειαν, καὶ μηδεμίαν ἐλπίδα ἔχοντας σωτηρίας, 
εἰ μὴ τὴν παρ’ αὐτοῦ.<tr><td><h3>1</h3>.<h2>8</h2><td><a class=ML><div class=JU></div></a>ἐκάλεσεν γὰρ ἡμᾶς οὐκ ὄντας καὶ ἠθέλησεν 
ἐκ μὴ ὄντος εἶναι ἡμᾶς.<tr><td><h3>2</h3>.<h2>1</h2><td>    <span class=Em>Εὐφράνθητι, στεῖρα ἡ οὐ τίκτουσα, ῥῆξον καὶ βόησον ἡ οὐκ 
ὠδίνουσα, ὅτι πολλὰ τὰ τέκνα τῆς ἐρήμου μᾶλλον ἢ τῆς ἐχούσης 
τὸν ἄνδρα.</span> ὃ εἶπεν· <span class=Em>Εὐφράνθητι, στεῖρα ἡ οὐ τίκτουσα</span>, ἡμᾶς εἶπεν· 
στεῖρα γὰρ ἦν ἡ ἐκκλησία ἡμῶν πρὸ τοῦ δοθῆναι αὐτῇ τέκνα.<td class=Y rowspan=15>71<tr><td><h3>2</h3>.<h2>2</h2><td><a class=ML><div class=VA></div></a>ὃ 
δὲ εἶπεν· <span class=Em>Βόησον, ἡ οὐκ ὠδίνουσα</span>, τοῦτο λέγει· τὰς προσευχὰς ἡμῶν 
ἁπλῶς ἀναφέρειν πρὸς τὸν θεόν, μὴ ὡς αἱ ὠδίνουσαι ἐγκακῶμεν.<tr><td><h3>2</h3>.<h2>3</h2><td><a class=ML><div class=VC></div></a>ὃ 
δὲ εἶπεν· <span class=Em>Ὅτι πολλὰ τὰ τέκνα τῆς ἐρήμου μᾶλλον ἢ τῆς ἐχούσης 
τὸν ἄνδρα·</span> ἐπεὶ ἔρημος ἐδόκει εἶναι ἀπὸ τοῦ θεοῦ ὁ λαὸς ἡμῶν, νυνὶ 
δὲ πιστεύσαντες πλείονες ἐγενόμεθα τῶν δοκούντων ἔχειν θεόν.<tr><td><h3>2</h3>.<h2>4</h2><td><a class=ML><div class=VC></div></a>καὶ 
ἑτέρα δὲ γραφὴ λέγει, ὅτι <span class=Em>οὐκ ἦλθον καλέσαι δικαίους, ἀλλὰ ἁμαρ‐ 
τωλούς.</span><tr><td><h3>2</h3>.<h2>5</h2><td class=J2>τοῦτο λέγει, ὅτι δεῖ τοὺς ἀπολλυμένους σώζειν.<tr><td><h3>2</h3>.<h2>6</h2><td><a class=ML><div class=V6></div></a>ἐκεῖνο 
γάρ ἐστιν μέγα καὶ θαυμαστόν, οὐ τὰ ἑστῶτα στηρίζειν, ἀλλὰ τὰ 
πίπτοντα.<tr><td><h3>2</h3>.<h2>7</h2><td><a class=ML><div class=J6></div></a>οὕτως καὶ ὁ Χριστὸς ἠθέλησεν σῶσαι τὰ ἀπολλύμενα, καὶ 
ἔσωσεν πολλούς, ἐλθὼν καὶ καλέσας ἡμᾶς ἤδη ἀπολλυμένους.<tr><td><h3>3</h3>.<h2>1</h2><td>    Τοσοῦτον οὖν ἔλεος ποιήσαντος αὐτοῦ εἰς ἡμᾶς, πρῶτον μέν, 
ὅτι ἡμεῖς οἱ ζῶντες τοῖς νεκροῖς θεοῖς οὐ θύομεν καὶ οὐ προσκυνοῦμεν 
αὐτοῖς, ἀλλὰ ἔγνωμεν δι’ αὐτοῦ τὸν πατέρα τῆς ἀληθείας· τίς ἡ γνῶ‐ 
σις ἡ πρὸς αὐτόν, ἢ τὸ μὴ ἀρνεῖσθαι δι’ οὗ ἔγνωμεν αὐτόν;<tr><td><h3>3</h3>.<h2>2</h2><td><a class=ML><div class=VA></div></a>λέγει 
δὲ καὶ αὐτός· <span class=Em>Τὸν ὁμολογήσαντά με ἐνώπιον τῶν ἀνθρώπων, ὁμο‐ 
λογήσω αὐτὸν ἐνώπιον τοῦ πατρός μου.</span><tr><td><h3>3</h3>.<h2>3</h2><td><a class=ML><div class=Jy></div></a>οὗτος οὖν ἐστὶν ὁ μισθὸς 
ἡμῶν, ἐὰν οὖν ὁμολογήσωμεν δι’ οὗ ἐσώθημεν.<tr><td><h3>3</h3>.<h2>4</h2><td><a class=ML><div class=V3></div></a>ἐν τίνι δὲ αὐτὸν 
ὁμολογοῦμεν; ἐν τῷ ποιεῖν ἃ λέγει καὶ μὴ παρακούειν αὐτοῦ τῶν ἐν‐ 
τολῶν, καὶ μὴ μόνον χείλεσιν αὐτὸν τιμᾶν, ἀλλὰ ἐξ ὅλης καρδίας καὶ 
ἐξ ὅλης τῆς διανοίας.<tr><td><h3>3</h3>.<h2>5</h2><td><a class=ML><div class=JU></div></a>λέγει δὲ καὶ ἐν τῷ Ἡσαΐᾳ· <span class=Em>Ὁ λαὸς οὗτος 
τοῖς χείλεσίν με τιμᾷ, ἡ δὲ καρδία αὐτῶν πόρρω ἄπεστιν ἀπ’ ἐμοῦ.</span><tr><td><h3>4</h3>.<h2>1</h2><td class=QE>Μὴ μόνον οὖν αὐτὸν καλῶμεν κύριον· οὐ γὰρ τοῦτο σώσει ἡμᾶς.<tr><td><h3>4</h3>.<h2>2</h2><td>λέγει γάρ· <span class=Em>Οὐ πᾶς ὁ λέγων μοι· Κύριε κύριε, σωθήσεται, ἀλλ’ 
ὁ ποιῶν τὴν δικαιοσύνην.</span><tr><td rowspan=2><h3>4</h3>.<h2>3</h2><td><a class=ML><div class=Ja></div></a>ὥστε οὖν, ἀδελφοί, ἐν τοῖς ἔργοις 
αὐτὸν ὁμολογῶμεν, ἐν τῷ ἀγαπᾶν ἑαυτούς, ἐν τῷ μὴ μοιχᾶσθαι μηδὲ 
καταλαλεῖν ἀλλήλων μηδὲ ζηλοῦν, ἀλλ’ ἐγκρατεῖς εἶναι, ἐλεήμονας,<tr><td>ἀγαθούς· καὶ συμπάσχειν ἀλλήλοις ὀφείλομεν, καὶ μὴ φιλαργυρεῖν. ἐν<td class=Y rowspan=19>72<tr><th>5<td>τούτοις τοῖς ἔργοις ὁμολογῶμεν αὐτὸν καὶ μὴ ἐν τοῖς ἐναντίοις·<tr><td><h3>4</h3>.<h2>4</h2><td><a class=ML><div class=VD></div></a>καὶ 
οὐ δεῖ ἡμᾶς φοβεῖσθαι τοὺς ἀνθρώπους μᾶλλον, ἀλλὰ τὸν θεόν.<tr><td><h3>4</h3>.<h2>5</h2><td><a class=ML><div class=VB></div></a>διὰ 
τοῦτο, ταῦτα ὑμῶν πρασσόντων, εἶπεν ὁ κύριος· <span class=Em>Ἐὰν ἦτε μετ’ ἐμοῦ 
συνηγμένοι ἐν τῷ κόλπῳ μου καὶ μὴ ποιῆτε τὰς ἐντολάς μου, ἀπο‐ 
βαλῶ ὑμᾶς καὶ ἐρῶ ὑμῖν· Ὑπάγετε ἀπ’ ἐμοῦ, οὐκ οἶδα ὑμᾶς,</span><tr><th>5<td><span class=Em>πόθεν ἐστέ, ἐργάται ἀνομίας.</span><tr><td><h3>5</h3>.<h2>1</h2><td>    Ὅθεν, ἀδελφοί, καταλείψαντες τὴν παροικίαν τοῦ κόσμου τούτου 
ποιήσωμεν τὸ θέλημα τοῦ καλέσαντος ἡμᾶς, καὶ μὴ φοβηθῶμεν ἐξελ‐ 
θεῖν ἐκ τοῦ κόσμου τούτου.<tr><td><h3>5</h3>.<h2>2</h2><td><a class=ML><div class=Je></div></a>λέγει γὰρ ὁ κύριος· <span class=Em>Ἔσεσθε ὡς 
ἀρνία ἐν μέσῳ λύκων.</span><tr><td><h3>5</h3>.<h2>3</h2><td><a class=ML><div class=JS></div></a>ἀποκριθεὶς δὲ ὁ Πέτρος αὐτῷ λέγει· <span class=Em>Ἐὰν 
οὖν διασπαράξωσιν οἱ λύκοι τὰ ἀρνία;</span><tr><td><h3>5</h3>.<h2>4</h2><td><a class=ML><div class=Jy></div></a>εἶπεν ὁ Ἰησοῦς τῷ Πέτρῳ· 
<span class=Em>Μὴ φοβείσθωσαν τὰ ἀρνία τοὺς λύκους μετὰ τὸ ἀποθανεῖν αὐτά· 
καὶ ὑμεῖς μὴ φοβεῖσθε τοὺς ἀποκτέννοντας ὑμᾶς καὶ μηδὲν ὑμῖν 
δυναμένους ποιεῖν, ἀλλὰ φοβεῖσθε τὸν μετὰ τὸ ἀποθανεῖν ὑμᾶς</span><tr><th>5<td><span class=Em>ἔχοντα ἐξουσίαν ψυχῆς καὶ σώματος τοῦ βαλεῖν εἰς γέενναν πυρός.</span><tr><td><h3>5</h3>.<h2>5</h2><td>καὶ γινώσκετε, ἀδελφοί, ὅτι ἡ ἐπιδημία ἡ ἐν τῷ κόσμῳ τούτῳ τῆς 
σαρκὸς ταύτης μικρά ἐστιν καὶ ὀλιγοχρόνιος, ἡ δὲ ἐπαγγελία τοῦ Χρι‐ 
στοῦ μεγάλη καὶ θαυμαστή ἐστιν, καὶ ἀνάπαυσις τῆς μελλούσης βασι‐ 
λείας καὶ ζωῆς αἰωνίου.<tr><td><h3>5</h3>.<h2>6</h2><td><a class=ML><div class=JY></div></a>τί οὖν ἐστὶν ποιήσαντας ἐπιτυχεῖν αὐτῶν, 
εἰ μὴ τὸ ὁσίως καὶ δικαίως ἀναστρέφεσθαι καὶ τὰ κοσμικὰ ταῦτα ὡς 
ἀλλότρια ἡγεῖσθαι καὶ μὴ ἐπιθυμεῖν αὐτῶν;<tr><td><h3>5</h3>.<h2>7</h2><td><a class=ML><div class=V2></div></a>ἐν γὰρ τῷ ἐπιθυμεῖν 
ἡμᾶς κτήσασθαι ταῦτα ἀποπίπτομεν τῆς ὁδοῦ τῆς δικαίας.<tr><td><h3>6</h3>.<h2>1</h2><td>Λέγει δὲ ὁ κύριος· <span class=Em>Οὐδεὶς οἰκέτης δύναται δυσὶ κυρίοις δου‐ 
λεύειν.</span> ἐὰν ἡμεῖς θέλωμεν καὶ θεῷ δουλεύειν καὶ μαμωνᾷ, ἀσύμφορον 
ἡμῖν ἐστίν.<tr><td><h3>6</h3>.<h2>2</h2><td><a class=ML><div class=JA></div></a><span class=Em>τί γὰρ τὸ ὄφελος, ἐάν τις τὸν κόσμον ὅλον κερδήσῃ, 
τὴν δὲ ψυχὴν ζημιωθῇ;</span><tr><td><h3>6</h3>.<h2>3</h2><td><a class=ML><div class=JU></div></a>ἔστιν δὲ οὗτος ὁ αἰὼν καὶ ὁ μέλλων δύο 
ἐχθροί.<tr><td><h3>6</h3>.<h2>4</h2><td><a class=ML><div class=J2></div></a>οὗτος λέγει μοιχείαν καὶ φθορὰν καὶ φιλαργυρίαν καὶ 
ἀπάτην, ἐκεῖνος δὲ τούτοις ἀποτάσσεται.<tr><td><h3>6</h3>.<h2>5</h2><td><a class=ML><div class=V1></div></a>οὐ δυνάμεθα οὖν τῶν 
δύο φίλοι εἶναι· δεῖ δὲ ἡμᾶς τούτῳ ἀποταξαμένους ἐκείνῳ χρᾶσθαι.<tr><td><h3>6</h3>.<h2>6</h2><td>οἰόμεθα, ὅτι βέλτιόν ἐστιν τὰ ἐνθάδε μισῆσαι, ὅτι μικρὰ καὶ ὀλι‐ 
γοχρόνια καὶ φθαρτά, ἐκεῖνα δὲ ἀγαπῆσαι, τὰ ἀγαθὰ τὰ ἄφθαρτα.<tr><td><h3>6</h3>.<h2>7</h2><td>ποιοῦντες γὰρ τὸ θέλημα τοῦ Χριστοῦ εὑρήσομεν ἀνάπαυσιν· εἰ δὲ 
μήγε, οὐδὲν ἡμᾶς ῥύσεται ἐκ τῆς αἰωνίου κολάσεως, ἐὰν παρακούσωμεν 
τῶν ἐντολῶν αὐτοῦ.<td class=Y rowspan=15>73<tr><td><h3>6</h3>.<h2>8</h2><td><a class=ML><div class=JO></div></a>λέγει δὲ καὶ ἡ γραφὴ ἐν τῷ Ἰεζεκιήλ, ὅτι 
<span class=Em>ἐὰν ἀναστῇ Νῶε καὶ Ἰὼβ καὶ Δανιήλ, οὐ ῥύσονται τὰ τέκνα αὐτῶν 
ἐν τῇ αἰχμαλωσίᾳ.</span><tr><td><h3>6</h3>.<h2>9</h2><td><a class=ML><div class=JM></div></a>εἰ δὲ καὶ οἱ τοιοῦτοι δίκαιοι οὐ δύνανται ταῖς 
ἑαυτῶν δικαιοσύναις ῥύσασθαι τὰ τέκνα αὐτῶν, ἡμεῖς, ἐὰν μὴ τηρήσω‐ 
μεν τὸ βάπτισμα ἁγνὸν καὶ ἀμίαντον, ποίᾳ πεποιθήσει εἰσελευσόμεθα 
εἰς τὸ βασίλειον τοῦ θεοῦ; ἢ τίς ἡμῶν παράκλητος ἔσται, ἐὰν μὴ<tr><th>5<td>εὑρεθῶμεν ἔργα ἔχοντες ὅσια καὶ δίκαια;<tr><td><h3>7</h3>.<h2>1</h2><td>    Ὥστε οὖν, ἀδελφοί μου, ἀγωνισώμεθα εἰδότες, ὅτι ἐν χερσὶν 
ὁ ἀγὼν καὶ ὅτι εἰς τοὺς φθαρτοὺς ἀγῶνας καταπλέουσιν πολλοί, ἀλλ’ 
οὐ πάντες στεφανοῦνται, εἰ μὴ οἱ πολλὰ κοπιάσαντες καὶ καλῶς ἀγω‐ 
νισάμενοι.<tr><td><h3>7</h3>.<h2>2</h2><td class=J8>ἡμεῖς οὖν ἀγωνισώμεθα, ἵνα πάντες στεφανωθῶμεν.<tr><td><h3>7</h3>.<h2>3</h2><td>ὥστε θέωμεν τὴν ὁδὸν τὴν εὐθεῖαν, ἀγῶνα τὸν ἄφθαρτον, καὶ πολ‐ 
λοὶ εἰς αὐτὸν καταπλεύσωμεν καὶ ἀγωνισώμεθα, ἵνα καὶ στεφανωθῶ‐ 
μεν· καὶ εἰ μὴ δυνάμεθα πάντες στεφανωθῆναι, κἂν ἐγγὺς τοῦ στεφά‐ 
νου γενώμεθα.<tr><td><h3>7</h3>.<h2>4</h2><td><a class=ML><div class=JE></div></a>εἰδέναι ἡμᾶς δεῖ, ὅτι ὁ τὸν φθαρτὸν ἀγῶνα ἀγωνι‐ 
ζόμενος, ἐὰν εὑρεθῇ φθείρων, μαστιγωθεὶς αἴρεται καὶ ἔξω βάλλεται 
τοῦ σταδίου.<tr><td><h3>7</h3>.<h2>5</h2><td><a class=ML><div class=JC></div></a>τί δοκεῖτε; ὁ τὸν τῆς ἀφθαρσίας ἀγῶνα φθείρας τί 
παθεῖται;<tr><td><h3>7</h3>.<h2>6</h2><td><a class=ML><div class=J6></div></a>τῶν γὰρ μὴ τηρησάντων, φησίν, τὴν σφραγῖδα <span class=Em>ὁ σκώληξ 
αὐτῶν οὐ τελευτήσει καὶ τὸ πῦρ αὐτῶν οὐ σβεσθήσεται, καὶ ἔσον‐ 
ται εἰς ὅρασιν πάσῃ σαρκί.</span><tr><td><h3>8</h3>.<h2>1</h2><td class=QE>Ὡς οὖν ἐσμὲν ἐπὶ γῆς, μετανοήσωμεν.<tr><td><h3>8</h3>.<h2>2</h2><td><a class=ML><div class=V1></div></a>πηλὸς γάρ ἐσμεν 
εἰς τὴν χεῖρα τοῦ τεχνίτου· ὃν τρόπον γὰρ ὁ κεραμεύς, ἐὰν ποιῇ σκεῦος 
καὶ ἐν ταῖς χερσὶν αὐτοῦ διαστραφῇ ἢ συντριβῇ, πάλιν αὐτὸ ἀναπλάσ‐ 
σει, ἐὰν δὲ προφθάσῃ εἰς τὴν κάμινον τοῦ πυρὸς αὐτὸ βαλεῖν, οὐκέτι<tr><th>5<td>βοηθήσει αὐτῷ· οὕτως καὶ ἡμεῖς, ἕως ἐσμὲν ἐν τούτῳ τῷ κόσμῳ, ἐν 
τῇ σαρκὶ ἃ ἐπράξαμεν πονηρὰ μετανοήσωμεν ἐξ ὅλης τῆς καρδίας, ἵνα 
σωθῶμεν ὑπὸ τοῦ κυρίου, ἕως ἔχομεν καιρὸν μετανοίας.<tr><td><h3>8</h3>.<h2>3</h2><td><a class=ML><div class=V8></div></a>μετὰ γὰρ 
τὸ ἐξελθεῖν ἡμᾶς ἐκ τοῦ κόσμου οὐκέτι δυνάμεθα ἐκεῖ ἐξομολογήσασθαι 
ἢ μετανοεῖν ἔτι.<tr><td rowspan=2><h3>8</h3>.<h2>4</h2><td class=JK>ὥστε, ἀδελφοί, ποιήσαντες τὸ θέλημα τοῦ πατρὸς<tr><td>καὶ τὴν σάρκα ἁγνὴν τηρήσαντες καὶ τὰς ἐντολὰς τοῦ κυρίου φυλάξαν‐ 
τες ληψόμεθα ζωὴν αἰώνιον.<td class=Y rowspan=19>74<tr><td><h3>8</h3>.<h2>5</h2><td><a class=ML><div class=Je></div></a>λέγει γὰρ ὁ κύριος ἐν τῷ εὐαγγελίῳ· 
<span class=Em>Εἰ τὸ μικρὸν οὐκ ἐτηρήσατε, τὸ μέγα τίς ὑμῖν δώσει; λέγω γὰρ 
ὑμῖν, ὅτι ὁ πιστὸς ἐν ἐλαχίστῳ καὶ ἐν πολλῷ πιστός ἐστιν.</span><tr><td><h3>8</h3>.<h2>6</h2><td><a class=ML><div class=VA></div></a>ἄρα 
οὖν τοῦτο λέγει· τηρήσατε τὴν σάρκα ἁγνὴν καὶ τὴν σφραγῖδα ἄσπι‐ 
λον, ἵνα τὴν αἰώνιον ζωὴν ἀπολάβωμεν.<tr><td><h3>9</h3>.<h2>1</h2><td>    Καὶ μὴ λεγέτω τις ὑμῶν, ὅτι αὕτη ἡ σὰρξ οὐ κρίνεται οὐδὲ 
ἀνίσταται.<tr><td><h3>9</h3>.<h2>2</h2><td><a class=ML><div class=J8></div></a>γνῶτε· ἐν τίνι ἐσώθητε, ἐν τίνι ἀνεβλέψατε, εἰ μὴ ἐν 
τῇ σαρκὶ ταύτῃ ὄντες;<tr><td><h3>9</h3>.<h2>3</h2><td><a class=ML><div class=JU></div></a>δεῖ οὖν ἡμᾶς ὡς ναὸν θεοῦ φυλάσσειν τὴν 
σάρκα.<tr><td><h3>9</h3>.<h2>4</h2><td><a class=ML><div class=J0></div></a>ὃν τρόπον γὰρ ἐν τῇ σαρκὶ ἐκλήθητε, καὶ ἐν τῇ σαρκὶ 
ἐλεύσεσθε.<tr><td><h3>9</h3>.<h2>5</h2><td><a class=ML><div class=J8></div></a>εἰ Χριστὸς ὁ κύριος ὁ σώσας ἡμᾶς, ὢν μὲν τὸ πρῶτον 
πνεῦμα, ἐγένετο σὰρξ καὶ οὕτως ἡμᾶς ἐκάλεσεν· οὕτως καὶ ἡμεῖς ἐν 
ταύτῃ τῇ σαρκὶ ἀποληψόμεθα τὸν μισθόν.<tr><td><h3>9</h3>.<h2>6</h2><td><a class=ML><div class=V1></div></a>ἀγαπῶμεν οὖν ἀλλήλους, 
ὅπως ἔλθωμεν πάντες εἰς τὴν βασιλείαν τοῦ θεοῦ.<tr><td><h3>9</h3>.<h2>7</h2><td><a class=ML><div class=V5></div></a>ὡς ἔχομεν 
καιρὸν τοῦ ἰαθῆναι, ἐπιδῶμεν ἑαυτοὺς τῷ θεραπεύοντι θεῷ, ἀντιμισθίαν 
αὐτῷ διδόντες.<tr><td><h3>9</h3>.<h2>8</h2><td class=JG>ποίαν; τὸ μετανοῆσαι ἐξ εἰλικρινοῦς καρδίας.<tr><td><h3>9</h3>.<h2>9</h2><td><a class=ML><div class=V5></div></a>προ‐ 
γνώστης γάρ ἐστιν τῶν πάντων καὶ εἰδὼς ἡμῶν τὰ ἐν καρδίᾳ.<tr><td><h3>9</h3>.<h2>10</h2><td><a class=ML><div class=VA></div></a>δῶμεν 
οὖν αὐτῷ αἶνον, μὴ ἀπὸ στόματος μόνον, ἀλλὰ καὶ ἀπὸ καρδίας, ἵνα 
ἡμᾶς προσδέξηται ὡς υἱούς.<tr><td><h3>9</h3>.<h2>11</h2><td><a class=ML><div class=Je></div></a>καὶ γὰρ εἶπεν ὁ κύριος· <span class=Em>Ἀδελφοί 
μου οὗτοί εἰσιν οἱ ποιοῦντες τὸ θέλημα τοῦ πατρός μου.</span><tr><td><h3>10</h3>.<h2>1</h2><td>    Ὥστε, ἀδελφοί μου, ποιήσωμεν τὸ θέλημα τοῦ πατρὸς τοῦ κα‐ 
λέσαντος ἡμᾶς, ἵνα ζήσωμεν, καὶ διώξωμεν μᾶλλον τὴν ἀρετήν· τὴν δὲ 
κακίαν καταλείψωμεν ὡς προοδοιπόρον τῶν ἁμαρτιῶν ἡμῶν, καὶ φύγω‐ 
μεν τὴν ἀσέβειαν, μὴ ἡμᾶς καταλάβῃ κακά.<tr><td><h3>10</h3>.<h2>2</h2><td><a class=ML><div class=V2></div></a>ἐὰν γὰρ σπουδάσωμεν 
ἀγαθοποιεῖν, διώξεται ἡμᾶς εἰρήνη.<tr><td><h3>10</h3>.<h2>3</h2><td><a class=ML><div class=Ju></div></a>διὰ ταύτην γὰρ τὴν αἰτίαν οὐκ 
ἔστιν εὑρεῖν ἄνθρωπον, οἵτινες παράγουσι φόβους ἀνθρωπίνους, προ‐ 
ῃρημένοι μᾶλλον τὴν ἐνθάδε ἀπόλαυσιν ἢ τὴν μέλλουσαν ἐπαγγελίαν.<tr><td><h3>10</h3>.<h2>4</h2><td>ἀγνοοῦσιν γάρ, ἡλίκην ἔχει βάσανον ἡ ἐνθάδε ἀπόλαυσις, καὶ οἵαν 
τρυφὴν ἔχει ἡ μέλλουσα ἐπαγγελία.<tr><td rowspan=2><h3>10</h3>.<h2>5</h2><td><a class=ML><div class=Js></div></a>καὶ εἰ μὲν αὐτοὶ μόνοι ταῦτα 
ἔπρασσον, ἀνεκτὸν ἦν· νῦν δὲ ἐπιμένουσιν κακοδιδασκαλοῦντες τὰς 
ἀναιτίους ψυχάς, οὐκ εἰδότες, ὅτι δισσὴν ἕξουσιν τὴν κρίσιν, αὐτοί τε<tr><td>καὶ οἱ ἀκούοντες αὐτῶν.<td class=Y rowspan=14>75<tr><td><h3>11</h3>.<h2>1</h2><td>    Ἡμεῖς οὖν ἐν καθαρᾷ καρδίᾳ δουλεύσωμεν τῷ θεῷ, καὶ ἐσό‐ 
μεθα δίκαιοι· ἐὰν δὲ μὴ δουλεύσωμεν διὰ τὸ μὴ πιστεύειν ἡμᾶς τῇ 
ἐπαγγελίᾳ τοῦ θεοῦ, ταλαίπωροι ἐσόμεθα.<tr><td><h3>11</h3>.<h2>2</h2><td><a class=ML><div class=V1></div></a>λέγει γὰρ καὶ ὁ προφη‐ 
τικὸς λόγος· <span class=Em>Ταλαίπωροί εἰσιν οἱ δίψυχοι, οἱ διστάζοντες τῇ καρδίᾳ, 
οἱ λέγοντες· Ταῦτα πάλαι ἠκούσαμεν καὶ ἐπὶ τῶν πατέρων ἡμῶν, 
ἡμεῖς δὲ ἡμέραν ἐξ ἡμέρας προσδεχόμενοι οὐδὲν τούτων ἑωράκαμεν.</span><tr><td><h3>11</h3>.<h2>3</h2><td><span class=Em>ἀνόητοι, συμβάλετε ἑαυτοὺς ξύλῳ· λάβετε ἄμπελον· πρῶτον μὲν 
φυλλοροεῖ, εἶτα βλαστὸς γίνεται, μετὰ ταῦτα ὄμφαξ, εἶτα σταφυλὴ 
παρεστηκυῖα·</span><tr><td><h3>11</h3>.<h2>4</h2><td><span class=Em><a class=ML><div class=JC></div></a></span><span class=Em>οὕτως καὶ ὁ λαός μου ἀκαταστασίας καὶ θλίψεις 
ἔσχεν· ἔπειτα ἀπολήψεται τὰ ἀγαθά.</span><tr><td><h3>11</h3>.<h2>5</h2><td><a class=ML><div class=Ju></div></a>ὥστε, ἀδελφοί μου, μὴ 
διψυχῶμεν, ἀλλὰ ἐλπίσαντες ὑπομείνωμεν, ἵνα καὶ τὸν μισθὸν κομι‐ 
σώμεθα.<tr><td><h3>11</h3>.<h2>6</h2><td><a class=ML><div class=J2></div></a><span class=Em>πιστὸς γάρ</span> ἐστιν <span class=Em>ὁ ἐπαγγειλάμενος</span> τὰς ἀντιμισθίας ἀπο‐ 
διδόναι ἑκάστῳ τῶν ἔργων αὐτοῦ.<tr><td><h3>11</h3>.<h2>7</h2><td><a class=ML><div class=Jo></div></a>ἐὰν οὖν ποιήσωμεν τὴν δικαιο‐ 
σύνην ἐναντίον τοῦ θεοῦ, εἰσήξομεν εἰς τὴν βασιλείαν αὐτοῦ καὶ ληψόμεθα 
τὰς ἐπαγγελίας, <span class=Em>ἃς οὖς οὐκ ἤκουσεν οὐδὲ ὀφθαλμὸς εἶδεν, οὐδὲ ἐπὶ 
καρδίαν ἀνθρώπου ἀνέβη</span>.<tr><td><h3>12</h3>.<h2>1</h2><td>    Ἐκδεχώμεθα οὖν καθ’ ὥραν τὴν βασιλείαν τοῦ θεοῦ ἐν ἀγάπῃ 
καὶ δικαιοσύνῃ, ἐπειδὴ οὐκ οἴδαμεν τὴν ἡμέραν τῆς ἐπιφανείας τοῦ 
θεοῦ.<tr><td><h3>12</h3>.<h2>2</h2><td><a class=ML><div class=Qs></div></a>ἐπερωτηθεὶς γὰρ αὐτὸς ὁ κύριος ὑπό τινος, πότε ἥξει αὐτοῦ 
ἡ βασιλεία, εἶπεν· <span class=Em>Ὅταν ἔσται τὰ δύο ἕν, καὶ τὸ ἔξω ὡς τὸ ἔσω, 
καὶ τὸ ἄρσεν μετὰ τῆς θηλείας, οὔτε ἄρσεν οὔτε θῆλυ.</span><tr><td><h3>12</h3>.<h2>3</h2><td><span class=Em><a class=ML><div class=V8></div></a></span><span class=Em>τὰ δύο 
</span>δὲ <span class=Em>ἕν</span> ἐστιν, ὅταν λαλῶμεν ἑαυτοῖς ἀλήθειαν καὶ ἐν δυσὶ σώμασιν 
ἀνυποκρίτως εἴη μία ψυχή.<tr><td><h3>12</h3>.<h2>4</h2><td><a class=ML><div class=Jc></div></a>καὶ <span class=Em>τὸ ἔξω ὡς τὸ ἔσω</span>, τοῦτο λέγει· 
τὴν ψυχὴν λέγει <span class=Em>τὸ ἔσω, τὸ δὲ ἔξω</span> τὸ σῶμα λέγει. ὃν τρόπον οὖν 
σου τὸ σῶμα φαίνεται, οὕτως καὶ ἡ ψυχή σου δῆλος ἔστω ἐν τοῖς 
καλοῖς ἔργοις.<tr><td><h3>12</h3>.<h2>5</h2><td><a class=ML><div class=JG></div></a>καὶ <span class=Em>τὸ ἄρσεν μετὰ τῆς θηλείας, οὔτε ἄρσεν οὔτε 
θῆλυ</span>, τοῦτο λέγει· ἵνα ἀδελφὸς ἰδὼν ἀδελφὴν οὐδὲν φρονῇ περὶ αὐτῆς 
θηλυκόν, μηδὲ φρονῇ τι περὶ αὐτοῦ ἀρσενικόν.<tr><td><h3>12</h3>.<h2>6</h2><td><a class=ML><div class=V4></div></a>ταῦτα ὑμῶν ποι‐ 
ούντων, φησίν, ἐλεύσεται ἡ βασιλεία τοῦ πατρός μου.<tr><td><h3>13</h3>.<h2>1</h2><td>    Ἀδελφοὶ οὖν, ἤδη ποτὲ μετανοήσωμεν, νήψωμεν ἐπὶ τὸ ἀγα‐ 
θόν· μεστοὶ γάρ ἐσμεν πολλῆς ἀνοίας καὶ πονηρίας. ἐξαλείψωμεν ἀφ’ 
ἡμῶν τὰ πρότερα ἁμαρτήματα καὶ μετανοήσαντες ἐκ ψυχῆς σωθῶμεν, 
καὶ μὴ γινώμεθα ἀνθρωπάρεσκοι μηδὲ θέλωμεν μόνον ἑαυτοῖς ἀρέσκειν,<td class=Y rowspan=11>76<tr><th>5<td>ἀλλὰ καὶ τοῖς ἔξω ἀνθρώποις ἐπὶ τῇ δικαιοσύνῃ, ἵνα τὸ ὄνομα δι’ 
ἡμᾶς μὴ βλασφημῆται.<tr><td><h3>13</h3>.<h2>2</h2><td><a class=ML><div class=JS></div></a>λέγει γὰρ ὁ κύριος· <span class=Em>Διὰ παντὸς τὸ ὄνομά 
μου βλασφημεῖται ἐν πᾶσιν τοῖς ἔθνεσιν</span>, καὶ πάλιν· <span class=Em>Οὐαὶ δι’ ὃν 
βλασφημεῖται τὸ ὄνομά μου.</span> ἐν τίνι βλασφημεῖται; ἐν τῷ μὴ ποιεῖν 
ὑμᾶς ἃ βούλομαι.<tr><td><h3>13</h3>.<h2>3</h2><td><a class=ML><div class=JK></div></a>τὰ ἔθνη γὰρ ἀκούοντα ἐκ τοῦ στόματος ἡμῶν 
τὰ λόγια τοῦ θεοῦ ὡς καλὰ καὶ μεγάλα θαυμάζει· ἔπειτα καταμαθόντα 
τὰ ἔργα ἡμῶν ὅτι οὐκ ἔστιν ἄξια τῶν ῥημάτων ὧν λέγομεν, ἔνθεν εἰς 
βλασφημίαν τρέπονται, λέγοντες εἶναι μῦθόν τινα καὶ πλάνην.<tr><td><h3>13</h3>.<h2>4</h2><td><a class=ML><div class=VB></div></a>ὅταν 
γὰρ ἀκούσωσιν παρ’ ἡμῶν, ὅτι λέγει ὁ θεός· <span class=Em>Οὐ χάρις ὑμῖν, εἰ ἀγα‐ 
πᾶτε τοὺς ἀγαπῶντας ὑμᾶς, ἀλλὰ χάρις ὑμῖν, εἰ ἀγαπᾶτε τοὺς 
ἐχθροὺς καὶ τοὺς μισοῦντας ὑμᾶς·</span> ταῦτα ὅταν ἀκούσωσιν, θαυμά‐<tr><th>5<td>ζουσιν τὴν ὑπερβολὴν τῆς ἀγαθότητος· ὅταν δὲ ἴδωσιν, ὅτι οὐ μόνον 
τοὺς μισοῦντας οὐκ ἀγαπῶμεν, ἀλλ’ ὅτι οὐδὲ τοὺς ἀγαπῶντας, κατα‐ 
γελῶσιν ἡμῶν, καὶ βλασφημεῖται τὸ ὄνομα.<tr><td><h3>14</h3>.<h2>1</h2><td>    Ὥστε, ἀδελφοί, ποιοῦντες τὸ θέλημα τοῦ πατρὸς ἡμῶν θεοῦ 
ἐσόμεθα ἐκ τῆς ἐκκλησίας τῆς πρώτης, τῆς πνευματικῆς, τῆς πρὸ ἡλίου 
καὶ σελήνης ἐκτισμένης· ἐὰν δὲ μὴ ποιήσωμεν τὸ θέλημα κυρίου, 
ἐσόμεθα ἐκ τῆς γραφῆς τῆς λεγούσης· <span class=Em>Ἐγενήθη ὁ οἶκός μου σπή‐</span><tr><th>5<td><span class=Em>λαιον λῃστῶν.</span> ὥστε οὖν αἱρετισώμεθα ἀπὸ τῆς ἐκκλησίας τῆς ζωῆς 
εἶναι, ἵνα σωθῶμεν.<tr><td><h3>14</h3>.<h2>2</h2><td><a class=ML><div class=JQ></div></a>οὐκ οἴομαι δὲ ὑμᾶς ἀγνοεῖν, ὅτι <span class=Em>ἐκκλησία 
</span>ζῶσα <span class=Em>σῶμά ἐστιν Χριστοῦ</span>· λέγει γὰρ ἡ γραφή· <span class=Em>Ἐποίησεν ὁ θεὸς 
τὸν ἄνθρωπον ἄρσεν καὶ θῆλυ·</span> τὸ ἄρσεν ἐστὶν ὁ Χριστός, τὸ θῆλυ 
ἡ ἐκκλησία· καὶ ἔτι τὰ βιβλία καὶ οἱ ἀπόστολοι τὴν ἐκκλησίαν οὐ νῦν<tr><th>5<td>εἶναι, ἀλλὰ ἄνωθεν. ἦν γὰρ πνευματική, ὡς καὶ ὁ Ἰησοῦς ἡμῶν, 
ἐφανερώθη δὲ ἐπ’ ἐσχάτων τῶν ἡμερῶν, ἵνα ἡμᾶς σώσῃ.<tr><td rowspan=2><h3>14</h3>.<h2>3</h2><td><a class=ML><div class=V7></div></a>ἡ ἐκ‐ 
κλησία δὲ πνευματικὴ οὖσα ἐφανερώθη ἐν τῇ σαρκὶ Χριστοῦ, δηλοῦσα 
ἡμῖν, ὅτι ἐάν τις ἡμῶν τηρήσῃ αὐτὴν ἐν τῇ σαρκὶ καὶ μὴ φθείρῃ,<tr><td>ἀπολήψεται αὐτὴν ἐν τῷ πνεύματι τῷ ἁγίῳ· ἡ γὰρ σὰρξ αὕτη ἀντί‐<td class=Y rowspan=12>77<tr><th>5<td>τυπός ἐστιν τοῦ πνεύματος· οὐδεὶς οὖν τὸ ἀντίτυπον φθείρας τὸ αὐ‐ 
θεντικὸν μεταλήψεται. ἄρα οὖν τοῦτο λέγει, ἀδελφοί· τηρήσατε τὴν 
σάρκα, ἵνα τοῦ πνεύματος μεταλάβητε.<tr><td><h3>14</h3>.<h2>4</h2><td><a class=ML><div class=Jy></div></a>εἰ δὲ λέγομεν εἶναι τὴν 
σάρκα τὴν ἐκκλησίαν καὶ τὸ πνεῦμα Χριστόν, ἄρα οὖν ὁ ὑβρίσας τὴν 
σάρκα ὕβρισεν τὴν ἐκκλησίαν. ὁ τοιοῦτος οὖν οὐ μεταλήψεται τοῦ 
πνεύματος, ὅ ἐστιν ὁ Χριστός.<tr><td><h3>14</h3>.<h2>5</h2><td><a class=ML><div class=Jk></div></a>τοσαύτην δύναται ἡ σὰρξ αὕτη 
μεταλαβεῖν ζωὴν καὶ ἀφθαρσίαν κολληθέντος αὐτῇ τοῦ πνεύματος τοῦ 
ἁγίου, οὔτε ἐξειπεῖν τις δύναται οὔτε λαλῆσαι, <span class=Em>ἃ ἡτοίμασεν ὁ κύριος 
</span>τοῖς ἐκλεκτοῖς αὐτοῦ.<tr><td><h3>15</h3>.<h2>1</h2><td>    Οὐκ οἴομαι δέ, ὅτι μικρὰν συμβουλίαν ἐποιησάμην περὶ ἐγκρα‐ 
τείας, ἣν ποιήσας τις οὐ μετανοήσει, ἀλλὰ καὶ ἑαυτὸν σώσει κἀμὲ τὸν 
συμβουλεύσαντα. μισθὸς γὰρ οὐκ ἔστιν μικρὸς πλανωμένην ψυχὴν καὶ 
ἀπολλυμένην ἀποστρέψαι εἰς τὸ σωθῆναι.<tr><td><h3>15</h3>.<h2>2</h2><td><a class=ML><div class=V1></div></a>ταύτην γὰρ ἔχομεν τὴν 
ἀντιμισθίαν ἀποδοῦναι τῷ θεῷ τῷ κτίσαντι ἡμᾶς, ἐὰν ὁ λέγων καὶ 
ἀκούων μετὰ πίστεως καὶ ἀγάπης καὶ λέγῃ καὶ ἀκούῃ.<tr><td><h3>15</h3>.<h2>3</h2><td><a class=ML><div class=V7></div></a>ἐμμείνωμεν 
οὖν ἐφ’ οἷς ἐπιστεύσαμεν δίκαιοι καὶ ὅσιοι, ἵνα μετὰ παρρησίας αἰτῶμεν 
τὸν θεὸν τὸν λέγοντα· <span class=Em>Ἔτι λαλοῦντός σου ἐρῶ· ἰδοὺ πάρειμι.</span><tr><td><h3>15</h3>.<h2>4</h2><td>τοῦτο γὰρ τὸ ῥῆμα μεγάλης ἐστὶν ἐπαγγελίας σημεῖον· ἑτοιμότερον 
γὰρ ἑαυτὸν λέγει ὁ κύριος εἰς τὸ διδόναι τοῦ αἰτοῦντος.<tr><td><h3>15</h3>.<h2>5</h2><td><a class=ML><div class=V9></div></a>τοσαύτης 
οὖν χρηστότητος μεταλαμβάνοντες μὴ φθονήσωμεν ἑαυτοῖς τυχεῖν τοσού‐ 
των ἀγαθῶν. ὅσην γὰρ ἡδονὴν ἔχει τὰ ῥήματα ταῦτα τοῖς ποιήσασιν 
αὐτά, τοσαύτην κατάκρισιν ἔχει τοῖς παρακούσασιν.<tr><td><h3>16</h3>.<h2>1</h2><td>    Ὥστε, ἀδελφοί, ἀφορμὴν λαβόντες οὐ μικρὰν εἰς τὸ μετανο‐ 
ῆσαι, καιρὸν ἔχοντες ἐπιστρέψωμεν ἐπὶ τὸν καλέσαντα ἡμᾶς θεόν, ἕως 
ἔτι ἔχομεν τὸν παραδεχόμενον ἡμᾶς.<tr><td><h3>16</h3>.<h2>2</h2><td><a class=ML><div class=Ju></div></a>ἐὰν γὰρ ταῖς ἡδυπαθείαις 
ταύταις ἀποταξώμεθα καὶ τὴν ψυχὴν ἡμῶν νικήσωμεν ἐν τῷ μὴ ποιεῖν 
τὰς ἐπιθυμίας αὐτῆς τὰς πονηράς, μεταληψόμεθα τοῦ ἐλέους Ἰησοῦ.<tr><td><h3>16</h3>.<h2>3</h2><td>γινώσκετε δέ, ὅτι <span class=Em>ἔρχεται</span> ἤδη <span class=Em>ἡ ἡμέρα</span> τῆς κρίσεως <span class=Em>ὡς κλίβανος 
καιόμενος, καὶ τακήσονταί</span> τινες <span class=Em>τῶν οὐρανῶν</span> καὶ πᾶσα ἡ γῆ ὡς 
μόλιβος ἐπὶ πυρὶ τηκόμενος· καὶ τότε φανήσεται τὰ κρύφια καὶ φανερὰ 
ἔργα τῶν ἀνθρώπων.<tr><td><h3>16</h3>.<h2>4</h2><td><a class=ML><div class=JO></div></a>καλὸν οὖν ἐλεημοσύνη ὡς μετάνοια ἁμαρτίας· 
κρείσσων νηστεία προσευχῆς, ἐλεημοσύνη δὲ ἀμφοτέρων· <span class=Em>ἀγάπη δὲ 
καλύπτει πλῆθος ἁμαρτιῶν</span>, προσευχὴ δὲ ἐκ καλῆς συνειδήσεως <span class=Em>ἐκ 
θανάτου ῥύεται</span>. μακάριος πᾶς ὁ εὑρεθεὶς ἐν τούτοις πλήρης· ἐλεη‐<td class=Y rowspan=11>78<tr><th>5<td>μοσύνη γὰρ κούφισμα ἁμαρτίας γίνεται.<tr><td><h3>17</h3>.<h2>1</h2><td>    Μετανοήσωμεν οὖν ἐξ ὅλης καρδίας, ἵνα μή τις ἡμῶν παρ‐ 
απόληται. εἰ γὰρ ἐντολὰς ἔχομεν, ἵνα καὶ τοῦτο πράσσωμεν, ἀπὸ τῶν 
εἰδώλων ἀποσπᾶν καὶ κατηχεῖν, πόσῳ μᾶλλον ψυχὴν ἤδη γινώσκουσαν 
τὸν θεὸν οὐ δεῖ ἀπόλλυσθαι;<tr><td><h3>17</h3>.<h2>2</h2><td><a class=ML><div class=Jg></div></a>συλλάβωμεν οὖν ἑαυτοῖς καὶ τοὺς 
ἀσθενοῦντας ἀνάγειν περὶ τὸ ἀγαθόν, ὅπως σωθῶμεν ἅπαντες καὶ 
ἐπιστρέψωμεν ἀλλήλους καὶ νουθετήσωμεν.<tr><td><h3>17</h3>.<h2>3</h2><td><a class=ML><div class=V1></div></a>καὶ μὴ μόνον ἄρτι 
δοκῶμεν πιστεύειν καὶ προσέχειν ἐν τῷ νουθετεῖσθαι ἡμᾶς ὑπὸ τῶν 
πρεσβυτέρων, ἀλλὰ καὶ ὅταν εἰς οἶκον ἀπαλλαγῶμεν, μνημονεύωμεν 
τῶν τοῦ κυρίου ἐνταλμάτων καὶ μὴ ἀντιπαρελκώμεθα ἀπὸ τῶν <span class=Em>κοσ‐</span><tr><th>5<td><span class=Em>μικῶν ἐπιθυμιῶν</span>, ἀλλὰ πυκνότερον προσερχόμενοι πειρώμεθα προ‐ 
κόπτειν ἐν ταῖς ἐντολαῖς τοῦ κυρίου, ἵνα πάντες <span class=Em>τὸ αὐτὸ φρονοῦντες 
</span>συνηγμένοι ὦμεν ἐπὶ τὴν ζωήν.<tr><td><h3>17</h3>.<h2>4</h2><td><a class=ML><div class=Jk></div></a>εἶπεν γὰρ ὁ κύριος· <span class=Em>Ἔρχομαι 
συναγαγεῖν πάντα τὰ ἔθνη, φυλὰς καὶ γλώσσας.</span> τοῦτο δὲ λέγει τὴν 
ἡμέραν τῆς ἐπιφανείας αὐτοῦ, ὅτε ἐλθὼν λυτρώσεται ἡμᾶς, ἕκαστον 
κατὰ τὰ ἔργα αὐτοῦ.<tr><td><h3>17</h3>.<h2>5</h2><td><a class=ML><div class=JQ></div></a><span class=Em>καὶ ὄψονται τὴν δόξαν</span> αὐτοῦ καὶ τὸ κράτος 
οἱ ἄπιστοι, καὶ ξενισθήσονται ἰδόντες τὸ βασίλειον τοῦ κόσμου ἐν τῷ 
Ἰησοῦ, λέγοντες· Οὐαὶ ἡμῖν, ὅτι σὺ ἦς, καὶ οὐκ ᾔδειμεν καὶ οὐκ ἐπι‐ 
στεύομεν καὶ οὐκ ἐπειθόμεθα τοῖς πρεσβυτέροις τοῖς ἀναγγέλλουσιν<tr><th>5<td>ἡμῖν περὶ τῆς σωτηρίας ἡμῶν· καὶ <span class=Em>ὁ σκώληξ αὐτῶν οὐ τελευτήσει 
καὶ τὸ πῦρ αὐτῶν οὐ σβεσθήσεται, καὶ ἔσονται εἰς ὅρασιν πάσῃ 
σαρκί.</span><tr><td><h3>17</h3>.<h2>6</h2><td><a class=ML><div class=J0></div></a>τὴν ἡμέραν ἐκείνην λέγει τῆς κρίσεως, ὅταν ὄψονται τοὺς 
ἐν ἡμῖν ἀσεβήσαντας καὶ παραλογισαμένους τὰς ἐντολὰς Ἰησοῦ Χρι‐ 
στοῦ.<tr><td rowspan=2><h3>17</h3>.<h2>7</h2><td><a class=ML><div class=Qs></div></a>οἱ δὲ δίκαιοι εὐπραγήσαντες καὶ ὑπομείναντες τὰς βασάνους 
καὶ μισήσαντες τὰς ἡδυπαθείας τῆς ψυχῆς, ὅταν θεάσωνται τοὺς ἀστο‐ 
χήσαντας καὶ ἀρνησαμένους διὰ τῶν λόγων ἢ διὰ τῶν ἔργων τὸν Ἰησοῦν,<tr><td>ὅπως κολάζονται δειναῖς βασάνοις πυρὶ ἀσβέστῳ, ἔσονται <span class=Em>δόξαν</span><td class=Y rowspan=14>79<tr><th>5<td><span class=Em>διδόντες τῷ θεῷ</span> αὐτῶν λέγοντες, ὅτι ἔσται ἐλπὶς τῷ δεδουλευκότι 
θεῷ ἐξ ὅλης καρδίας.<tr><td><h3>18</h3>.<h2>1</h2><td>    Καὶ ἡμεῖς οὖν γενώμεθα ἐκ τῶν εὐχαριστούντων, τῶν δε‐ 
δουλευκότων τῷ θεῷ, καὶ μὴ ἐκ τῶν κρινομένων ἀσεβῶν.<tr><td><h3>18</h3>.<h2>2</h2><td><a class=ML><div class=V8></div></a>καὶ γὰρ 
αὐτὸς πανθαμαρτωλὸς ὢν καὶ μήπω φυγὼν τὸν πειρασμόν, ἀλλ’ ἔτι 
ὢν ἐν μέσοις τοῖς ὀργάνοις τοῦ διαβόλου σπουδάζω τὴν δικαιοσύνην διώ‐ 
κειν, ὅπως ἰσχύσω κἂν ἐγγὺς αὐτῆς γενέσθαι, φοβούμενος τὴν κρίσιν<tr><th>5<td>τὴν μέλλουσαν.<tr><td><h3>19</h3>.<h2>1</h2><td>    Ὥστε, ἀδελφοὶ καὶ ἀδελφαί, μετὰ τὸν θεὸν τῆς ἀληθείας 
ἀναγινώσκω ὑμῖν ἔντευξιν εἰς τὸ προσέχειν τοῖς γεγραμμένοις, ἵνα καὶ 
ἑαυτοὺς σώσητε καὶ τὸν ἀναγινώσκοντα ἐν ὑμῖν· μισθὸν γὰρ αἰτῶ ὑμᾶς 
τὸ μετανοῆσαι ἐξ ὅλης καρδίας, σωτηρίαν ἑαυτοῖς καὶ ζωὴν διδόντας.<tr><th>5<td>τοῦτο γὰρ ποιήσαντες σκοπὸν πᾶσιν τοῖς νέοις θήσομεν, τοῖς βουλο‐ 
μένοις περὶ τὴν εὐσέβειαν καὶ τὴν χρηστότητα τοῦ θεοῦ φιλοπονεῖν.<tr><td><h3>19</h3>.<h2>2</h2><td>καὶ μὴ ἀηδῶς ἔχωμεν καὶ ἀγανακτῶμεν οἱ ἄσοφοι, ὅταν τις ἡμᾶς 
νουθετῇ καὶ ἐπιστρέφῃ ἀπὸ τῆς ἀδικίας εἰς τὴν δικαιοσύνην. ἐνίοτε 
γὰρ πονηρὰ πράσσοντες οὐ γινώσκομεν διὰ τὴν διψυχίαν καὶ ἀπιστίαν 
τὴν ἐνοῦσαν ἐν τοῖς στήθεσιν ἡμῶν, καὶ <span class=Em>ἐσκοτίσμεθα τὴν διάνοιαν</span><tr><th>5<td>ὑπὸ τῶν ἐπιθυμιῶν τῶν ματαίων.<tr><td><h3>19</h3>.<h2>3</h2><td><a class=ML><div class=Jm></div></a>πράξωμεν οὖν τὴν δικαιοσύνην, 
ἵνα εἰς τέλος σωθῶμεν. μακάριοι οἱ τούτοις ὑπακούοντες τοῖς προσ‐ 
τάγμασιν· κἂν ὀλίγον χρόνον κακοπαθήσωσιν ἐν τῷ κόσμῳ τούτῳ, τὸν 
ἀθάνατον τῆς ἀναστάσεως καρπὸν τρυγήσουσιν.<tr><td><h3>19</h3>.<h2>4</h2><td><a class=ML><div class=V3></div></a>μὴ οὖν λυπείσθω 
ὁ εὐσεβής, ἐὰν ἐπὶ τοῖς νῦν χρόνοις ταλαιπωρῇ· μακάριος αὐτὸν ἀνα‐ 
μένει χρόνος· ἐκεῖνος ἄνω μετὰ τῶν πατέρων ἀναβιώσας εὐφρανθήσεται 
εἰς τὸν ἀλύπητον αἰῶνα.<tr><td><h3>20</h3>.<h2>1</h2><td>    Ἀλλὰ μηδὲ ἐκεῖνο τὴν διάνοιαν ὑμῶν ταρασσέτω, ὅτι βλέπομεν 
τοὺς ἀδίκους πλουτοῦντας καὶ στενοχωρουμένους τοὺς τοῦ θεοῦ δούλους.<tr><td><h3>20</h3>.<h2>2</h2><td>πιστεύωμεν οὖν, ἀδελφοὶ καὶ ἀδελφαί· θεοῦ ζῶντος πεῖραν ἀθλοῦ‐ 
μεν καὶ γυμναζόμεθα τῷ νῦν βίῳ, ἵνα τῷ μέλλοντι στεφανωθῶμεν.<tr><td><h3>20</h3>.<h2>3</h2><td>οὐδεὶς τῶν δικαίων ταχὺν καρπὸν ἔλαβεν, ἀλλ’ ἐκδέχεται αὐτόν.<tr><td><h3>20</h3>.<h2>4</h2><td>εἰ γὰρ τὸν μισθὸν τῶν δικαίων ὁ θεὸς συντόμως ἀπεδίδου, εὐθέως 
ἐμπορίαν ἠσκοῦμεν καὶ οὐ θεοσέβειαν· ἐδοκοῦμεν γὰρ εἶναι δίκαιοι, οὐ 
τὸ εὐσεβές, ἀλλὰ τὸ κερδαλέον διώκοντες. καὶ διὰ τοῦτο θεία κρίσις 
ἔβλαψεν πνεῦμα μὴ ὂν δίκαιον, καὶ ἐβάρυνεν δεσμοῖς.<td class=Y rowspan=2>80<tr><td rowspan=2><h3>20</h3>.<h2>5</h2><td><span class=Em>Τῷ μόνῳ θεῷ ἀοράτῳ</span>, πατρὶ τῆς ἀληθείας, τῷ ἐξαποστείλαντι 
ἡμῖν τὸν σωτῆρα καὶ ἀρχηγὸν τῆς ἀφθαρσίας, δι’ οὗ καὶ ἐφανέρωσεν 
ἡμῖν τὴν ἀλήθειαν καὶ τὴν ἐπουράνιον ζωήν, αὐτῷ ἡ δόξα εἰς τοὺς<tr><td>αἰῶνας τῶν αἰώνων. ἀμήν.<td class=Y>81</table>
<script>
var IL = ["Line", "Section", "Chapter"];
document.body.onload=f();
</script>
</body>
</html>
