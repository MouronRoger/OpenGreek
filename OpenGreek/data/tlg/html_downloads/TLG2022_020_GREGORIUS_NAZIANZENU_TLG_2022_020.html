<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>GREGORIUS NAZIANZENUS :: De pace 1 (orat. 6) :: TLG 2022 020</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2022.htm">2022</a> 020&nbsp;:: <strong><a class=CaCo href="2022.htm">GREGORIUS NAZIANZENUS</a></strong>&nbsp;:: <strong>De pace 1 </strong>(orat. 6)</p>
<p class="AuthorInfo"><a class=CaCo href="2022.htm">GREGORIUS NAZIANZENUS</a> <a class="CanonEpi">Theol., Patriarcha (Constantinopoleos)</a>, <span class="CanonSyn">vel Gregorius Theologus</span><br />(<a class="CanonGeo">Nazianzenus
Constantinopolitanus</a>: <a class="CanonDat">A.D. 4</a>)</p>
<p class="CanonVid"><a class="CaV">Scholia: Cf. <em>LEXICON IN ORATIONES GREGORII NAZIANZENI</em> (4303)</a></p>
<p class="WorkInfo"><strong>De pace 1 </strong>(orat. 6)</p><p class="CitationStyle">Citation: Volume&nbsp;&mdash; page&nbsp;&mdash; (line)</p>
<tr><td class=qS colspan=3> <tr><td><h3>35</h3>.<h2>721</h2> <h1>(6t)</h1><td><a class=T>ΛΟΓΟΣ Ϛʹ.</a><td class=K rowspan=11><tr><th>7t<td><a class=T>Εἰρηνικὸς Αʹ, ἐπὶ τῇ ἑνώσει τῶν μοναζόντων,</a><tr><th>8t<td class=QE><a class=T>μετὰ τὴν σιωπὴν, ἐπὶ παρουσίᾳ τοῦ πα‐</a><tr><th>9t<td><a class=T>τρὸς αὐτοῦ.</a><tr><th>10<td>    Αʹ. Λύει μου τὴν γλῶτταν ἡ προθυμία, καὶ 
περιφρονῶ τὸν ἀνθρώπινον νόμον διὰ τὸν νόμον τοῦ 
Πνεύματος· καὶ δίδωμι τῇ εἰρήνῃ τὸν λόγον, οὔπω 
πρότερον οὐδενὶ συγχωρήσας. Πρότερον μὲν γὰρ ἡνίκα 
ἐστασίαζε πρὸς ἡμᾶς τὰ μέλη, καὶ τὸ μέγα καὶ τίμιον<tr><th>15<td>σῶμα τοῦ Χριστοῦ διῃρεῖτο καὶ διεκόπτετο, ὡς 
μικροῦ καὶ διασκορπίζεσθαι τὰ ὀστᾶ ἡμῶν παρὰ 
τὸν ᾅδην, οἷον γῆς βάθος ἀρότρῳ ῥηγνύμενον, 
καὶ κατὰ γῆς σκεδαννύμενον, καὶ τὸν ἄτμητον, καὶ 
ἀμέριστον, καὶ ὑφαντὸν δι’ ὅλου χιτῶνα κατατεμὼν<tr><th>20<td>ὁ πονηρὸς ὅλον ἑαυτοῦ πεποίητο, τοῦτο δι’ ἡμῶν 
δυνηθεὶς, ὃ διὰ τῶν τὸν Χριστὸν σταυρωσάντων 
οὐκ ἴσχυσεν· τότε μὲν δὴ φυλακὴν ἐθέμην τοῖς 
χείλεσιν, οὐδ’ ἄλλως προθύμοις οὖσι περὶ τὸν 
λόγον, ὅτι τῇ δι’ ἔργων φιλοσοφίᾳ καθᾶραι πρῶτον<tr><th>25<td>ἐμαυτὸν, εἶτα τὸ στόμα τῆς διανοίας ἀνοίξας 
ἑλκῦσαι πνεῦμα, εἶτα ἐξερεύξασθαι λόγον ἀγαθὸν, 
καὶ <span class=Em>λαλεῖν Θεοῦ σοφίαν τελείαν ἐν τοῖς τελείοις, 
</span>ἀκολουθίας εἶναι πνευματικῆς ὑπελάμβανον· καὶ 
ὥσπερ καιρὸς ἐπὶ παντὶ πράγματι καὶ μικρῷ<tr><th>30<td>καὶ μείζονι (τὸ γὰρ τοῦ Σολομῶντος εὖ ἔχει καὶ 
λίαν ἐπεσκεμμένως), οὕτω καὶ λόγου καὶ σιωπῆς, εἰ 
καί τις ἄλλος, καιρὸν ἐγίνωσκον.<tr><th>35<td>    Βʹ. Διὰ τοῦτο ἐκωφώθην καὶ ἐταπεινώθην, πόῤῥω 
παντὸς ἀγαθοῦ γενόμενος· καὶ οἷόν τι νέφος τὴν ἐμὴν 
καρδίαν ὑποδραμὸν συνεκάλυψε τὴν ἀκτῖνα τοῦ λό‐ 
γου, καὶ τὸ ἄλγημά μου νυκτὸς καὶ ἡμέρας ἀνεκαι‐ 
νίζετο. Καὶ πάντα μοι ἦν ὑπεκκαύματα καὶ ὑπομνή‐<tr><th rowspan=2>40<td>ματα τῆς τῶν ἀδελφῶν διαζεύξεως, ἀγρυπνίαι,<tr><td>νηστεῖαι, προσευχαὶ, δάκρυα, τύλοι γονάτων, στηθῶν,<td class=Y rowspan=11>721<tr><td><h3>35</h3>.<h2>724</h2><td>ἐπιτιμήσεις, στεναγμὸς ἐκ βάθους ἀναπεμπό‐ 
μενος, στάσις πάννυχος, νοῦ πρὸς Θεὸν ἐκδημία, 
θρῆνος ἐν δεήσει λεπτὸς, φάρμακον τοῖς ἀκούουσι 
κατανύξεως, οἱ ψάλλοντες, οἱ δοξάζοντες, οἱ μελε‐<tr><th>5<td>τῶντες τὸν νόμον Κυρίου ἡμέρας καὶ νυκτὸς, οἱ τὰς 
ὑψώσεις τοῦ Θεοῦ ἐν τοῖς λάρυγξι φέροντες· καὶ ταῦ‐ 
τα δὴ τὰ καλὰ τοῦ κατὰ Θεὸν βίου προγράμματα 
καὶ μηνύματα, οἱ σιωπῶντες κήρυκες, αὐχμῶσα καὶ 
πιναρὰ κόμη, πόδες γυμνοὶ καὶ τοῖς ἀποστολικοῖς<tr><th>10<td>ἑπόμενοι, μηδὲν νεκρὸν φέροντες, κουρὰ σύμμετρος, 
περιβολὴ τύφον κολάζουσα, ζώνη τῷ ἀκόσμῳ 
κοσμία, μικρόν τι τοῦ χιτῶνος ἀναστέλλου‐ 
σα, καὶ ὅσον μὴ ἀναστέλλειν, βάδισμα εὐσταθὲς, 
ὀφθαλμὸς οὐ πλανώμενος, μειδίαμα προσηνὲς, μᾶλ‐<tr><th>15<td>λον δὲ ὁρμὴ μειδιάματος, ἀκρασίαν γέλωτος σωφρο‐ 
νίζουσα, λόγος τῷ λόγῳ κινούμενος, σιωπὴ λόγου 
τιμιωτέρα, ἔπαινος ἅλατι ἠρτυμένος, οὐ πρὸς θω‐ 
πείαν, ἀλλ’ ὁδηγίαν τοῦ κρείττονος, ἐπίπληξις 
εὐφημίας ποθεινοτέρα, μέτρα κατηφείας καὶ ἀνέσεως,<tr><th>20<td>καὶ ἡ δι’ ἀμφοτέρων μίξις καὶ κρᾶσις, τὸ ἁπαλὸν 
τῷ γενναίῳ, τὸ αὐστηρὸν αἰδοῖ σύγκρατον, ὡς 
μηδ’ ἕτερον ὑπὸ τοῦ ἑτέρου παραβλάπτεσθαι, 
ἀλλ’ ἀμφότερα δι’ ἀλλήλων εὐδοκιμεῖν· μέτρα τῆς 
εἰς τὸ κοινὸν ἐπιμιξίας καὶ ὑποχωρήσεως, τῆς<tr><th>25<td>μὲν τοὺς ἄλλους παιδαγωγούσης, τῆς δὲ τῷ Πνεύματι 
μυσταγωγούσης, καὶ τῆς μὲν ἐν τῷ κοινῷ τὸ ἄκοινον 
φυλαττούσης, τῆς δὲ ἐν τῷ ἀμίκτῳ τὸ φιλάδελφον καὶ 
φιλάνθρωπον· καὶ ἃ μείζω τούτων ἔτι καὶ ὑψηλότερα, 
ὁ ἐν πενίᾳ πλοῦτος, ἡ ἐν παροικίᾳ κατάσχεσις, ἡ ἐν<tr><th>30<td>ἀτιμίᾳ δόξα, ἡ ἐν ἀσθενείᾳ δύναμις, ἡ ἐν ἀγαμίᾳ 
καλλιτεκνία (εἴπερ κρείττονα τῶν ἀπὸ σαρκὸς ἀρχο‐ 
μένων τὰ κατὰ Θεὸν γεννήματα)· οἱ τρυφῶντες 
τῷ μὴ τρυφᾷν, οἱ ταπεινοὶ ὑπὲρ τῶν οὐρα‐ 
νίων· οἱ μηδὲν ἐν κόσμῳ, καὶ ὑπὲρ τὸν κόσμον· οἱ<tr><th>35<td>σαρκὸς ἔξω καὶ ἐν σαρκὶ, ὧν μερὶς Κύριος, οἱ 
πτωχοὶ διὰ βασιλείαν, καὶ διὰ πτωχείαν βασι‐ 
λεύοντες.<tr><th>40<td>    Γʹ. Οὗτοί με καὶ παρόντες λαμπρὸν ἐποίουν, ἡ 
ἐμὴ περιουσία, τὸ ἐμὸν ἀγαθὸν ἐντρύφημα, καὶ 
ἀπόντες συνέστελλον. Ταῦτά μοι συνεῖχε τὴν ψυχὴν 
ταῦτα ἐτάρασσεν. Ἐκ τούτων <span class=Em>ἐγὼ πενθῶν καὶ σκυ‐ 
θρωπάζων ἐπορευόμην·</span> διὰ ταῦτα μετὰ τῶν ἄλλων<tr><th rowspan=2>45<td>τερπνῶν καὶ τὸν λόγον ἀπεσεισάμην· ὅτι ἀπ‐ 
ελάκτισαν οἱ ἠγαπημένοι, καὶ ἔστρεψαν ἐπ’ ἐμὲ νῶτα<tr><td>αὐτῶν καὶ οὐ πρόσωπον, καὶ γεγόνασι ποίμνιον ἐλευ‐<td class=Y rowspan=10>723<tr><td><h3>35</h3>.<h2>725</h2><td>θεριώτερον τοῦ ποιμαίνοντος, ἵνα μὴ εἴπω νεα‐ 
νικώτερον· ὅτι ἐστράφη εἰς πικρίαν ἐμοὶ ἡ ἄμ‐ 
πελος ἡ ἀληθινὴ, καὶ τῷ καλῷ γεωργῷ κάλλιστα κε‐ 
καθαρμένη, καὶ ταῖς θείαις ληνοῖς γεωργοῦσα<tr><th>5<td>τὸ καλὸν γεώργιον· ὅτι <span class=Em>οἱ φίλοι μου καὶ οἱ πλη‐ 
σίον μου ἐξ ἐναντίας μου ἤγγισαν καὶ ἔστη‐ 
σαν, καὶ οἱ ἔγγιστά μου ἀπὸ μακρόθεν ἔστησαν· 
</span>ὅτι διειλόμεθα τὸν Χριστὸν, οἱ λίαν φιλόθεοι καὶ 
φιλόχριστοι, καὶ ὑπὲρ τῆς ἀληθείας ἀλλήλων κατ‐<tr><th>10<td>εψευσάμεθα, καὶ διὰ τὴν ἀγάπην μῖσος ἐμελετήσαμεν, 
καὶ ὑπὲρ τοῦ ἀκρογωνιαίου διελύθημεν, καὶ ὑπὲρ τῆς 
πέτρας ἐσείσθημεν· ὅτι πλέον ἢ καλῶς εἶχεν ὑπὲρ τῆς 
εἰρήνης ἐπολεμήσαμεν, καὶ ὑπὲρ τοῦ ὑψωθέντος ἐπὶ 
τὸ ξύλον κατενηνέγμεθα, καὶ ὑπὲρ τοῦ ταφέντος<tr><th>15<td>καὶ ἀναστάντος ἐθανατώθημεν. 
    Δʹ. Πρότερον μὲν ταῦτα· καὶ τί ἄν τις ἐν καιρῷ 
φαιδρότητος ἀναξαίνοι τὴν ἀηδίαν, ἐνδιατρίβων τοῖς 
λυπηροῖς, ὧν ἀπευκταῖα μὲν ἡ πεῖρα, φευκτὴ 
δὲ ἡ μνήμη; Κρείττων δὲ σιωπὴ λόγου, τὸ συμπεσὸν<tr><th>20<td>ἡμῖν θραῦσμα λήθης βάθεσι συγκαλύπτουσα· πλὴν εἴ 
τις διὰ τοῦτο καὶ μόνον ἀνακινοίη τὴν μνήμην 
τῶν λυπηρῶν, ἵνα τῷ ὑποδείγματι παιδευώμεθα, καὶ 
ὥσπερ ἐν τοῖς νοσήμασι φεύγωμεν τὰς αἰτίας, ἐξ ὧν 
εἰς ταῦτα ὑπήχθημεν. Νυνὶ δὲ ἡνίκα ἀπέδρα ὀδύνη,<tr><th>25<td>καὶ λύπη, καὶ στεναγμός· ἡνίκα γεγόναμεν οἱ τοῦ 
ἑνὸς ἓν, καὶ οἱ τῆς Τριάδος συμφυεῖς, καὶ ὁμό‐ 
ψυχοι, καὶ ὁμότιμοι· οἱ τοῦ Λόγου τῆς ἀλογίας 
ἐκτός· οἱ τοῦ Πνεύματος οὐ κατ’ ἀλλήλων, ἀλλὰ σὺν 
ἀλλήλοις ζέοντες· οἱ τῆς Ἀληθείας τὸ αὐτὸ φρονοῦν‐<tr><th>30<td>τες καὶ λέγοντες· οἱ τῆς Σοφίας εὐσύνετοι· οἱ τοῦ 
Φωτὸς ὡς ἐν ἡμέρᾳ εὐσχημονοῦντες· οἱ τῆς Ὁδοῦ πάν‐ 
τες εὐθυποροῦντες· οἱ τῆς Θύρας πάντες ἐντός· οἱ 
τοῦ Προβάτου καὶ τοῦ Ποιμένος πρᾶοι, καὶ τῆς αὐτῆς 
μάνδρας, καὶ ποιμένος ἑνός· οὐκ ἐν σκεύεσι ποιμένος<tr><th>35<td>ἀπείρου ποιμαίνοντος, οὐδὲ καταφθείροντος τὰ πρό‐ 
βατα τῆς νομῆς, οὐδὲ προϊεμένου τοῖς λύκοις καὶ τοῖς 
κρημνοῖς, ἀλλὰ καὶ λίαν περιεσκεμμένου καὶ ἐπι‐ 
στήμονος· ἡνίκα γεγόναμεν οἱ τοῦ παθόντος ὑπὲρ 
ἡμῶν συμπαθεῖς, καὶ ἀλλήλοις τὰ βάρη συνεπικου‐<tr><th>40<td>φίζοντες· οἱ τῆς Κεφαλῆς, σῶμα ἓν συναρμολογού‐ 
μενοι καὶ συμβιβαζόμενοι κατὰ πᾶσαν συνάφειαν 
τὴν ἐν Πνεύματι· ἡνίκα ὁ ποιῶν πάντα καὶ μετα‐ 
σκευάζων πρὸς τὸ λυσιτελέστερον ἔστρεψε τὸν κοπε‐ 
τὸν εἰς χαρὰν ἡμῖν, καὶ τοῦ σάκκου τὴν εὐφροσύνην<tr><th>45<td>ἀντέδωκε, τηνικαῦτα συναποδύομαι τοῖς παρελθοῦσι<td class=Y rowspan=12>725<tr><td><h3>35</h3>.<h2>728</h2><td>τὴν σιωπὴν, καὶ προσάγω τῷ παρόντι καιρῷ καὶ ὑμῖν 
τὸν λόγον, μᾶλλον δὲ τῷ Θεῷ χαριστήριον θυσίαν 
οἰκειοτάτην, δῶρον χρυσοῦ καθαρώτερον, λίθων πο‐ 
λυτελῶν τιμαλφέστερον, ὑφασμάτων πολυτελέ‐<tr><th>5<td>στερον, θυσίας νομικῆς ἁγιώτερον, πρωτοτόκων 
ἀπαρχῆς ἱερώτερον, ἀρέσκον Θεῷ ὑπὲρ μόσχον νέον, 
κέρασι καὶ ὁπλαῖς ἀτελῆ καὶ ἀναίσθητον ὑπὲρ θυμία‐ 
μα, ὑπὲρ ὁλοκαύτωμα ὑπὲρ μυριάδας ἀρνῶν 
πιόνων, οἷς ὁ στοιχειόδης νόμος ἐκράτει τὸν ἔτι<tr><th>10<td>νήπιον Ἰσραὴλ, ταῖς ἐναίμοις θυσίαις σκιαγραφῶν 
τὴν μέλλουσαν.<tr><th>14<td class=QE>Εʹ. Τοῦτο προσφέρω Θεῷ, τοῦτο ἀνατίθημι ὃ μόνον<tr><th>15<td>ἐμαυτῷ κατέλιπον, ᾧ πλουτῶ μόνῳ. Τὰ μὲν γὰρ 
ἄλλα παρῆκα τῇ ἐντολῇ καὶ τῷ Πνεύματι· καὶ τὸν 
πολύτιμον μαργαρίτην πάντων ὧν εἶχόν ποτε ἀντηλ‐ 
λαξάμην, καὶ γέγονα μεγαλέμπορος, μᾶλλον δὲ 
γενέσθαι δι’ εὐχῆς ἔχω τῶν μικρῶν, καὶ πάντως<tr><th>20<td>φθαρησομένων ὠνησάμενος τὰ μεγάλα καὶ μὴ λυόμε‐ 
να· τοῦ Λόγου δὲ περιέχομαι μόνου, ὡς Λόγου θερα‐ 
πευτὴς, καὶ οὐκ ἄν ποτε ἑκὼν τούτου τοῦ κτήματος 
ἀμελήσαιμι· ἀλλὰ καὶ τιμῶ, καὶ ἀσπάζομαι, καὶ 
χαίρω μᾶλλον ἢ πᾶσιν ὁμοῦ τοῖς ἄλλοις, οἷς οἱ πολλοὶ<tr><th>25<td>χαίρουσιν· καὶ ποιοῦμαι παντὸς τοῦ βίου κοινωνὸν, 
καὶ σύμβουλον ἀγαθὸν καὶ συνόμιλον, καὶ ἡγεμόνα 
τῆς ἐπὶ τὰ ἄνω ὁδοῦ, καὶ συναγωνιστὴν πρόθυμον· 
καὶ ἐπειδὴ πᾶν ἀτιμάζω τερπνὸν κάτω μένον, εἰς 
τοῦτό μοι πᾶν ἐκενώθη τὸ φίλτρον μετὰ Θεόν·<tr><th>30<td>μᾶλλον δὲ καὶ εἰς τοῦτον· ὅτι πρὸς Θεὸν φέρει μετὰ 
συνέσεως ᾧ δὴ καὶ μόνῳ Θεὸς καταλαμβάνεται 
γνησίως, καὶ τηρεῖται, καὶ ἐν ἡμῖν αὔξεται. 
<span class=Em>Εἶπον τὴν Σοφίαν ἐμὴν ἀδελφὴν εἶναι·</span> καὶ ἐτί‐ 
μησα ταύτην, καὶ περιέλαβον, ὡς ἦν ἐφικτὸν ἐμοί·<tr><th>35<td>καὶ ζητῶ τῇ ἐμῇ κεφαλῇ τὸν στέφανον τῶν χαρίτων 
καὶ τῆς τρυφῆς, ἃ δὴ σοφίας χαρίσματα, καὶ λόγου 
τοῦ ἐν ἡμῖν τὸ ἡγεμονικὸν καταλάμποντος, καὶ 
φωτίζοντος ἡμῖν τὰ κατὰ Θεὸν διαβήματα.<tr><th>41<td>    Ϛʹ. Τούτῳ χαλινῶ θυμὸν ἐκφερόμενον, τούτῳ κοι‐ 
μίζω φθόνον τήκοντα, τούτῳ προσαναπαύω λύπην, 
δεσμὸν καρδίας, τούτῳ σωφρονίζω διάχυσιν ἡδονῆς, 
τούτῳ μετρῶ μῖσος, ἀλλ’ οὐ φιλίαν· τὸ μὲν γὰρ<tr><th rowspan=2>45<td>μετρεῖσθαι δεῖ, τῆς δὲ μηδένα γινώσκειν ὅρον. Οὗτος 
εὐποροῦντά με ποιεῖ μέτριον, καὶ πένητα μεγαλό‐<tr><td>ψυχον· οὗτος εὐδρομοῦντί με πείθει συντρέχειν, καὶ<td class=Y rowspan=10>727<tr><td><h3>35</h3>.<h2>729</h2><td>πίπτοντι χεῖρα ὀρέγειν, καὶ ἀσθενοῦντι συνασθε‐ 
νεῖν, καὶ ἰσχύοντι συνευφραίνεσθαι. Μετὰ τούτου 
πατρὶς καὶ ξένη τὸ ἴσον ἐμοὶ, καὶ τόπων μετάστασις 
ἀλλοτρίων ὁμοίως, ἀλλ’ οὐκ ἐμῶν. Οὗτός μοι<tr><th>5<td>διαιρεῖ κόσμους, καὶ τοῦ μὲν ἀπάγει, τῷ δὲ προστί‐ 
θησιν· οὗτός με καὶ διὰ τῶν δεξιῶν ὅπλων διεξάγει 
τῆς δικαιοσύνης οὐκ ἐπαιρόμενον, κἂν τοῖς ἀριστεροῖς 
καὶ τραχυτέροις συμφιλοσοφεῖ, τὴν οὐ καται‐ 
σχύνουσαν ἐλπίδα παραζευγνὺς καὶ τὸ παρὸν κουφί‐<tr><th>10<td>ζων τῷ μέλλοντι. Τούτῳ καὶ νῦν δεξιοῦμαι τοὺς 
ἐμοὺς φίλους καὶ ἀδελφοὺς, καὶ προτίθημι τρά‐ 
πεζαν λογικὴν, καὶ κρατῆρα πνευματικὸν καὶ ἀέν‐ 
ναον· οὐχ οἷς ἡ κάτω τράπεζα κολακεύει τὴν 
καταργουμένην γαστέρα, καὶ ἀθεράπευτον.<tr><th>17<td>    Ζʹ. Ἐσιώπησα, μὴ καὶ ἀεὶ σιωπήσομαι; Ἐκαρτέ‐ 
ρησα ὡσεὶ τίκτουσα, μὴ καρτερήσω διαπαντός; 
Τῷ μὲν γὰρ Ζαχαρίᾳ λύει τὴν σιωπὴν γεννηθεὶς ὁ<tr><th>20<td>Ἰωάννης· καὶ γὰρ οὐκ ἔπρεπε τὸν πατέρα τῆς φωνῆς 
σιωπᾷν, ταύτης προελθούσης· ἀλλ’ ὥσπερ ἀπιστη‐ 
θεῖσα τὴν γλῶσσαν ἔδησεν, οὕτω φανερωθεῖσα δοῦναι 
τῷ πατρὶ τὴν ἐλευθερίαν, ᾧ καὶ εὐηγγελίσθη, καὶ 
ἐγεννήθη φωνὴ καὶ λύχνος, Λόγου καὶ φωτὸς<tr><th>25<td>πρόδρομος· ἐμοὶ δὲ λύει τὴν γλῶσσαν, καὶ ὑψοῖ τὴν 
φωνὴν, ὡς σάλπιγγος, ἡ παροῦσα εὐεργεσία, καὶ τὸ 
κάλλιστον τοῦτο θέατρον, τὰ τέκνα τοῦ Θεοῦ διεσκορ‐ 
πισμένα, συνηγμένα εἰς ἓν, καὶ ὑπὸ τὰς αὐτὰς 
ἀναπαυόμενα πτέρυγας, καὶ εἰς τὸν οἶκον τοῦ Θεοῦ<tr><th>30<td>πορευόμενα ἐν ὁμονοίᾳ, καὶ μίαν ἁρμονίαν ἡρμοσμένα 
τὴν τοῦ καλοῦ καὶ τοῦ Πνεύματος· ὅτε οὐκ ἔτι φέρο‐ 
μεν ἀλλήλους καὶ ἄγομεν, τοσοῦτον ὑπὸ τοῦ πονη‐ 
ροῦ κλαπέντες, ἢ βιασθέντες, καὶ κατατοξευθέντες 
ἐν σκοτομήνῃ τὸν νοῦν, ἣν αὐτὸς ἡμῖν ἐπήγειρεν·<tr><th>35<td>καὶ οὐκ οἶδ’ ὅτι χρὴ λέγειν, ὥστε καὶ τοῖς ἀλλήλων 
κακοῖς ἐπευφραίνεσθαι, καὶ μὴ νομίζειν τοῦ παντὸς 
εἶναι ζημίαν τὴν ἀλλήλων κατάλυσιν· ὅτε Ἰούδας καὶ 
Ἰσραὴλ τίθενται ἑαυτοῖς ἀρχὴν μίαν, καὶ Ἱερουσα‐ 
λὴμ καὶ Σαμάρεια πρὸς μίαν τὴν ἄνω Ἱερουσαλὴμ<tr><th rowspan=2>40<td>συνάγονται, καὶ οὐκ ἔτι Παύλου, καὶ Ἀπολλὼ, καὶ 
Κηφᾶ, ὑπὲρ ὧν, καὶ καθ’ ὧν ἡ φυσίωσις, πάντες<tr><td>δὲ Χριστοῦ γεγόναμεν.<td class=Y rowspan=11>729<tr><td><h3>35</h3>.<h2>732</h2><td>    Ηʹ. Ἀλλ’ ἐπειδὴ κἀμὲ, καὶ τὸν λόγον ἔχετε, καὶ 
διὰ τῆς ἀγάπης οὐκ ἄκοντα τυραννήσαντες, 
φθέγξομαι μὲν, εἰ καὶ μόλις, ἐπειδὴ τοῦτο κελεύετε· 
φθέγξομαι δὲ εὐχαριστίας καὶ νουθεσίας ῥήματα.<tr><th>5<td>Ἡ μὲν οὖν εὐχαριστία τοιαύτη. <span class=Em>Τίς λαλήσει 
τὰς δυναστείας τοῦ Κυρίου;</span> Τίς δὲ πάσαις ἀκοαῖς 
παραστήσει τὴν ἐπὶ πᾶσιν αἴνεσιν; ὅτι γέγονε 
τὰ ἀμφότερα ἓν, καὶ τὸ μεσότοιχον τοῦ φραγμοῦ δια‐ 
λέλυται· ὅτι ἔπαυσας ἡμᾶς ὄντας παραβολὴν ἐν<tr><th>10<td>τοῖς ἔθνεσι, κίνησιν κεφαλῆς ἐν τοῖς λαοῖς· ὅτι 
τοσοῦτον ἡμᾶς ἐκάκωσας, ὅσον τὸ τῆς εἰρήνης ἀγα‐ 
θὸν τῇ διαστάσει γνωρίσαι, καὶ ἀλγεῖν ποιήσας, 
πάλιν ἀποκατέστησας· ὢ τοῦ παραδόξου τῆς ἰα‐ 
τρείας! παιδεύσας εἰς εἰρήνην διὰ τοῦ μίσους μιση‐<tr><th>15<td>θέντος ὡς τάχιστα, καὶ τῷ ἐναντίῳ τὸ ἐναντίον 
οἰκονομήσας, καὶ τοσοῦτον ἡμᾶς διαζεύξας, ὅσον 
θερμοτέρους προσδραμεῖν ἀλλήλοις· καθάπερ τῶν 
φυτῶν ἃ βίᾳ χερσὶ μετασπώμενα, εἶτα ἀφιέμενα, 
πρὸς ἑαυτὰ πάλιν ἀνατρέχει, καὶ τὴν πρώτην ἑαυτῶν<tr><th>20<td>φύσιν, καὶ δείκνυσι τὸ οἰκεῖον, βίᾳ μὲν ἀποκλινό‐ 
μενα, οὐ βίᾳ δὲ ἀνορθούμενα· ὅτι μηκέτι χεὶρ 
τὸν ὀφθαλμὸν περιφρονεῖ, μηδ’ ὀφθαλμὸς χεῖρα· 
ὅτι μηκέτι ποδῶν κατεξανίσταται κεφαλὴ, μηδὲ κε‐ 
φαλῆς ἀλλοτριοῦνται πόδες, οὐ μᾶλλον βλά‐<tr><th>25<td>πτοντες ἢ βλαπτόμενοι τῇ ἀταξίᾳ καὶ ἀναρχίᾳ, ἣ 
καὶ τοῦ παντός ἐστι σύγχυσις καὶ διάλυσις· 
ἀλλὰ τὸ αὐτὸ ὑπὲρ ἀλλήλων μεριμνῶσι τὰ μέλη 
τάξει καὶ θεσμῷ φύσεως, τῷ δι’ ἀλλήλων τὰ 
πάντα συνδήσαντι καὶ φυλάξαντι· καὶ πεφήναμεν<tr><th>30<td>ἓν σῶμα καὶ πνεῦμα ἓν, καθὼς καὶ κεκλήμεθα ἐν 
μιᾷ ἐλπίδι τῆς κλήσεως.<tr><th>34<td class=QE>Θʹ. Διὰ τοῦτο ὁ λαὸς ὁ πτωχὸς αἰνέσει σε, πλού‐<tr><th>35<td>σιος ἐξ ἀπόρου γενόμενος· ὅτι ἐθαυμάστωσας τὰ 
ἐφ’ ἡμᾶς ἐλέη σου, καὶ προστέθειταί τι τοῖς 
παλαιοῖς διηγήμασιν. <span class=Em>Οὗ γὰρ ἐπλεόνασεν ἡ ἁμαρ‐ 
τία, ὑπερεπερίσσευσεν ἡ χάρις·</span> ὅτι, κόκκον κα‐ 
ταβαλὼν, στάχυν ἐκομισάμην· ὅτι, πρόβατα<tr><th rowspan=2>40<td>πενθῶν, ποιμένας προσεκτησάμην· καὶ προσ‐<tr><td>ήψομαί γε, εὖ οἶδα, τῶν ποιμένων τὸν τιμιώτα‐<td class=Y rowspan=11>731<tr><td><h3>35</h3>.<h2>733</h2><td>τον, εἰ καὶ λόγοις τισὶ πνευματικοῖς τὴν ποι‐ 
μαντικὴν ἀναβάλλεται, πιστευθέντα μὲν τὸ 
Πνεῦμα καὶ τῶν ταλάντων τὴν ἐργασίαν, καὶ τοῦ 
ποιμνίου τὴν ἐπιμέλειαν, καὶ χρισθέντα τῷ χρί‐<tr><th>5<td>σματι τῆς ἱερωσύνης καὶ τελειώσεως, ἔτι δὲ ἀνα‐ 
βαλλόμενον τὴν ἐπιστασίαν ὑπὸ σοφίας, καὶ τὸν λύ‐ 
χνον ὑπὸ τῷ μοδίῳ κατέχοντα (ὃν θήσει μετ’ ὀλίγον 
ἐπὶ τὴν λυχνίαν, πᾶσαν τὴν τῆς Ἐκκλησίας 
ψυχὴν περιλάμψοντα, καὶ φῶς ταῖς τρίβοις ἡμῶν<tr><th>10<td>ἐσόμενον), ἔτι περισκοποῦντα νάπας, καὶ ὄρη, καὶ 
νάματα, καὶ τοῖς ἅρπαξι τῶν ψυχῶν λύκοις ἐπι‐ 
νοοῦντα θήρατρα, ἵν’ ἐν καιρῷ εὐθέτῳ καὶ τὴν 
βακτηρίαν δέξηται, καὶ συμποιμαίνῃ τῷ ἀληθινῷ 
ποιμένι τὸ λογικὸν τοῦτο ποίμνιον, ἐν τόπῳ<tr><th>15<td>χλόης κατασκηνῶν τοῖς ἀειθαλέσι τοῦ Θεοῦ λό‐ 
γοις καὶ ἐκτρέφων ὕδατι ἀναπαύσεως, εἴτουν 
Πνεύματι. Τοῦτο μὲν οὖν καὶ ἐλπίζομεν καὶ εὐχό‐ 
μεθα· ἐμοὶ δὲ ἤδη καιρὸς προσθεῖναι τῇ εὐχαριστίᾳ 
καὶ τὴν παραίνεσιν· ποιήσομαι δὲ καὶ ταύτην, ὡς<tr><th>20<td>οἷόν τε, βραχυτάτην, ἐπειδὴ τὸ πλεῖστον τῆς νου‐ 
θεσίας διὰ τῶν ἔργων αὐτῶν προειλήφατε καὶ 
οὐ μακροτέρων δεῖ λόγων τοῖς πείρᾳ πεπαιδευμέ‐ 
νοις. 
    Ιʹ. Ἔδει μὲν, ἀδελφοὶ, μήτε διαιρεθῆναι τὸ πρῶ‐<tr><th>25<td>τον, μήτε τὸ παλαιὸν ἡμῖν καταλυθῆναι ἀξίωμα 
καὶ καλλώπισμα· ᾧ, καίτοι μικρὰν οὖσαν ἡμῶν 
τὴν ποίμνην, καὶ μηδ’ ὀνομάζεσθαι ἀξίαν ἐν 
ποιμνίοις ἀριθμουμένοις, τοῖς μεγίστοις ἐξ ἴσου 
εἶχον καὶ πλατυτάτοις· ἔστι δ’ ὧν καὶ προετί‐<tr><th>30<td>θουν ἐν τῇ δυνάμει τοῦ Πνεύματος. Καὶ γὰρ 
οὕτως εἶχεν, ἄλλου μὲν ἄλλο τι καλλώπισμα ἢ 
μικρὸν, ἢ μεῖζον, τῆς δὲ ἡμετέρας ποίμνης ἰδιώ‐ 
τατον ἦν τὸ ἄῤῥηκτόν τε καὶ ἀστασίαστον· 
ὥστε δὲ καὶ τὴν Νῶε κιβωτὸν πολλάκις<tr><th>35<td>ὀνομασθῆναι, μόνην διαφυγοῦσαν τὴν τοῦ κόσμου 
παντὸς ἐπίκλυσιν, καὶ τὰ σπέρματα τῆς εὐσεβείας 
ἐν αὐτῇ διασώζουσαν. Ἐπειδὴ δὲ ἠλέγχθη‐ 
μεν ὄντες ἄνθρωποι, καὶ οὐ πάντη διεφύγομεν τοῦ 
πονηροῦ τὸν φθόνον, οὐδὲ τῆς πάντα κατεχούσης<tr><th>40<td>νόσου κρείττους πεφήναμεν· ἀλλὰ τῆς κοινῆς συμ‐ 
φορᾶς μέρος, καὶ αὐτοὶ μετειλήφαμεν, καὶ τὴν 
καλὴν καὶ πατρῴαν κληρονομίαν, τὸ τῆς ὁμονοίας 
ἀγαθὸν, οὐκ εἰς τέλος διεφυλάξαμεν, οὐ μικρὸν μὲν 
κἀνταῦθα τοὺς ἄλλους ἐπλεονεκτήσαμεν (εἴ τι δεῖ<tr><th rowspan=2>45<td>καὶ καυχήσασθαι κατὰ τῆς ἡμετέρας ἔχθρας Χριστῷ 
θαῤῥήσαντας), τὸ καὶ τελευταῖοι ταῦτα παθεῖν, καὶ<tr><td>πρῶτοι διορθωθῆναι. Τὸ μὲν γὰρ ἀῤῥωστῆσαι τῆς<td class=Y rowspan=10>733<tr><td><h3>35</h3>.<h2>736</h2><td>κοινῆς φύσεως, καὶ τῆς ἀσθενείας τῆς ἀνθρωπί‐ 
νης, ἣ πάντων ἅπτεται, καὶ τῶν λίαν ἰσχυρῶν 
τὸ σῶμα καὶ τὴν διάνοιαν· τὸ δὲ θεραπευθῆναι, καὶ 
πρὸς ἀλλήλους ἐπανελθεῖν, τοῦ λογισμοῦ καὶ<tr><th>5<td>τῆς χάριτος, ἣ καλῶς ἡμῖν καὶ δικαίως ἐβρά‐ 
βευσε, καὶ κρεῖττον ἢ κατὰ τὰς ἡμετέρας εὐχὰς, 
καὶ τὰς τῶν ἄλλων ἐλπίδας. 
    ΙΑʹ. Ἡμεῖς τε γὰρ τὰς δοθείσας τῷ τμήματι 
κεφαλὰς, ὡς ὑπὲρ εὐσεβείας καινοτομηθείσας, καὶ<tr><th>10<td>εἰς βοήθειαν τοῦ ὀρθοῦ λόγου κάμνοντος, ἐν χάριτι 
προσηκάμεθα, καὶ οὐχ ὡς ἐχθροὺς ἀπεστράφημεν, 
ἀλλ’ ὡς ἀδελφοὺς περιεπτυξάμεθα μικρὸν ὑπὲρ 
κλήρου πατρικοῦ στασιάσαντας ἀδελφικῶς, ἀλλ’ οὐ 
πονηρῶς· καὶ τῆς μὲν ἔχθρας οὐκ ἐπῃνέσαμεν, τοῦ<tr><th>15<td>ζήλου δὲ ἀπεδεξάμεθα· κρείσσων γὰρ ἐμπαθοῦς 
ὁμονοίας ἡ ὑπὲρ εὐσεβείας διάστασις· καὶ διὰ 
τοῦτο προσθήκην ἑαυτῶν τὴν ὑφαίρεσιν πε‐ 
ποιήμεθα, κλέψαντες ἀγάπῃ τὴν καθ’ ἡμῶν ἐπί‐ 
νοιαν, καὶ τοσοῦτον τῆς τάξεως ἐναλλάξαντες,<tr><th>20<td>ὅσον μὴ τῇ ψήφῳ τὴν χάριν ἀκολουθῆσαι, τὴν δὲ 
ψῆφον τῇ χάριτι, καὶ χερσὶν ἀλλοτρίαις εἰς ταύτην 
προσχρήσασθαι, μικρόν τι προληφθέντες ὑπὸ τοῦ 
Πνεύματος· ὑμεῖς τε, τὴν κατὰ τοῦ γράμματος 
ἀφέντες ὑπόνοιαν, τῷ πνεύματι προσεδράμετε· τῆς<tr><th>25<td>μὲν ἁπλότητος οὐκ ἐπαινέσαντες ἐπὶ τῷ φαινομένῳ 
τῶν ῥημάτων, ἀσέβειαν δὲ οὐκ ἐννοήσαντες· 
ἀλλ’ εἰδότες, ὅτι ἄπτωτος παρ’ ἡμῖν ἡ Τριὰς καὶ 
ἀσάλευτος, οὐδέν γε ἧττον ἢ ἐν αὐτῇ τῇ φύσει, 
καὶ τὸ περικόψαι τι τῶν τριῶν ἢ ἀποξενῶσαι ἴσον<tr><th>30<td>ἡμῖν καὶ τὸ πᾶν ἀνελεῖν, καὶ κατὰ πάσης χωρῆσαι 
γυμνῇ τε κεφαλῇ τῆς θεότητος. Καὶ ταῦτα 
παρ’ αὐτὴν ἀλλήλων ὑπεραπολογούμεθα τὴν 
διάστασιν, ἔστιν ὅτε καὶ παρ’ οἷς ἀνθρώπων, 
ὅπερ δὴ καὶ μέγιστος τῆς ἀληθείας ἔλεγχος,<tr><th>35<td>οὐδὲ ὑπὸ τοῦ καιροῦ νικωμένης, οὐδὲ τῆς ἔχθρας 
παντελῶς τὸν σπινθῆρα τῆς ἐν ἡμῖν ἀγάπης κατα‐ 
λυούσης· ὅτι τὸ μέγιστον ὑπῆν ἡμῖν καὶ στασιά‐ 
ζουσιν ἡ ὁμοδοξία, καὶ τὸ συνειδέναι μὴ ἑτεροζυ‐ 
γοῦσι περὶ τὴν ἀλήθειαν, μηδ’ ἐναντίως<tr><th rowspan=2>40<td>διακειμένοις, ἀλλὰ τῷ αὐτῷ χαρακτῆρι μεμορ‐ 
φωμένοις τῆς πίστεως, καὶ τῆς πρώτης ἡμῶν ἐλ‐<tr><td>πίδος.<td class=Y rowspan=11>735<tr><td><h3>35</h3>.<h2>737</h2> <h1>(3)</h1><td>    ΙΒʹ. Οὐδὲν γὰρ οὕτως ἰσχυρὸν εἰς ὁμόνοιαν τοῖς 
γνησίοις τὰ πρὸς τὸν Θεὸν, ὡς ἡ περὶ Θεοῦ<tr><th>5<td>συμφωνία· καὶ οὐδὲν οὕτως ἕτοιμον εἰς διάστασιν, 
ὡς ἡ περὶ τοῦτο διαφωνία. Καὶ γὰρ ὁ τὰ 
ἄλλα ἐπιεικέστατος περὶ τοῦτο θερμότατος, καὶ 
ὁ πραῢς ὄντως γίνεται μαχητὴς, ὅταν ἴδῃ 
μακροθυμίᾳ Θεὸν ζημιούμενος, μᾶλλον δὲ Θεὸν<tr><th>10<td>ζημιῶν τῷ ἑαυτοῦ πτώματι, τὸν ἡμᾶς πλουτοῦντά 
τε καὶ πλουτίζοντα. Οὕτω μὲν οὖν, ὅπερ εἶπον, 
ἡμεῖς καὶ τὴν διάστασιν μετριώτεροι· ὡς περιφα‐ 
νεστέραν γενέσθαι καὶ τὴν ὁμόνοιαν τῆς διαζεύ‐ 
ξεως, καὶ μικροῦ τὸ μέσον κλαπῆναι τοῖς ἀμφοτέ‐<tr><th>15<td>ρωθεν δεξιοῖς· ἐπεὶ δὲ οὐκ ἐξαρκεῖ τὸ τάχος τῆς 
εἰρήνης πρὸς τὴν ἀσφάλειαν, εἰ μή τις καὶ λόγος 
ὁ ταύτην κρατῶν φανείη, καὶ Θεὸς ἔλθοι τῷ 
λόγῳ σύμμαχος, παρ’ οὗ καλὸν ἅπαν καὶ ἄρχεται, 
καὶ εἰς τέλος ἔρχεται· φέρε καὶ δι’ εὐχῶν, καὶ διὰ<tr><th>20<td>λογισμῶν βεβαιωσώμεθα ταύτην εἰς δύναμιν· ἐκεῖνο 
πρῶτον ἐνθυμηθέντες, ὅτι κάλλιστον μὲν τῶν ὄντων 
καὶ ὑψηλότατον Θεὸς, εἰ μὴ τῷ φίλον καὶ ὑπὲρ τὴν 
οὐσίαν ἄγειν αὐτὸν, ἢ ὅλον ἐν αὐτῷ τιθέναι τὸ εἶ‐ 
ναι, παρ’ οὗ καὶ τοῖς ἄλλοις· δεύτερον δὲ ὅσα ἐκ<tr><th>25<td>Θεοῦ πρῶτα καὶ περὶ Θεὸν, τὰς ἀγγελικὰς λέγω 
δυνάμεις καὶ οὐρανίους, αἳ, πρῶται σπῶσαι τοῦ 
πρώτου φωτὸς, καὶ τῷ τῆς ἀληθείας λόγῳ τρανού‐ 
μεναι, φῶς εἰσι καὶ αὐταὶ τελείου φωτὸς ἀπαυγά‐ 
σματα· τούτων δὲ οὐδὲν οὕτως ἴδιον, ὡς τὸ<tr><th>30<td>ἄμαχόν τε καὶ ἀστασίαστον. Οὔτε γὰρ ἐν θεότητι 
στάσις, ὅτι μηδὲ λύσις· λύσις γὰρ στάσεως 
ἔκγονον· ἀλλὰ τοσοῦτον τὸ τῆς ὁμονοίας καὶ πρὸς 
ἐαυτὴν, καὶ πρὸς τὰ δεύτερα, ὥστε καὶ προσηγο‐ 
ρίαν τῷ Θεῷ γενέσθαι μετὰ τῶν ἄλλων, καὶ πρὸ<tr><th>35<td>τῶν ἄλλων, οἷς χαίρει καλούμενος, τοῦτο τὸ πλεον‐ 
έκτημα. Εἰρήνη γὰρ καὶ ἀγάπη, καὶ τὰ τοιαῦτα 
ὀνομάζεται, ἡμῖν παρέχων διὰ τῶν ὀνομάτων ὡς 
Θεοῦ τούτων μεταποιεῖσθαι τῶν ἀρετῶν.<tr><th>43<td>    ΙΓʹ. Ἀγγέλων δὲ ὁ μὲν στασιάσαι τολμήσας, καὶ 
ὑπὲρ τὴν ἀξίαν ἀρθῆναι κατέναντι Κυρίου παντο‐<tr><th rowspan=2>45<td>κράτορος τραχηλιάσας, καὶ τὴν ὑπὲρ τὰ νέφη καθ‐ 
έδραν ἐπινοῶν, ὡς ὁ τοῦ προφήτου λόγος, δίκην 
ἔδωκε τῆς ἀπονοίας ἀξίαν, σκότος ἀντὶ φωτὸς εἶναι<tr><td>κατακριθεὶς, ἢ τό γε ἀληθέστερον εἰπεῖν, ὑφ’<td class=Y rowspan=10>737<tr><td><h3>35</h3>.<h2>740</h2><td>ἑαυτοῦ γενόμενος· οἱ δὲ λοιποὶ μένουσιν ἐπὶ τῆς 
ἑαυτῶν ἀξίας, ἧς πρῶτον τὸ εἰρηναῖον καὶ ἀστασία‐ 
στον, τὸ ἓν εἶναι λαβόντες παρὰ τῆς ἐπαινετῆς καὶ 
ἁγίας Τριάδος, παρ’ ἧς καὶ τὴν ἔλλαμψιν. Ἐπεὶ<tr><th>5<td>κἀκείνη εἷς Θεός ἐστί τε καὶ εἶναι πιστεύεται, οὐχ 
ἧττον διὰ τὴν ὁμόνοιαν ἢ τὴν τῆς οὐσίας ταυτό‐ 
τητα· ὥστε Θεοῦ μὲν καὶ τῶν θείων ἐγγὺς, ὅσοι τὸ 
τῆς εἰρήνης ἀγαθὸν ἀσπαζόμενοι φαίνονται, καὶ τῷ 
ἐναντίῳ τῇ στάσει ἀπεχθανόμενοί τε καὶ δυσχεραί‐<tr><th>10<td>νοντες· τῆς δ’ ἀντικειμένης μερίδος ὅσοι πολε‐ 
μικοὶ τὸν τρόπον, καὶ τὸ εὐδόκιμον τῷ καινῷ θηρώ‐ 
μενοι, καὶ τῇ ἑαυτῶν αἰσχύνῃ καλλωπιζόμενοι· 
ἐπεὶ κἀκεῖνος αὐτός τε στασιάζει πρὸς ἑαυτὸν, 
καὶ τῷ πολυειδεῖ, καὶ τοῖς πάθεσι, κἀν τοῖς ἄλλοις,<tr><th>15<td>ταυτὸ τοῦτο ἐνεργεῖ, ὡς ἀνθρωποκτόνος ἀπ’ 
ἀρχῆς καὶ μισόκαλος, ἵν’ ἐν σκοτομήνῃ κατατο‐ 
ξεύῃ τὸ κοινὸν σῶμα τῆς Ἐκκλησίας, τῷ ζόφῳ τῆς 
στάσεως ἑαυτὸν ἐγκρύπτων, ὥσπερ οἶμαι, καὶ τοῖς 
καθ’ ἕκαστον πρόσεισι σοφιστικῶς τὰ πολλὰ καὶ<tr><th>20<td>πανούργως, καὶ οἷον χώραν ἐν ἡμῖν ὑπανοίγων 
ἑαυτῷ διὰ τῆς τέχνης, ἵν’ ὅλως εἰσπέσῃ, καθά‐ 
περ ἀριστεὺς στρατῷ κατὰ τὸ παραῤῥηγνύμε‐ 
νον τοῦ τειχίου ἢ τῆς παρατάξεως.<tr><th>25<td>    ΙΔʹ. Ἓν μὲν δὴ τοῦτο, καὶ τοσοῦτον εἰς εὐ‐ 
νοίας τε καὶ συμφωνίας ἀνάγκην, ἡ Θεοῦ καὶ 
τῶν θείων μίμησις· πρὸς ἃ βλέπειν ἀσφαλὲς 
μόνα τὴν κατ’ εἰκόνα Θεοῦ γενομένην ψυχὴν, ἵν’ ὡς 
μάλιστα τὸ εὐγενὲς αὐτῇ διασώζηται διὰ τῆς πρὸς<tr><th>30<td>αὐτὰ νεύσεως, καὶ ὡς ἐφικτὸν ὁμοιώσεως· 
δεύτερον δὲ ἀναβλέψωμεν εἰς τὸν οὐρανὸν ἄνω, 
καὶ εἰς τὴν γῆν κάτω, θείας φωνῆς ἀκούσαντες, 
καὶ καταμάθωμεν νόμους κτίσεως· ὅτι οὐρανὸς, καὶ 
γῆ, καὶ θάλασσα, καὶ ὁ σύμπας οὗτος κόσμος, τὸ<tr><th>35<td>μέγα τοῦ Θεοῦ στοιχεῖον καὶ περιβόητον, ᾧ καὶ δη‐ 
λοῦται Θεὸς σιωπῇ κηρυττόμενος, ἕως μὲν εὐστα‐ 
θεῖ καὶ εἰρηνεύει πρὸς ἑαυτὸν, ἐν τοῖς ἰδίοις 
ὅροις μένων τῆς φύσεως, καὶ οὐδὲν τοῦ ἑτέρου κατ‐ 
εξανίσταται, οὐδὲ τῶν τῆς εὐνοίας ἐκβαίνει<tr><th>40<td>δεσμῶν, οἷς ὁ τεχνίτης Λόγος τὸ πᾶν συνέδησε, κό‐ 
σμος τέ ἐστιν, ὥσπερ λέγεται, καὶ κάλλος ἀπρόσιτον, 
καὶ οὐδὲν μή ποτε τούτου τις ἐπινοήσειε λαμπρό‐ 
τερον ἢ μεγαλοπρεπέστερον. Ὁμοῦ δὲ τοῦ εἰρη‐ 
νεύειν πέπαυται, καὶ τοῦ εἶναι κόσμος. Ἢ γὰρ οὐ<tr><th>45<td>δοκεῖ σοι οὐρανὸς μὲν εὐτάκτως ἀέρι καὶ γῇ κοινω‐<td class=Y rowspan=10>739<tr><td><h3>35</h3>.<h2>741</h2><td>νῶν, τῷ μὲν φωτὸς, τῇ δὲ ὑετῶν, εὐνοίας κρατεῖσθαι 
νόμῳ; γῆ δὲ καὶ ἀὴρ, ἡ μὲν τροφὰς, ὁ δὲ τὸ ἀναπνεῖν 
χαριζόμενοι ζώοις ἅπασι, καὶ διὰ τοῦτο τὸ ζῇν 
συνέχοντος, γονέων ἀπομιμεῖσθαι φιλοστοργίαν;<tr><th>8<td>    ΙΕʹ. Ὧραι δὲ ἡμέρως κιρνάμεναι, καὶ κατὰ μικρὸν 
ἀλλήλαις ὑπεξιοῦσαι, καὶ τὸ τῶν ἄκρων αὐστη‐<tr><th>10<td>ρὸν τῇ μεσότητι τιθασσεύουσαι, πρός τε ἡδονὴν ἅμα 
καὶ χρείαν ἐπιτηδείως εἰρήνῃ βραβεύεσθαι; Τί 
δαὶ ἡμέρα καὶ νὺξ, ἰσομοιρίαν πρὸς ἀλλήλας 
λαχοῦσαι καὶ περιτροπὴν ἔμμετρον, καὶ ἡ μὲν εἰς 
ἔργον ἡμᾶς ἐγείρουσα, ἡ δὲ ἀναπαύουσα; Τί δαὶ ἥλιος,<tr><th>15<td>καὶ σελήνη, καὶ κάλλος ἀστέρων καὶ πλῆθος, ἐν τάξει 
φαινομένων τε καὶ ὑπανιόντων; Θάλασσα δὲ καὶ γῆ 
πράως ἀλλήλαις ἐπιμιγνύμενα, καὶ διαδιδόντα χρη‐ 
στῶς, καὶ ἀντιλαμβάνοντα φιλανθρώπως τὸν 
ἄνθρωπον τρέφει, καὶ ἀνθρώπῳ τὰ παρ’ ἑαυτῶν χορ‐<tr><th>20<td>ηγοῦντα πλουσίως καὶ φιλοτίμως; Ποταμοὶ δὲ δι’ 
ὀρέων καὶ πεδίων ἑλκόμενοι, καὶ οὐχ ὑπερβαίνοντες, 
ὅτι μὴ πρὸς τὸ χρήσιμον, οὐδὲ ἐπιστρέφοντες καλῦ‐ 
ψαι τὴν γῆν; Στοιχείων δὲ μίξεις καὶ κρά‐ 
σεις, καὶ μελῶν συμμετρίαι καὶ συμφωνίαι;<tr><th>25<td>ζώων δὲ τροφαὶ, καὶ γενέσεις, καὶ οἰκήσεις μεμε‐ 
ρισμέναι; καὶ τὰ κρατοῦντα καὶ τὰ κρατούμενα, καὶ 
τὰ ὑπεζευγμένα ἡμῖν, καὶ τὰ ἐλεύθερα; Ταῦτα πάντα 
οὕτως ἔχοντα, καὶ κατὰ τὰς πρώτας αἰτίας τῆς 
ἁρμονίας, εἴτ’ οὖν συῤῥοίας τε καὶ συμπνοίας,<tr><th>30<td>εὐθυνόμενά τε καὶ διεξαγόμενα, τί ποτ’ ἐχρῆν 
δοκεῖν ἕτερον ἢ φιλίας τε καὶ ὁμονοίας εἶναι 
κηρύγματα, καὶ νομοθετεῖν ἀνθρώποις δι’ ἑαυτῶν τὸ 
ὁμόψυχον;<tr><th>36<td>    ΙϚʹ. Ὅταν δὲ στασιάσῃ πρὸς ἑαυτὴν ἡ ὕλη, καὶ 
δυσκάθεκτος γένηται, μελετῶσα τὴν λύσιν διὰ τῆς 
στάσεως, ἢ Θεός τι παρασαλεύσῃ τῆς ἁρμονίας 
εἰς φόβον τῶν ἁμαρτανόντων καὶ κόλασιν, ἢ θαλάσ‐<tr><th>40<td>σης ὑπεξιούσης, ἢ γῆς βρασσομένης, ἢ ξέ‐ 
νων ὑετῶν φερομένων, ἢ συγκαλυφθέντος ἡλίου, ἢ 
πλεοναζούσης ὥρας, ἢ πυρὸς ὑπερβλύζοντος, 
ἀκοσμία κατὰ τοῦτο, καὶ φόβος περὶ τὸ πᾶν, 
καὶ τὸ τῆς εἰρήνης ἀγαθὸν τῇ στάσει δείκνυται.<tr><th>45<td>Καὶ ἵνα παρῶ δήμους, καὶ πόλεις, καὶ βασιλείας, ἔτι<td class=Y rowspan=13>741<tr><td><h3>35</h3>.<h2>744</h2><td>δὲ χοροὺς, καὶ στρατοὺς, καὶ οἴκους, καὶ νηῶν πλη‐ 
ρώματα, καὶ συζυγίας, καὶ ἑταιρείας, ὑπὸ μὲν εἰρή‐ 
νης συνεχομένας, ὑπὸ δὲ στάσεως καταλυομένας, ἐπὶ 
τὸν Ἰσραὴλ εἶμι τῷ λόγῳ, καὶ τῶν ἐκείνου παθῶν<tr><th>5<td>ὑπομνήσας ὑμᾶς, καὶ τῆς διασπορᾶς, καὶ τῆς ἄλης, 
ἥν τε νῦν ἔχουσι, καὶ ἣν ἐπὶ πλεῖστον ἕξωσι, 
πείθομαι γὰρ ταῖς περὶ αὐτῶν προῤῥήσεσιν, ἔπειτα 
ἐρήσομαι ἀκριβῶς εἰδότας ὑμᾶς, τί τὸ τῶν συμφορῶν 
τούτων αἴτιον, ἵνα παιδευθῶμεν τοῖς τῶν ἄλλων κα‐<tr><th>10<td>κοῖς τὴν ὁμόνοιαν.<tr><th>13<td>    ΙΖʹ. Οὐχ ἕως μὲν εἰρήνην εἶχον καὶ πρὸς ἀλ‐ 
λήλους καὶ πρὸς Θεὸν, Αἰγύπτῳ τῇ καμίνῳ τῇ σιδη‐<tr><th>15<td>ρᾷ πιεζόμενοι, καὶ ὑπὸ τῆς κοινῆς θλίψεως συν‐ 
αγόμενοι (ἔστι γὰρ ὅτε καὶ τοῦτο φάρμακον ἀγαθὸν 
εἰς σωτηρίαν ἡ θλίψις), λαός τε ἅγιος ἤκουον, καὶ 
μερὶς Κυρίου, καὶ βασίλειον ἱεράτευμα. Καὶ οὐ τοῖς 
μὲν ὀνόμασιν οὕτω, τοῖς δὲ ἔργοις ἑτέρως· ἀλλὰ<tr><th>20<td>καὶ στρατηγοῖς ἤγοντο ἀγομένοις ὑπὸ Θεοῦ, καὶ στύ‐ 
λῳ πυρὸς καὶ νεφέλης ὡδηγοῦντο νυκτὸς καὶ ἡμέρας· 
καὶ θάλασσα μὲν αὐτοῖς διίστατο φεύγουσι, πεινῶσι 
δὲ οὐρανὸς ἐχορήγει τροφὴν, πέτρα δὲ διψῶσιν ἐπή‐ 
γαζε, πολεμοῦσι δὲ χειρῶν ἔκτασις ἀντὶ μυριάδων<tr><th>25<td>ἦν, δι’ εὐχῆς ἐγείρουσα τρόπαια, καὶ ὁδοποιοῦσα τὰ 
ἔμπροσθεν· ποταμοὶ δὲ ὑπεχώρουν τὴν συγγενῆ μι‐ 
μούμενοι θάλασσαν, καὶ στοιχεῖα ἵστατο, καὶ τείχη 
σάλπιγξι κατεσείετο. Καὶ τί δεῖ λέγειν Αἰγυπτίων 
πληγὰς τούτοις χαριζομένας, καὶ Θεοῦ φωνὰς<tr><th>30<td>ἐξ ὄρους ἀκουομένας, καὶ νομοθεσίαν διπλῆν, τὴν μὲν 
ἐν γράμματι, τὴν δὲ ἐν πνεύματι, καὶ τἄλλα οἷς ἐτι‐ 
μῶντο πάλαι παρὰ τὴν ἑαυτῶν ἀξίαν ὁ Ἰσραήλ. 
Ἐπεὶ δὲ νοσεῖν ἤρξαντο, καὶ κατ’ ἀλλήλων ἐμάνησαν 
καὶ διέστησαν εἰς μέρη πολλὰ (τοῦ σταυροῦ πρὸς τὴν<tr><th>35<td>ἐσχάτην ἀπώλειαν αὐτοὺς συνελαύνοντος, καὶ 
τῆς ἀπονοίας ἣν κατὰ τοῦ Θεοῦ καὶ Σωτῆρος ἡμῶν 
ἀπενοήθησαν, τὸν ἐν ἀνθρώπῳ Θεὸν ἀγνοήσαντες), 
καὶ τὴν ῥάβδον τὴν σιδηρᾶν πόῤῥωθεν ἀπειλουμένην 
αὐτοῖς ἐφ’ ἑαυτοὺς εἵλκυσαν, τὴν νῦν ἐπικρατοῦσαν<tr><th>40<td>ἀρχὴν λέγω καὶ βασιλείαν, τί γίνεται; καὶ τί πεπόν‐ 
θασι;<tr><th>45<td>    ΙΗʹ. Θρηνεῖ μὲν αὐτοὺς Ἱερεμίας ἐπὶ τοῖς προτέ‐ 
ροις πάθεσι, καὶ τὴν ἐπὶ Βαβυλῶνα αἰχμαλωσίαν 
ὀδύρεται· καὶ γὰρ ἦν ὄντως κἀκεῖνα θρήνων καὶ 
ὀδυρμῶν ἄξια· πῶς δὲ οὐ τῶν μεγίστων τείχη κατ‐ 
εσκαμμένα, πόλις ἠδαφισμένη, ἁγίασμα καθῃρημέ‐<tr><td rowspan=2><h3>35</h3>.<h2>744</h2> <h1>(50)</h1><td>νον, ἀναθήματα σεσυλημένα, πόδες βέβηλοι καὶ χεῖ‐<tr><td>ρες· οἱ μὲν τοῖς ἀβάτοις ἐμβατεύοντες, αἱ δὲ κα‐<td class=Y rowspan=11>743<tr><td><h3>35</h3>.<h2>745</h2><td>τῶν ἀψαύστων κατατρυφῶσαι, προφῆται σιγῶν‐ 
τες, ἱερεῖς ἀγόμενοι, πρεσβῦται μὴ ἐλεούμενοι, παρ‐ 
θένοι καθυβριζόμεναι, νεότης πίπτουσα, πῦρ ἀλλό‐ 
τριον καὶ πολέμιον, αἵματος ποταμοὶ ἀντὶ τοῦ<tr><th>5<td>ὁσίου πυρὸς καὶ αἵματος, Ναζαραῖοι κατασυρόμενοι, 
θρῆνοι τοῖς ὕμνοις ἀντεγειρόμενοι· καὶ ἵν’ ἐξ αὐτῶν 
εἴπω τι τῶν Ἱερεμίου Θρήνων, οἱ υἱοὶ Σιὼν, οἱ 
τίμιοι καὶ ἀντιτιθέμενοι χρυσίῳ, οἱ τρυφεροὶ καὶ κα‐ 
κῶν ἀπαθεῖς, ξένην ὁδὸν ὁδεύοντες· καὶ ὁδοὶ Σιὼν<tr><th>10<td>πενθοῦσαι παρὰ τὸ μὴ εἶναι τοὺς ἑορτάζοντας· 
καὶ μικρὸν πρὸ τούτων· χεῖρες γυναικῶν οἰκτιρμό‐ 
νων, οὐ τροφὴν ὀρέγουσαι τέκνοις, τῆς πολιορκίας 
ἐπικρατούσης, ἀλλ’ ἐπὶ τροφὴν ταῦτα σπαράττουσαι, 
καὶ λιμοῦ φάρμακον τὰ ἑαυτῶν ποιούμεναι φίλτατα,<tr><th>15<td>Ταῦτα πῶς οὐ δεινὰ καὶ πέρα δεινῶν, οὐ τοῖς πά‐ 
σχουσι τότε μόνον, ἀλλὰ καὶ νῦν τοῖς ἀκούουσιν; Ἐγὼ 
γοῦν ὁσάκις ἂν ταύτην ἀναλάβω τὴν βίβλον, καὶ τοῖς 
Θρήνοις συγγένωμαι, συγγίνομαι δ’ ὁσάκις ἂν εὐ‐ 
ημερίαν σωφρονίσαι ἐθελήσω τῷ ἀναγνώσματι, ἐγ‐<tr><th>20<td>κόπτομαι τὴν φωνὴν, καὶ συγχέομαι δάκρυσι, καὶ 
οἷον ὑπ’ ὄψιν μοι τὸ πάθος ἔρχεται, καὶ συνθρηνῶ 
τῷ θρηνήσαντι. Τὴν δὲ τελευταίαν αὐτῶν πληγήν τε 
καὶ μετανάστασιν, καὶ τὸν νῦν ἐπικείμενον αὐ‐ 
τοῖς τῆς δουλείας ζυγὸν, καὶ τὴν περιβόητον ὑπὸ<tr><th>25<td>Ῥωμαίοις ταπείνωσιν, ἧς οὐδὲν οὕτως ὡς ἡ στάσις 
αἴτιον, τίς θρηνήσει πρὸς ἀξίαν τῶν θρήνους γρά‐ 
φειν εἰδότων, καὶ λόγον ἐξισοῦν πάθει; Ποῖαι 
βίβλοι ταῦτα χωρήσουσι; Μία στήλη τούτοις τῆς 
συμφορᾶς ἡ οἰκουμένη πᾶσα καθ’ ἧς ἐσπάρησαν, καὶ<tr><th>30<td>ἡ λατρεία πεπαυμένη, καὶ αὐτῆς τῆς Ἱερουσαλὴμ τὸ 
ἔδαφος μόγις γινωσκόμενον, ἧς τοσοῦτον ἐπιβα‐ 
τὸν αὐτοῖς ἐστι μόνον, καὶ τοσοῦτον ἀπολαύουσι τῆς 
ποτε αὐτῶν δόξης, ὅσον ἐν ἡμέρᾳ φανέντες θρηνῆ‐ 
σαι τὴν ἐρημίαν.<tr><th>38<td>    ΙΘʹ. Δεινοῦ δὲ ὄντος οὕτως τοῦ στασιάζειν, καὶ 
τοσούτων αἰτίου κακῶν, ὡς τά τε εἰρημένα δείκνυσι,<tr><th>40<td>καὶ διὰ πλειόνων ὑποδειγμάτων ἐστὶ μαθεῖν, ἔτι πολ‐ 
λῷ δεινότερον τὸ, καταλύσαντας μικροψυχίαν, 
καὶ τῶν τῆς εἰρήνης γευσαμένους καλῶν, πρὸς τὴν 
αὐτὴν νόσον πάλιν ὑπενεχθῆναι, καὶ πρὸς τὸν ἴδιον 
ἔμετον ἐπιστρέψαι, τὸ δὴ λεγόμενον, μηδ’ ὃ τοὺς<tr><th rowspan=2>45<td>ἀνοήτους παιδεύει τῇ πείρᾳ σωφρονισθέντας. Καὶ γὰρ<tr><td>ὁρῶ κούφους καὶ ἀνοήτους οὐ τούτους ὑπολαμβανο‐<td class=Y rowspan=11>745<tr><td><h3>35</h3>.<h2>748</h2><td>μένους, οἳ ἂν κακῷ τινι παραμένωσιν, ἀλλὰ τοὺς ῥᾳ‐ 
δίως ἐπ’ ἀμφότερα φερομένους καὶ μεταῤῥέοντας, 
καθάπερ αὔρας μεταπιπτούσας, ἢ μεταβολὰς καὶ πα‐ 
λιῤῥοίας Εὐρίπων, ἢ θαλάσσης ἄστατα κύματα. Σκοπῶ<tr><th>5<td>δὲ κἀκεῖνο, ὅτι τοὺς μὲν ἐπὶ τῆς στάσεως μένοντας 
ἡ γοῦν ἐλπὶς τῆς ὁμονοίας ῥᾴους ποιεῖ, καὶ τὸ πλεῖ‐ 
στον αὐτοῖς ἐπικουφίζει τῆς συμφορᾶς· μεγίστη γὰρ 
ἐπικουρία τοῖς ἀτυχοῦσι μεταβολῆς ἐλπὶς, καὶ τὸ 
κρεῖττον ἐν ὀφθαλμοῖς κείμενον· οἱ δὲ πολλάκις μὲν<tr><th>10<td>ὁμονοήσαντες, ἀεὶ δὲ πρὸς τὴν κακίαν παλινδρομή‐ 
σαντες, ἀφῄρηνται μετὰ τῶν ἄλλων καὶ τοῦ κρείττο‐ 
νος τὴν ἐλπίδα· οὐχ ἧττον τῆς στάσεως δεδοικότες 
ἀεὶ τὴν ὁμόνοιαν, καὶ μηδ’ ἑτέρῳ θαῤῥοῦντες, διὰ τὸ 
ἐν ἀμφοτέροις εὐκίνητον καὶ ἀστάθμητον.<tr><th>17<td>    Κʹ. Καὶ μηδεὶς οἰέσθω με λέγειν, ὅτι πᾶσαν εἰρή‐ 
νην ἀγαπητέον· οἶδα γὰρ ὥσπερ στάσιν τινὰ βελτί‐ 
στην, οὕτω καὶ βλαβερωτάτην ὁμόνοιαν· ἀλλὰ τήν γε<tr><th>20<td>καλὴν καὶ ἐπὶ καλῷ καὶ Θεῷ συνάπτουσαν. Εἰ δὲ δεῖ 
συντόμως διελέσθαι περὶ αὐτῶν, οὕτω γινώσκω, 
οὔτε νωθέστερον εἶναι τοῦ μετρίου καλὸν, οὔτε θερ‐ 
μότερον, ὡς ἢ δι’ εὐκολίαν πᾶσι συμφέρεσθαι, ἢ δι’ 
ἀταξίαν πάντων ἀποστατεῖν· ὁμοίως γὰρ καὶ τὸ νω‐<tr><th>25<td>θὲς ἄπρακτον, καὶ τὸ εὐκίνητον ἀκοινώνητον. 
Ἀλλ’ οὗ μὲν ἂν ᾖ πρόδηλα τὰ τῆς ἀσεβείας, καὶ 
πυρὶ, καὶ σιδήρῳ, καὶ καιροῖς, καὶ δυνάσταις, καὶ 
πᾶσι πρότερον ὁμόσε χωρητέον, ἢ τῆς ζύμης μεθ‐ 
εκτέον τῆς πονηρᾶς, καὶ συγκαταθετέον τοῖς κακῶς<tr><th>30<td>ἔχουσι, καὶ οὐδὲν οὕτω τῶν ἁπάντων φοβητέον, 
ὡς ἄλλο τι πρὸ Θεοῦ φοβηθῆναι, καὶ διὰ τοῦτο προ‐ 
δοῦναι περὶ τῆς πίστεως λόγους καὶ τῆς ἀλη‐ 
θείας, ἀληθείᾳ δουλεύοντας· οὗ δὲ τὸ λυποῦν ὑπόνοια 
καὶ φόβος ἀνεξέταστος, βελτίων τοῦ τάχους ἡ<tr><th>35<td>μακροθυμία, καὶ τῆς αὐθαδείας ἡ συγκατάβασις, 
καὶ πολλῷ κρεῖττον καὶ λυσιτελέστερον, ἐν τῷ κοι‐ 
νῷ σώματι μένοντας, καταρτίζειν ἀλλήλους ὡς ἀλ‐ 
λήλων μέλη, καὶ καταρτίζεσθαι, ἢ προκαταγνόντας 
διὰ τῆς ἀποστάσεως, καὶ τὸ ἀξιόπιστον τῷ χωρισμῷ<tr><th>40<td>λύσαντας, ἔπειτα ἐξ ἐπιτάγματος, ὥσπερ τυράννους, 
ἀλλ’ οὐκ ἀδελφοὺς, νομοθετεῖν τὴν διόρθωσιν.<tr><th rowspan=2>46<td>    ΚΑʹ. Ταῦτα εἰδότες, ἀδελφοὶ, περιλάβωμεν ἀλλή‐ 
λους, περιπτυξώμεθα, γενώμεθα γνησίως ἓν, μιμη‐ 
σώμεθα τὸν τὸ μεσότοιχον τοῦ φραγμοῦ λύσαντα, καὶ<tr><td>διὰ τοῦ αἵματος αὐτοῦ πάντα συναγαγόντα, καὶ εἰ‐<td class=Y rowspan=11>747<tr><td><h3>35</h3>.<h2>749</h2><td>ρηνεύσαντα· εἴπωμεν τῷ κοινῷ Πατρὶ τούτῳ, τῇ 
σεμνῇ πολιᾷ, τῷ πράῳ καὶ ἠπίῳ ποιμένι· Ὁρᾷς τὰ 
ἐπίχειρα τῆς ἐπιεικείας; Ἆρον κύκλῳ τοὺς ὀφθαλ‐ 
μούς σου, καὶ ἴδε ἐπισυνηγμένα τὰ τέκνα σου, ὃν<tr><th>5<td>τρόπον ἐπόθεις, καὶ ὃ προστεθῆναί σοι μόνον 
ᾐτοῦ νυκτὸς καὶ ἡμέρας, ἵν’ ἐν γήρᾳ καλῷ καταλύ‐ 
σῃς τὴν παροικίαν· ἰδοὺ πάντες ἥκασι πρὸς σὲ, καὶ 
ὑπὸ τὰς σὰς ἀναπαύονται πτέρυγας, καὶ τὸ ἑαυτῶν 
κυκλοῦσι θυσιαστήριον, μετὰ δακρύων ἀποφοιτήσαν‐<tr><th>10<td>τες, καὶ μετ’ εὐφροσύνης προστρέχοντες. Χαῖρε 
καὶ κατατέρπου, πατέρων ἄριστε καὶ φιλοτεκνότατε, 
ὅτι πάντας αὐτοὺς ἐνδέδυσαι καὶ περιβέβλησαι, ὡς 
κόσμον νύμφη. Φθέγξαι καὶ σὺ πρὸς ἡμᾶς· <span class=Em>Ἰδοὺ 
ἐγὼ καὶ τὰ παιδία ἅ μοι ἔδωκεν ὁ Θεός.</span> Πρόσ‐<tr><th>15<td>θες καὶ ἄλλην φωνὴν δεσποτικὴν καὶ μάλα οἰκείαν· 
<span class=Em>Οὓς δέδωκάς μοι ἐφύλαξα, καὶ οὐκ ἀπώλεσα ἐξ 
αὐτῶν οὐδένα.</span><tr><th>19<td class=QE>ΚΒʹ. Μηδέ γε ἀπόλοιτο μηδεὶς, ἀλλὰ πάντες<tr><th>20<td>μένωμεν ἐν ἑνὶ πνεύματι, μιᾷ ψυχῇ συναθλοῦντες 
τῇ πίστει τοῦ Εὐαγγελίου, σύμψυχοι, τὸ ἓν φρονοῦν‐ 
τες, ὡπλισμένοι τῷ θυρεῷ τῆς πίστεως, περιεζω‐ 
σμένοι τὴν ὀσφὺν ἐν ἀληθείᾳ, ἕνα μόνον εἰδότες τὸν 
κατὰ τοῦ πονηροῦ πόλεμον, καὶ τῶν ὑπ’ ἐκείνου<tr><th>25<td>στρατηγουμένων, μὴ φοβούμενοι τοὺς δυναμένους 
ἀποκτεῖναι τὸ σῶμα, τῆς δὲ ψυχῆς λαβέσθαι μὴ δυ‐ 
ναμένους, φοβούμενοι δὲ τὸν καὶ ψυχῆς καὶ σώματος 
Κύριον· φυλάσσοντες τὴν καλὴν παρακαταθήκην, ἣν 
παρὰ τῶν Πατέρων εἰλήφαμεν, προσκυνοῦντες Πατέ‐<tr><th>30<td>ρα, καὶ Υἱὸν, καὶ ἅγιον Πνεῦμα· ἐν Υἱῷ τὸν Πατέ‐ 
ρα, ἐν Πνεύματι τὸν Υἱὸν γινώσκοντες, εἰς ἃ βεβα‐ 
πτίσμεθα, εἰς ἃ πεπιστεύκαμεν, οἷς συντετάγμεθα, 
πρὶν συνάψαι διαιροῦντες, καὶ πρὶν διαιρεῖν 
συνάπτοντες, οὔτε τὰ τρία ὡς ἕνα (οὐ γὰρ<tr><th>35<td>ἀνυπόστατα, ἢ κατὰ μιᾶς ὑποστάσεως, ὡς 
εἶναι τὸν πλοῦτον ἡμῖν ἐν ὀνόμασιν, ἀλλ’ οὐ πρά‐ 
γμασι), καὶ τὰ τρία ἕν. Ἓν γὰρ οὐχ ὑποστάσει, 
ἀλλὰ θεότητι· μονὰς ἐν Τριάδι προσκυνουμένη, καὶ 
Τριὰς εἰς μονάδα ἀνακεφαλαιουμένη, πᾶσα<tr><th>40<td>προσκυνητὴ, βασιλικὴ πᾶσα, ὁμόθρονος, ὁμόδοξος, 
ὑπερκόσμιος, ὑπέρχρονος, ἄκτιστος, ἀόρατος, ἀν‐ 
αφὴς, ἀπερίληπτος, πρὸς μὲν ἑαυτὴν ὅπως ἔχει 
τάξεως, αὐτῇ μόνῃ γινωσκομένη, σεπτὴ δ’ 
ἡμῖν ὁμοίως καὶ λατρευτὴ, καὶ μόνη τοῖς Ἁγίοις τῶν<tr><th>45<td>ἁγίων ἐμβατεύουσα. τὴν δὲ κτίσιν πᾶσαν ἐκτὸς ἐῶ‐<td class=Y rowspan=4>749<tr><td><h3>35</h3>.<h2>752</h2><td>σα, τὴν μὲν τῷ πρώτῳ, τὴν δὲ τῷ δευτέρῳ διειργο‐ 
μένην καταπετάσματι· πρώτῳ μὲν τὴν οὐράνιον καὶ 
ἀγγελικὴν ἀπὸ τῆς θεότητος, δευτέρῳ δὲ τὴν ἡμετέ‐ 
ραν ἀπὸ τῶν οὐρανίων. Ταῦτα πράσσωμεν, καὶ οὕ‐<tr><th>5<td>τως ἔχωμεν, ἀδελφοὶ, καὶ τοὺς ἑτέρως φρονοῦντας, 
ὡς λύμην τῆς ἀληθείας, ἕως μὲν ἂν ᾖ δυνατὸν, 
προσλαμβανώμεθα καὶ θεραπεύωμεν· ἀνιάτως δ’ 
ἔχοντας ἀποστρεφώμεθα, μὴ τῆς νόσου μετα‐ 
λάβωμεν, πρὶν μεταδοῦναι τῆς ἑαυτῶν ὑγιείας· καὶ<tr><th rowspan=2>10<td>ὁ Θεὸς τῆς εἰρήνης ἔσται μεθ’ ἡμῶν, τῆς πάντα 
νοῦν ὑπερεχούσης ἐν Χριστῷ Ἰησοῦ τῷ Κυρίῳ<tr><td>ἡμῶν. Ἀμήν.<td class=Y>751</table>
<script>
var IL = ["Line", "Page", "Volume"];
document.body.onload=f();
</script>
</body>
</html>
