<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: De jejunio [Sp.] :: TLG 2062 321</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 321&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>De jejunio </strong>[Sp.]</p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>De jejunio </strong>[Sp.]</p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>62</h3>.<h2>731</h2> <h1>(55t)</h1><td><a class="T Em">Περὶ νηστείας.</a><td class=K rowspan=5><tr><th>56<td>    Ἱλασμῶν ὁ καιρὸς, καὶ μὴ παρίδωμεν τὸ εὔκαιρον· 
ἀνακλήσεως ἁμαρτημάτων ὁ καιρὸς, καὶ μὴ προησώ‐ 
μεθα τὴν χάριν, ἀλλὰ νηστεύσωμεν ἀπὸ βρωμάτων, καὶ 
πρότερον ἀπὸ ἁμαρτημάτων· πρῶτον γὰρ ἀγαθὸν ἀπαλ‐<tr><th>60<td>λαγὴ κακῶν. Κακία δέ ἐστι τὸ ἀντικείμενον τῇ ἀρετῇ, 
φθόνος καὶ κλοπὴ, καὶ φόνος καὶ πόλεμος, καὶ ὅσα κακὰ 
λέγεται καὶ ἔστιν. Ὁ δὲ ὢν ἐν κακοῖς, τιμωρίαν ἔχει 
τὴν κακίαν· καὶ γὰρ πρὸ γεέννης κόλασις ἡ παρουσία 
τῆς κακίας. Οὐδὲ γὰρ ἰατροῦ τμῆσις κακή· ἀλλὰ διὰ<tr><th>65<td>τὴν προηγησαμένην κακίαν ἐπιφέρεται ἡ κόλασις. Πρῶ‐ 
τον κακὸν τὸ ἐν κακίᾳ ἐξετάζεσθαι. Ὁ ἀσεβὴς ἀλλό‐ 
τριος Θεοῦ ἐστι· κἂν μὴ βληθῇ εἰς γέενναν, τῶν ἀγα‐ 
θῶν ἀπεστέρηται. Ὁ μὴ σωφρονῶν λυμαίνεται ταῖς 
ἐπιθυμίαις, ὁ φθονῶν τήκεται τῷ πάθει, ὁ κλέπτων αἰ‐<tr><th rowspan=2>70<td>δεῖται καὶ φοβεῖται, ὁ φονεύων οὐ πιστεύει αὐτοῦ τῇ 
ζωῇ. Πρῶτον κακὸν τὸ κακὸν εἶναι. Κἂν μὴ τέμῃ ὁ ἰα‐ 
τρὸς, νοσεῖ ὁ νοσῶν· κἂν μὴ τιμωρήσηται ὁ Θεὸς (μα‐<tr><td>κροθυμεῖ γὰρ), ἐν νόσῳ ἐστὶν ὁ ἁμαρτάνων· <span class=Em>Ὁ ποιῶν</span><td class=K rowspan=5>Column end<tr><td><h3>62</h3>.<h2>732</h2> <h1>(55)</h1><td><span class=Em>γὰρ,</span> φησὶ, <span class=Em>τὴν ἁμαρτίαν, δοῦλός ἐστι τῆς ἁμαρτίας. 
</span>Οὐκοῦν πρὸ τῆς ἁμαρτίας δεδούλωται ὁ ἁμαρτάνων, καὶ 
ἤδη ἔχει τὴν τιμωρίαν. Καλὸς ὁ τῆς νηστείας χαλινὸς 
τοῖς ἀγαπῶσι τὴν ἀπὸ τῆς νηστείας ὠφέλειαν. Μὴ 
πρόσεχε μόνῳ τῷ ἐπιπόνῳ, ἀλλὰ καὶ τῷ καρπῷ. Εἰ γὰρ<tr><th>60<td>μὴ τῇ χρείᾳ προσεῖχέ τις, οὐκ ἂν ἔσπειρεν ὁ σπείρων, 
ἵνα μὴ δοκῇ σκορπίζειν τὰ ἀποκείμενα· ἀποβλέπων εἰς 
ἐλπίδα, σπείρει ἃ εἶχεν, ἵνα θερίσῃ ἃ οὐκ εἶχεν. Ἀλγεῖ 
ἡ σὰρξ ἐν νηστείαις, ἀλλ’ εὐφραίνεται ἡ ψυχὴ τῇ ἐλπίδι 
τῶν ἀγαθῶν. Τί κρεῖττον ἐν ἡμῖν, ψυχὴ ἢ σῶμα; ἥτις<tr><th>65<td>κἂν τὸ μὴ ἀλγεῖν ἔλαβε, τρέφεται δὲ τῷ κάλλει τῶν 
ἀρετῶν μετὰ κρείττονος τῆς περιουσίας. Δεῖ ἡμᾶς εἶναι 
ἐν νηστείᾳ, ἥτις τοῦ σώματος οὐκ ἔστι φθορὰ, ἀλλ’ ἴασις 
καὶ θεραπεία. Οἱ νηστεύοντες, καὶ ῥημάτων σωματικῶν 
ἀπαλλάττονται· οἱ ἀσκοῦντες τήκουσι τὸ περιττὸν τῶν<tr><th rowspan=2>70<td>σαρκῶν, καὶ τρέφουσι τὸ ἐλλεῖπον τῆς ψυχῆς. Ἀεὶ ἡ 
ψυχὴ τοῦ σώματος κήδεται· τρέφει δὲ ἑαυτῇ καὶ<tr><td>ἑαυτῇ φροντίζει. Ἡ ψυχὴ τῷ σώματι εὐτρεπίζει τρόπον<td class=Y rowspan=17>731<tr><td><h3>62</h3>.<h2>733</h2><td>καὶ ἑαυτῇ εὐτρεπίζει λόγον. Εἰ γὰρ σώματος ἐπιμελεῖται 
πολλῷ μᾶλλον πρέπει αὐτῇ ἑαυτῆς κήδεσθαι. Ἡ παρὰ τοῦ 
Θεοῦ τάξις, τὸ ψυχὴν κρατεῖν σώματος· οἱ τιθέμενοι τὸ, 
σῶμα πρὸ τῆς ψυχῆς, ἀνατρέπουσι τὴν ὀρθὴν τάξιν. Οὐκ<tr><th>5<td>αὐτὴ σώματι δουλεύει, ἀλλ’ ἢ ἐγένετο μὲν ἐξ ἀρχῆς ὀρθὴ, 
καὶ ἀεὶ τῇ ψυχῇ ἦν τὸ σῶμα ὑποτασσόμενον. Εἰ δὲ μὴ 
τοῦτο πείθει σε, κἂν γοῦν τὸ τὰς ἑορτὰς, ἃς ἑορτάζει 
ἡ ψυχὴ κατὰ τοῦ σώματος, τοῦτο πληροφορείτω σοι, 
ὅτι καὶ αὐτὴ φρονεῖ κατὰ τοῦ σώματος. Σῶμα σώζεται,<tr><th>10<td>ὅταν κρατῇ τὸ σῶμα τῆς ψυχῆς, καὶ αὐτὴ ἀπόλλυται. 
Μὴ νομίσωμεν μικρὸν κέρδος εἶναι νηστείαν. Ἑνὸς 
ξύλου εἰ ἀπέσχετο Ἀδὰμ, καὶ ἀπὸ ἑνὸς ἐνήστευσε, 
τεθνήκει ἂν ὁ θάνατος· μᾶλλον δὲ οὐ τεθνήκει ὁ μὴ ὤν. 
Ὁρᾷς εἰ τούτῳ ἐχρήσατο τῷ φαρμάκῳ ὁ Ἀδὰμ, οὐκ ἂν<tr><th>15<td>γέγονε τὸ γένος ἡμῶν θνητόν; Ὅσης χάριτος γέγονε 
χρεία, ἵνα ἀναλυθῇ ὃ ἐφεῦρεν ὁ Ἀδὰμ δι’ ἀκρασίαν; 
Ὅταν ἴδῃς ὅτι κακὸν εἰργάσατο τὸ ἐναντίον, τουτέστι, 
τὸ μὴ ἀποσχέσθαι ἑνὸς ξύλου τὸν Ἀδὰμ, ἐπίγνωθι ὅσον 
ἀγαθὸν ἡ νηστεία καὶ ἡ ἀποχὴ ὧν ἔξεστιν. Ὁ μὲν γὰρ<tr><th>20<td>Ἀδὰμ, οὗ οὐκ ἐξῆν ἁψάμενος, ἀπώλεσε τὸ γένος· ἡ δὲ 
νηστεία καὶ ὧν ἔξεστιν ἀποστήσασα, ἀνακαλεῖται τὸ 
παράπτωμα. Εἰ δὲ καὶ Ἡσαῦ ἐνήστευσεν, οὐκ ἐπί‐ 
πρασκε τὰ πρωτοτόκια· ἀλλὰ ἐδωδῆς ἥττων γενόμενος, 
τὸ ἀπὸ φύσεως πλεονέκτημα ἀντὶ φακῶν πέπρακε. Τοῖς<tr><th>25<td>πεπαιδευμένοις Γραφὰς ταῦτα ἐπιτρέπω. Τί κατήνεγκε 
τοῖς Ἰουδαίοις ἀπὸ τοῦ ὄρους Μωϋσῆς; νόμον καὶ νη‐ 
στείαν γενομένην ἐπὶ τεσσαράκοντα ἡμέρας. Ἀλλὰ πρὶν 
ἢ κατηνέχθη, ὁ νόμος ὤφθη ὁ λαὸς ἀσεβήσας. Ἡ πρώτη 
ἐντολὴ, <span class=Em>Κύριος ὁ Θεὸς εἷς ἐστι·</span> καὶ οἱ μέλλοντες δέχε‐<tr><th>30<td>σθαι τὴν τοιαύτην ἐντολὴν, λέγουσιν, <span class=Em>Οὗτοι οἱ θεοί σου. 
</span>Μεγάλη ἀσθένεια· πρὸ γὰρ Θεοῦ ζῶντος μίμημα μόσχου 
προετιμήθη. Τί οὖν ἐστι τὸ φάρμακον τοῦ τοσούτου 
κακοῦ; Πάλιν νηστεύει Μωϋσῆς ὁ μὴ ἁμαρτήσας, καὶ 
συγχωρεῖται τοῖς ἁμαρτήσασι τοῦ παλαιοῦ νόμου ἡ<tr><th>35<td>ῥίζα. Ἀπὸ νηστείας ἤρξατο τῆς Καινῆς Διαθήκης τὸ 
κήρυγμα, ἀπὸ νηστείας εἴληφε τὴν ἀρχήν. Βαπτισθεὶς 
γὰρ ὁ Σωτὴρ δι’ ἡμᾶς, καὶ εἰς ἔρημον ἀπελθὼν, πρότε‐ 
ρον ἐνήστευσε, καὶ οὕτω τῶν σημείων ἤρξατο, οὐκ αὐτὸς 
χρῄζων νηστείας, ἡμᾶς δὲ διδάσκων εἰς δύναμιν νηστείας<tr><th>40<td>ἔχειν τὴν τροπήν. Εἰ τοίνυν ἡ Παλαιὰ ἀπὸ νηστείας 
ἄρχεται, καὶ ἡ Καινὴ ἀπὸ ταύτης τίθεται τὸν θεμέλιον, 
μὴ νομίσωμεν κακὸν εἶναι τὴν νηστείαν. Δυσχεραί‐ 
νουσί τινες, τὸν ἐπίπονον νόμον ὁρῶντες, καὶ οὐχ ὁρῶσι 
τὸ ἐκ τοῦ νόμου τούτου προσγινόμενον κέρδος. Οὐχ<tr><th>45<td>ὁρᾷς ὅτι καὶ λέοντες ἐν λάκκῳ ἐπείσθησαν νηστεῦσαι, 
καὶ οὐχ ἥψαντο τοῦ Δανιήλ; Εἰ δὲ λέοντες πειθαρχοῦσι 
τῷ προστάγματι, καὶ τῆς ἀγριότητος τὴν φύσιν ἐξ‐ 
έθεντο, καὶ εἰσὶν ὡς γνώριμοι, καὶ οὐκ ἐπέρχονται ὡς 
ἀλλότριοι, σπεύσωμεν ἐπὶ νηστείαν προσταχθέντες.<tr><td><h3>62</h3>.<h2>733</h2> <h1>(50)</h1><td>Πάλιν γέγραπται, ὅτε Ἱεροβοὰμ ὁ βασιλεὺς τῆς Ἰου‐ 
δαίας ἠσεβήκει, μόσχον προσκυνῶν κατὰ κληρονομίαν 
πατρικὴν, ἐπέστη προφήτης, καὶ τῷ βασιλεῖ καὶ τῷ 
λαῷ εἶπεν οὐδὲν, εἰδὼς ὅτι ἀπειθεῖς καὶ ὁ ἄρχων καὶ 
οἱ ἀρχόμενοι· ἐάσας δὲ τοὺς μὴ ἀκούοντας ἀνθρώπους,<tr><th>55<td>λέγει πρὸς τὸ θυσιαστήριον, τουτέστι, πρὸς τὸν βω‐ 
μὸν, ἵνα δείξῃ ὅτι οἱ λίθοι μᾶλλον ἀκούουσιν ἢ οἱ ἄν‐ 
θρωποι· λέγει, Γεννηθήτω Ἰωσίας, καὶ τὰ ὀστᾶ τῶν 
θυόντων καύσει ἐπὶ τὸν βωμόν. Οὐκ ἤνεγκε τὴν ἀτι‐ 
μίαν, καὶ ἠγανάκτησεν ὁ ἐλεγχόμενος· δυνάμει ἥπλω‐<tr><th>60<td>σε τὴν χεῖρα, ἵνα ἀναστρέψῃ τὸν εὐεργέτην τὸν προ‐ 
φήτην· ἥπλωσε μὲν, οὐκ ἐδυνήθη δὲ κάμψαι· ἡ γὰρ 
ἁμαρτία ἐξήρανεν αὐτοῦ τὴν χεῖρα. Φθέγγεται ὁ 
ἐκτείνας τὴν χεῖρα, κρατῆσαι τὸν προφήτην, καὶ ἅμα 
τῷ βοῆσαι ἰᾶται τὴν χεῖρα ὁ προφήτης· καὶ λέγει<tr><th>65<td>αὐτῷ ὁ βασιλεύς· ἄνελθε μετ’ ἐμὲ εἰς τὸν οἶκον, γεῦ‐ 
σαι ἄρτου καὶ πίε ὕδατος, καὶ οὕτω πορεύσῃ, Ἀπο‐ 
κρίνεται ὁ προφήτης· πρόσταγμα ἔχω Θεοῦ ἐν τοῖς 
τόποις τούτοις, ἐν οἷς ἀσέβεια πολιτεύεται, μὴ γεύσα‐ 
σθαι ὕδατος καὶ ἄρτου. Ἀναχωρεῖ ὁ προφήτης. Πρόσ‐<tr><th>70<td>εχε δὲ τῷ τέλει τοῦ λόγου. Ἄλλος προφήτης ἀκούσας 
ὅτι προφήτης παραγενόμενος τοιαῦτα εἶπε, διώκει καὶ 
καταλαμβάνει, καὶ παρακαλεῖ τὸν προφήτην εἰσελθεῖν 
καὶ γεύσασθαι μετ’ αὐτοῦ, καὶ πείθει. Ἔπεισε δὲ εἰ‐ 
πὼν, ὅτι Κἀμοὶ Κύριος εἶπε τοῦτο ποιῆσαν. Εἰσῆλθε<tr><th>75<td>καὶ ἔφαγεν. Ἐν δὲ τῷ ἐσθίειν μετέρχεται τὸ Πνεῦμα 
τὸ ἅγιον ἐπὶ τὸν καλέσαντα προφήτην, καὶ λοιπὸν προ‐ 
φητεύει, οὐ τὰ ἀπὸ καρδίας, ἀλλὰ τὰ ἀπὸ πνεύματος, 
καί φησι πρὸς ἐκεῖνον τὸν εἰσελθόντα καὶ φαγόντα· 
Ἐπειδὴ οὐκ ἤκουσας Κυρίου τοῦ Θεοῦ σου, καὶ ἔφαγες<tr><th>80<td>ὅπου ἐκελεύσθης μὴ φαγεῖν, ἀπέρχῃ ἐντεῦθεν, καὶ<td class=K rowspan=17>Column end<tr><td><h3>62</h3>.<h2>734</h2><td>ἐσθίει σε λέων. Ὁρᾷς τὸ παριδεῖν προστάγματος νη‐ 
στείας, ὅσον κακὸν προξενεῖ; Ἀναχωρεῖ ὁ προφήτης, 
καὶ οὐ προέστη αὐτοῦ τὸ ἀξίωμα τῆς προφητείας διὰ 
τὴν παρακοήν. Ἐξῆλθε λέων, οὐχ ἵνα φάγῃ, ἀλλ’ ἵνα<tr><th>5<td>δείξῃ ὅτι αὐτὸς προστάγματος ἀκούει, καὶ μετέρχεται 
τὸν μὴ ἀκούσαντα, καὶ ἐφήψατο τοῦ σώματος τοῦ παρ‐ 
ακούσαντος ἐπὶ τοσοῦτον, ὡς ἀνελεῖν μόνον· καὶ ἀνεῖ‐ 
λεν ἵνα κολάσῃ τὸν παρακούσαντα. Ἀνελὼν δὲ προσ‐ 
εχρήσατο ὁ λέων τῇ νηστείᾳ ἀντὶ τῆς τρυφῆς τοῦ παρ‐<tr><th>10<td>ακούσαντος· ἔκειτο γὰρ νεκρὸς ὁ προφήτης, εἰστήκει 
δὲ ἡ ὄνος αὐτοῦ ζῶσα, οὐχ ὅτι οὐκ ἦν εὐμαρέστερον 
ὄνον ἀποκτεῖναι ἢ ἄνθρωπον, ἀλλ’ ὁ ἄλογος λέων προσ‐ 
τάγματι διέκρινε, καὶ τὴν μὴ ἁμαρτήσασαν ὄνον οὐκ 
ἀπέκτεινεν, οὐδὲ ἥψατο, τὸν δὲ παρακούσαντα, οὐκέτι<tr><th>15<td>προφήτην ὅσον εἰς παρακοὴν, ἀπέκτεινε. Καὶ ἦν ἰδεῖν 
περὶ αὐτοῦ τριπλᾶ θαυμάσια· ἔκειτο ὁ προφήτης μη‐ 
νύων τὴν παρακοήν· παρεκαθέζετο ὁ λέων, μηνύων τὴν 
ὑπακοήν· παρειστήκει δὲ ἡ ὄνος, οὔτε τὴν φύσιν τοῦ λέ‐ 
οντος φοβουμένη, οὔτε ἀναχωροῦσα, οὔτε πάσχουσά τι<tr><th>20<td>ὑπὸ τοῦ λέοντος, ἵνα φανῇ ὅτι οὐ διὰ τὴν ἔννοιαν 
τῆς γαστρὸς ὁ λέων ἐπῆλθεν, ὡς ἐπῆλθεν, ἀλλὰ 
διὰ τὸ μὴ προσχρῆσθαι νηστείαις τὸν κελευσθέντα 
μὴ γεύσασθαι. Πάλιν ἀνελήφθη Ἠλίας ὡς ἐπ’ οὐρανόν. 
Τί δὴ τὸ σημεῖον τῆς ἀναλήψεως, ἢ τῶν τεσσαρά‐<tr><th>25<td>κοντα ἡμερῶν ἡ νηστεία; Εἰ Μωϋσῆς νηστεύει, καὶ 
Ἠλίας ἐπινηστεύει, καὶ ὁ Κύριος ἐπισφραγίζει, καλὴ 
ἡ μίμησις. Καίτοι οὐκ ἀναπολοῦμεν τὰς ἀναπαύλας 
τὰς ἐν τῷ μεταξύ· οὐ γὰρ τεσσαράκοντα ἡμέρας 
νηστεύομεν, ἀλλὰ διαστήματα ἐγκαταλιπόντες ἐν μέσῳ,<tr><th>30<td>τὸν μὲν ἀριθμὸν συνάπτομεν, τὴν δὲ νηστείαν οὐ διακρί‐ 
νομεν. Μεγάλα τὰ πρὸ ἡμῶν, μικρὰ τὰ παρ’ ἡμῶν· 
ἐὰν δὲ καὶ τῶν μικρῶν ἀποτύχωμεν, φανερῶς ἀλλό‐ 
τριοι τῶν νηστευσάντων ἐγενόμεθα. Οὐδεὶς ἡμῶν 
νηστεύει τεσσαράκοντα ἡμέρας· ἐπὶ γὰρ τεσσαρά‐<tr><th>35<td>κοντα διαστήματα ἀναπαυόμεθα, ὥσπερ οἱ ὁδεύοντες, 
καθ’ ἑσπέραν αὐλιζόμενοι, καὶ πάλιν ἀρχόμενοι. Εἰ δὲ 
ἐκεῖνοι καὶ τὰς τεσσαράκοντα ἐνήστευσαν, ἡμεῖς δὲ 
οὐδὲ μετὰ ἀναπαύσεως τὴν αὐτὴν ὁδὸν ἐκείνοις ὁδεύο‐ 
μεν, μηδὲ τολμήσωμεν μνημονεῦσαι ὧν τὴν μίμησιν<tr><th>40<td>οὐκ ἔχομεν. Νηστεία, ἀγγέλων ἐστὶ κατὰ τὸ δυνατὸν 
μίμησις, καταφρόνησις τῶν παρόντων, σχολὴ προσ‐ 
ευχῆς, τρυφὴ ψυχῆς, χαλινὸς σώματος καὶ πραΰτης 
ἐπιθυμίας. Καὶ οἴδασιν οἱ νηστεύοντες, ὅτι πραΰνει 
τὰς ἡδονὰς, καὶ οὐκ ἀγνοοῦσιν οἱ πειρασθέντες· μα‐<tr><th>45<td>λάσσει θυμὸν, συνδάκνει τὴν ὀργὴν, καὶ καταπαύει 
τὰ φυσικὰ κύματα, ἀνεγείρει τὸν λογισμὸν, καὶ 
φαιδρὰν ἀπεργάζεται τὴν ψυχὴν, κουφίζει τὴν σάρκα, 
ἀπελαύνει ἀκρασίας αἰσχρὰς τὰς νυκτερινὰς, ἀπ‐ 
αλλάσσει μέθης, ῥύεται κεφαλαλγίας· φαιδρὰ φέρει<tr><td><h3>62</h3>.<h2>734</h2> <h1>(50)</h1><td>καὶ τὰ χρώματα καὶ τὰ βλέμματα. Εὔτακτα ἐν νη‐ 
στείαις τὰ κινήματα, εὔκολος ἡ γλῶσσα, μὴ διαστρε‐ 
φομένη ἀπὸ οἴνου, ὀρθὸς ὁ λογισμός· οὐ γὰρ ἐκχέονται 
αἱ ἐπιθυμίαι. Χορεύει ἐν σωφροσύνῃ, γαλήνην κρατεῖ· 
ὁ γὰρ ἔξω ἄνθρωπος σχολάζει, καὶ ὧν μὲν πάσχομεν<tr><th>55<td>ἐν μέθῃ, οὐ μεμνήμεθα, ὧν δὲ ἀπαλλαττόμεθα ἐν νη‐ 
στείαις, ἔχομεν τὴν ὑπόμνησιν. Ἡ γὰρ νηστεία καὶ 
ἑαυτὴν γινώσκει, καὶ τὰ ἀντικείμενα· μέθη δὲ ἑαυτὴν 
ἀγνοοῦσα, καὶ τὰ ἀπὸ νηστείας ἀγαθὰ ἀγνοεῖ. Τίνος χά‐ 
ριν, εἰπέ μοι, ἀνῃρέθησαν οἱ υἱοὶ Ἀαρὼν οἱ ἱερεῖς; οὐχ<tr><th>60<td>ὅτι ὑπουργοῦντες οἴνου ἐγεύσαντο; Τίς ἦν νόμος τῶν 
Ναζωραίων; οὐχὶ οἴνου ἀπέχεσθαι, καὶ πάντων τῶν ἀπὸ 
οἴνου; Οἱ περὶ Δανιὴλ σπέρματα ἤσθιον, καταφρονοῦν‐ 
τες τραπέζης τυραννικῆς τοῦ Ναβουχοδονόσορ. Ἐνή‐ 
στευσε τρεῖς ἑβδομάδας ἡμερῶν Δανιὴλ ὁ ἀνὴρ τῶν ἐπι‐<tr><th>65<td>θυμιῶν· ὅτε ἐπιθυμιῶν ἀπέσχετο, ταύτην τὴν ἐσχάτην 
προσηγορίαν ἐδέξατο. Ἐνήστευσεν οὐ μίαν ἡμέραν Ἰουδαϊ‐ 
κὴν, οὐ πτωχὴν, ἀλλὰ τρεῖς ἑβδομάδας ἡμερῶν, 
τὴν ἐκκλησιαστικὴν καὶ αὐτὸς προτυπῶν ὁδόν. <span class=Em>Ἄρτον, 
</span>ἔφην, <span class=Em>ἐπιθυμιῶν οὐκ ἔφαγον·</span> οἱ δὲ πεινοῦσιν εἰς ἐπι‐<tr><th>70<td>θυμίας πρὸς τὸν καιρόν· <span class=Em>Οἶνος καὶ κρέα οὐκ εἰσῆλθεν 
εἰς τὸ στόμα μου,</span> ὧν νηστεύει ἡ Ἐκκλησία. Ὅρα 
ἐν τῇ Παλαιᾷ πολιτείαν Χριστιανικήν. Ἐν μὲν γὰρ τοῖς 
ἀσθενοῦσιν οἱ τύποι, ἐν δὲ τοῖς προφήταις ἤδη τῆς ἀλη‐ 
θείας τὰ ἴχνη. Ἡ νηστεία ἀπόφασιν Θεοῦ ἀνεκαλέ‐<tr><th>75<td>σατο. Εἶπε γὰρ ὁ Θεὸς, <span class=Em>Καταστρέφεται Νινευῒ,</span> καὶ οὐ 
κατεστράφη· προσήνεγκαν γὰρ νηστείαν, καὶ ἐξέφυγεν 
Ἰωνᾶς, φοβηθεὶς τὴν ἀπὸ τῆς νηστείας βοήθειαν. 
Καὶ [γὰρ] κατέπιεν αὐτὸν κῆτος· κατέπιε δὲ νηστεῦον. 
Ὁ γὰρ καταπιὼν οὐκ ἐχρήσατο τῇ θήρᾳ εἰς βρῶσιν,<tr><th>80<td>ἀλλ’ ἀπέθετο καὶ ἐτήρησε τὴν παρακαταθήκην τῷ Δεσπό‐<td class=Y rowspan=17>733<tr><td><h3>62</h3>.<h2>735</h2><td>τῃ, καὶ τὸν μὴ θελήσαντα δι’ ἑαυτοῦ ἀπελθεῖν, ἀπήγαγεν 
ὅπου προσετάχθη. Ἤκουσε Νινευῒ ἡ πόλις ἡ μεγάλη ἑνὸς 
προφήτου γυμνοῦ, ὃς ἦν ἀπὸ κήτους ἐξελθὼν, οὐδὲ χρῶμα 
ἀνθρώπου σώζων διὰ τὸν φόβον· εἷς προφήτης ἐπέβη<tr><th>5<td>ἐκεῖ, καὶ τὸ σημεῖον, ὅπερ πεποίηκεν, ὁ καιρὸς ἐνεδεί‐ 
ξατο. Ἀλλὰ καὶ εἶπεν, ὅτι <span class=Em>Καταστρέφεται ἡ πόλις·</span> προ‐ 
λαβὼν ὤφειλεν αὐτοὺς ἀπαγαγεῖν τῆς πίστεως. Οἱ δὲ 
ἤκουσαν ἑνὸς προφήτου, καὶ ἀνεκήρυξαν φάρμακον κωλυ‐ 
τικὸν τὴν νηστείαν τῆς καταστροφῆς. Ὁ Ἰωνᾶς ἐφιλονεί‐<tr><th>10<td>κει, οὐχ ἵνα καταστραφῇ ἡ Νινευῒ, ἀλλ’ ἵνα ἐλεγχθῇ 
ἐκ παραθέσεως Ἰσραὴλ, ὅτι τὰ ἔθνη ἑτοίμως ὑπακούει 
καὶ ἑνὶ προφήτῃ, Ἰσραὴλ δὲ τοσούτων παρήκουσε. Προσ‐ 
ηνέχθη νηστεία, ἵνα ἀναλυθῇ τοῦ Θεοῦ ἡ ἀπόφασις. Ἦν δὲ 
ἡ νηστεία οὐχ ἁπλῆ, ἀλλ’ ἀποχὴ μὲν βρωμάτων, ἀποχὴ δὲ<tr><th>15<td>καὶ ἁμαρτημάτων· ὁ γὰρ δι’ ἁμαρτίας νηστεύων, καὶ 
ἐν ἁμαρτίαις κυλιόμενος, τί ἔτι ποιεῖ; ὡς εἴ τις ἀπὸ βορ‐ 
βόρου λουσάμενος, πάλιν τῷ βορβόρῳ ἐγκυλίεται. Αὐτῆς 
τῆς ἁμαρτίας δεῖ πρῶτον ἀποσχέσθαι. Τί γὰρ ὠφέλησεν 
ἐν ἄλλαις ἡμέραις ἁμαρτία προσαχθεῖσα, ἵνα πάλιν<tr><th>20<td>αὐτὴν ἐπινοήσωμεν μετὰ τὰ δείγματα τὰ πρότερα; οὐκ 
ἀσθενεῖ ἡ ψυχὴ ἐπὶ ταῖς προλαβούσαις πληγαῖς; οὐχὶ 
εὐχόμενοι αἰτούμεθα, ὅτι ἡμαρτήκαμεν; Εἰ ἐπὶ τὰ πρό‐ 
τερα μετανοοῦμεν, τὰ δεύτερα ἵνα τί συνάγομεν; Γέ‐ 
γραπται πάλιν, ὅτι ἀπέσχοντο βρωμάτων, ἀπέσχοντο<tr><th>25<td>καὶ ἁμαρτημάτων. Ἐπήκουσεν ὁ Θεός· ἱκανὴ ἡ νηστεία 
προτρέψασθαι τὸν Δεσπότην. Ὁ Ἰωνᾶς ἠχθέσθη, ὅτι 
προφήτης ἤμελλεν ἀκούειν· ὁ δὲ Θεὸς ἐναλλάξας τὴν 
ἀπόφασιν, οὐ κατώκνησε σῶσαι. Οὐδὲ γὰρ ἦν ψεύσασθαι 
Θεὸν, ἀλλ’ ἀληθεύει ὁ εἰπών· <span class=Em>Ἐὰν ἐξαίφνης εἴπω κατ’</span><tr><th>30<td><span class=Em>ἔθνος καὶ βασιλείας καταστρέψαι καὶ ἐκριζοῦν, καὶ 
μετανοήσει τῆς κακίας, μετανοήσω κἀγὼ ὧν ἀπεφη‐ 
νάμην.</span> Οὐκ ἐψεύσατο ὁ Θεὸς ἀνακαλεσάμενος τὴν ἀπό‐ 
φασιν· οὐδὲ γὰρ ἔπεμψε τὸν προφήτην, ἵνα καταστραφῇ 
Νινευΐ· τί γὰρ ἀναγκαῖον προειπεῖν; ἀλλ’ ἐπειδὴ<tr><th>35<td>οὐκ ἤθελε καταστρέψαι, ἠπείλησεν ὅτι Καταστρέφω, 
ἵνα μετανοήσαντες μὴ καταστραφῶσιν. Οὐκ ἔφαγεν 
Ἀδὰμ ἀπὸ τοῦ ξύλου, καὶ τότε αὐτὸν ἐτιμωρήσατο 
ὁ Θεὸς, ἀλλὰ προείρηκεν ὅτι Ἐὰν φάγῃς, ἀποθανῇ, ἵνα 
μὴ φάγῃ. Οὐκ ἤκουσε τοῦ εἰπόντος, ἔφαγεν, ἐβρώθη.<tr><th>40<td>Οὐκ ἔστιν ἐγκαλέσαι, ὅπου ἐστὶ προαίρεσις; Ἀλλ’ 
οὐκ ᾔδει, φησί τις, ὅτι ἔμελλεν ἐσθίειν; Τάχα αἱρετικὸς 
ὁ λέγων καὶ κατατρέχων τῆς Παλαιᾶς· πρὸς ὃν ῥηθή‐ 
σεται· Εἰ ᾔδει οὖν ὁ Σωτὴρ, ὅτι Ἰούδας ἔμελλε προδιδό‐ 
ναι, πῶς τοῦτον ἐξελέξατο; Ἀλλὰ τάχα πρὸς τὸν αἱρε‐<tr><th>45<td>τικὸν ἀπολογησόμεθα, ἀντιθέντες τὰ τοῦ Ἰούδα τοῖς 
κατὰ τὸν Ἀδάμ. Ἆρ’ οὖν αὕτη λύσις ἐστὶν, ἢ διπλοῦς 
δεσμός; Δεῖ οὖν ἡμᾶς ἀπολογήσασθαι, καὶ διὰ τί τὸν 
Ἰούδαν τοιοῦτον ὄντα ἐξελέξατο, καὶ διὰ τί, εἰδὼς ὅτι 
ἁμαρτάνει ὁ Ἀδὰμ, ἐν παραδείσῳ τοῦτον τέθεικε. Δεῖ δὲ<tr><td><h3>62</h3>.<h2>735</h2> <h1>(50)</h1><td>τὰ μεγάλα ζητήματα κινεῖν ἐν νηστείαις, ὅτε νήφει 
ἡ ψυχή. ᾜδει ὁ Σωτὴρ (ἐντεῦθεν γὰρ ἀρκτέον), ὅτι 
Ἰούδας προδίδωσι. Τί οὖν, λέγετε; Ὑπερβολὴν φιλαν‐ 
θρωπίας παριστῶν, ὅτι ὅσον μὲν εἰς ἐμὲ, καὶ ἀπόστολος 
εἶ, καὶ μετὰ μαθητῶν σε ἀριθμῶ· εἰ δὲ ἀνάξιον σαυτὸν<tr><th>55<td>ἀποφαίνεις, ἐμοῦ μὲν φαίνεται ἡ ὑπερβολὴ τῆς φιλαν‐ 
θρωπίας, σοῦ δὲ ἡ ὑπερβολὴ τῆς κακίας. Καὶ γὰρ γλωσσό‐ 
κομον αὐτῷ ἐπίστευσε τῶν μετρίων, οὐκ ἀγνοῶν ὅτι 
κλέπτει, ἀλλὰ βουλόμενος διὰ τοῦ δοῦναι αὐτῷ ἐξουσίαν 
παῦσαι τὸ πάθος. Προῄδει οὖν καὶ προλέγει· οὐ μόνον δὲ<tr><th>60<td>προῄδει, ἀλλὰ καὶ πολλάκις προείρηκεν, <span class=Em>Εἷς ὑμῶν πα‐ 
ραδώσει με.</span> Τί οὖν ἐγκαλέσετε; Ἵνα ὁ πονηρὸς τῇ 
πονηρίᾳ πληρώσῃ τὴν ἀγαθὴν οἰκονομίαν· καὶ οὐκ 
ἠνάγκασεν αὐτὸν ὁ ἐκλεξάμενος. Εἰ γὰρ καὶ ἠνάγκασεν 
ὁ Ἰησοῦς, οὐχὶ ἠνάγκασεν αὐτὸν προδότην γενέσθαι,<tr><th>65<td>ἀλλὰ ἀπόστολον· ἀλλ’ οὔτε ἀπόστολον ἀναγκάζει. Τὸ 
γὰρ μετὰ ἀνάγκης γενόμενον, αὐτὸ λέγεται, ὃ οὐ γίνε‐ 
ται· σώφρων γὰρ μετὰ ἀνάγκης οὐ σώφρων, ὅτι ἀνάγκη 
ἐγένετο. Οὐδὲ γὰρ δεσμοῖς αἱ ἀρεταὶ γίνονται, ἀλλὰ 
προαιρέσει ἡ πολιτεία. Διὰ τί οὖν καὶ τὸν Ἀδὰμ ἀφῆκεν<tr><th>70<td>ἐν παραδείσῳ; Ἀγαθὸς ἦν ὁ πλάσας, ἐλεύθερον ἐποίησεν, 
ὡς ἐλευθέρῳ τέθεικεν αὐτὴν τὴν ἐντολήν. Ἀλλ’ ᾔδει, ὅτι 
μέλλει ἐσθίειν. Ἀλλ’ ἀνάγκῃ οὐκ ἐκώλυσεν, οὔτε προαί‐ 
ρεσιν κατηνάγκασεν· Ἀδὰμ ἥμαρτε. Διὰ δὲ τὸ ξύλον 
τίμιος ὁ τόπος, ἐν ᾧ ἦν τὸ τίμιον. Οὐ γὰρ κακὸς ἐκτί‐<tr><th>75<td>σθη, ἀλλὰ κακῶς παρηκούσθη ὁ παραγγείλας. Εἰ δὲ ἡ 
γεῦσις καὶ τὴν ἐντολὴν ἀπώλεσεν, ἡ νηστεία μετὰ 
ἐντολῆς ἀνακαλεῖται καὶ σώζει. Σαυτὸν δοκίμασον, ὦ 
ἄνθρωπε. Τίς γὰρ χρεία ἀναγνωσμάτων; σκόπει σαυ‐ 
τὸν, τίς ἦς πρὸ τῆς νηστείας, καὶ τίς νηστεύων. Τῶν<tr><th>80<td>γὰρ πραττομένων τὰ μὲν ὕστερον φέρει τὸν καρπὸν, τὰ<td class=K rowspan=17>Column end<tr><td><h3>62</h3>.<h2>736</h2><td>δὲ ἐν αὐτῷ τῷ ἔργῳ προξενεῖ καὶ τὸν καρπόν. Ὁ κατερ‐ 
χόμενος εἰς θάλασσαν ἐπὶ θήραν, οὐκ ἐν τῷ καταδύειν 
ἔχει τὴν θήραν· ὁ δὲ νηστεύων εὐθὺς ἔχει τὸν καρ‐ 
πόν. Οὐκ ἔχεις γαλήνην; οὐκ ἀπήλλαξαι κυμάτων ἀπὸ<tr><th>5<td>οἴνου; οὐκ ἀπήλλαξαι ζάλης καὶ χειμῶνος; οὐκ ἐπιθυ‐ 
μεῖς ἀκοῦσαι ὅτι ἡ σὰρξ κεχαλίνωται, μὴ σκιρτῶσα, 
μὴ ἐρυθριῶσα. οὐκ ᾔδεις σὺ περὶ σωφροσύνης κινεῖν 
λόγον νῦν; οὐκ ἀκούεις ὅτι ἐνήστευσεν ὁ δεῖνα, καὶ χαί‐ 
ρεις; Οἱ νηστεύοντες μὴ ἐπὶ κακῷ τὴν νηστείαν νομί‐<tr><th>10<td>ζετε· ὁ γὰρ κακὸν νομίζων τὴν νηστείαν, κἂν νηστεύῃ, 
ἐν κακίᾳ ἐστίν. Οὐκ εἰσὶν ἐν κακοῖς οἱ ἄγγελοι, μὴ 
χρείαν ἔχοντες τῆς παρ’ ἡμῖν τρυφῆς. Οὐ κατ’ ἀξίαν 
ἐσθίομεν, ἀλλὰ κατ’ ἔνδειαν ἀποπληρούμεθα. Ὅσα κακὰ 
παρ’ ἡμῶν γίνονται, σβέννυνται ἐν νηστείαις. Νηστείαν<tr><th>15<td>δὲ λέγω, οὐ μόνον τὴν ἀποχὴν τῶν τροφῶν, ἀλλ’ ἣν 
οἶδεν Ἡσαΐας· νήστευσον, ἵνα ἀκουσθῇς. Καὶ ἐὰν εἴπῃς 
τῷ Θεῷ κατὰ τὸν Ἰουδαϊκὸν λόγον· <span class=Em>Ἐνηστεύσαμεν 
καὶ οὐκ εἶδες· ἐταπεινώσαμεν τὰς ψυχὰς ἡμῶν, καὶ 
οὐκ ἔγνως·</span> ἀσφαλίζου, μὴ ἀκούσῃς. <span class=Em>Ἐν γὰρ ταῖς</span><tr><th>20<td><span class=Em>νηστείαις ὑμῶν εὑρίσκετε ὑμῶν τὰ θελήματα.</span> Ἐὰν 
τὸ θέλημα Κυρίου πληρώσῃς, τὴν νηστείαν ἐποίησας. 
Οὐ γὰρ πραγματεία ἐστὶν ἡ νηστεία, ἵνα κερδήσωμεν 
μὴ ἐσθίοντες, ἀλλ’ ἵνα ὃ μέλλεις ἐσθίειν φάγῃ πτωχὸς 
ἀντὶ σοῦ· καὶ γίνεταί σοι διπλοῦν τὸ ἀγαθὸν, καὶ ὅτι<tr><th>25<td>σὺ νηστεύεις, καὶ ὅτι ἄλλος οὐ πεινᾷ. Κάμνωμεν νη‐ 
στεύοντες· οὔπω ἀνεσταυρώθημεν νηστεύοντες. Διὰ τί 
ἡ νηστεία; Ἀντὶ σταυροῦ· μείζονα ἐλάβομεν, μικρὰ 
ἀποδιδοῦμεν. Ἐσταύρωται διὰ σὲ, καὶ διψᾷ, καὶ πίνει 
ὄξος μετὰ χολήν. Ἀηδὴς ἡ τροφὴ, μέγα ἡ νηστεία.<tr><th>30<td>Οὔπω ὅσον ἡ χολὴ, καὶ στήκεις κάμνων; οὔπω ἐκρε‐ 
μάσθης ἐπὶ σταυροῦ. Μὴ ἀγνωμόνει πρὸς Ἰησοῦν, μὴ 
ἀπόκλαιε ὅτι νηστεύεις, ἀλλὰ ἀπόκλαιε, ὅτι ἀεὶ οὐ 
νηστεύεις. Τίνων ἀπεστερήθης νηστεύων; οἴνου; Οὐκ 
οἴνου, ἀλλὰ φλεγμονῆς, κεφαλαλγίας, ἄσθματος μοχθη‐<tr><th>35<td>ροῦ. Ἐννόησον τοίνυν ἐν ποίοις εἶ, ἐν ἡσυχίᾳ, ἐν 
πραότητι, ἐν γαλήνῃ. Καλὸν χρῶμα ἐν νηστείαις ἐπὶ 
ταῖς ὄψεσιν ἐγγίνεται, ἥμερον, γαληνόν· οἴνου γὰρ 
χρῶμα καῦσις πυρός. Ὁ μὴ συμπάσχων τῷ Ἰησοῦ, οὐκ 
οἶδε τὸν Ἰησοῦν· ὁ ἀποκρουόμενος τὴν νηστείαν, οὐκ<tr><th>40<td>οἶδε τὸν σταυρόν. Μὴ ὡς κακῷ προσερχώμεθα τῇ νη‐ 
στείᾳ, ἵνα μὴ ὡς κακὸν γένηταί σοι τὸ ὑποπτευόμενον· 
μηδὲ ὡς αἰσχρὸς δοῦλος Θεῷ [δὲ] εὑρεθήσῃ ὑπηρετῶν. 
Οὐδεὶς ἄχθεται ἐν ἑορταῖς, εἰ μὴ ὁ ἀγνοῶν τὴν δύναμιν 
τῶν ἑορτῶν. Ὅτε ἑορταὶ τότε μᾶλλον φαιδρύνου. Σὺ<tr><th>45<td>δὲ μᾶλλον τοὐναντίον ποιεῖς· ὅτε ἦς ἄγγελος, τότε χαλε‐ 
παίνεις. Οὐκ οἶδας τὸ μεταξύ; Ὅτε ἡ φύσις τὸν γάμον 
ἀπαιτεῖ, οὐ γαμεῖς ὑπὲρ φύσιν. Εὐλαβοῦ ἐν γάμῳ· εἰ 
τιμᾷς τὰς νηστείας, τὰς ἡμέρας τῶν νηστειῶν γενοῦ 
ἄγγελος. Οὐ διαβάλλω τὸν γάμον, προκρίνω δὲ τὴν νη‐<tr><td><h3>62</h3>.<h2>736</h2> <h1>(50)</h1><td>στείαν. Ἃ ἐφάγομεν πρὸ τῆς νηστείας, οὐ μένει μεθ’ 
ἡμῶν. Τί οὖν ἀσχολούμεθα ἐπὶ τὰ μὴ παρόντα; ὅλη ἡ 
ἡδονὴ τῶν βρωμάτων, ἕως τοῦ καταπιεῖν ἐστιν· ἐπὰν 
δὲ παρέλθῃ τὸ γευστικὸν χωρίον, γέγονεν ὡς οὐκ ἦν. 
Ἡ νηστεία δὲ οὐ μαραίνεται, οὐ χωρεῖ ἐν κοιλίᾳ, οὐδὲ<tr><th>55<td>διὰ κοιλίας εἰς σκύβαλον μεταβάλλεται· ἀθανασίας γάρ 
ἐστι πρόξενος, μετ’ ἀγγέλων τὸ διαίτημα ἔχει, ὅτι ἀγ‐ 
γέλων κατὰ τὸ δυνατόν ἐστι μίμησις. Ἀκηδιάζεις, ὅτι 
νήφεις; ὅτι οὐ βεβάρησαι ἀλλοτρίαις εὐπραγίαις; ὅτι 
ὀρθὸς ὁ λογισμός; ὅτι καθαρὰ ἡ σάρξ; ὅτι ἀνθεῖ ἡ διά‐<tr><th>60<td>νοια; ὅτι ἀκούεις τῆς Γραφῆς μετὰ χαρᾶς; ὅτι τὰ ἀπόῤ‐ 
ῥητα σιωπᾷς, καὶ οὐκ εἶ ἄνθρωπος, ἀλλὰ σχεδὸν ἄγγε‐ 
λος; Ἑορτὴ Κυρίου τοῦ καλέσαντος ἡμᾶς εἰς γάμον 
πνευματικὸν, τοῦ εἰσελθόντος ἰδεῖν τοὺς ἀνακειμένους· 
μή τις ἀλλοτρίοις ἱματίοις ἔχων εἰσέλθῃ. Ἱμάτια δεῖ<tr><th>65<td>γάμῳ ἐπιφέρεσθαι καθαρὰ καὶ ἀμόλυντα καὶ ἅγια πρὸς 
γάμους ἁγίους καὶ ἀμολύντους, φαιδρὰ ἔξωθεν, καὶ 
ἔσωθεν λαμπρά. Ἡσυχαζέτω καὶ ὁ γάμος, καὶ τὴν 
παραγγελίαν τοῦ ἀποστόλου κατὰ νουθεσίαν ἐχέτω 
ἕκαστος, τοῦ ἐκ συμφώνου σχολάζειν ἕκαστον ἐν νη‐<tr><th>70<td>στείαις. Ταῖς νηστείαις δὲ συναπτέσθω καὶ εὐχή· ἡ 
νηστεία μὲν προτρέπεται, ἡ εὐχὴ δὲ καιρὸν ἔχει· 
νήστευσον, ὅτι οὐχ ἥμαρτες, καὶ ὅτι ἥμαρτες νήστευ‐ 
σον, καὶ πάλιν ἵνα μὴ ἁμάρτῃς νήστευσον, καὶ ὅπως 
διαμείνῃ ἃ ἔλαβες. Τοσαῦτα γὰρ εἴδη νηστείας.<tr><th>75<td>Ἥμαρτέ τις, καὶ ἐνήστευσεν ἑαυτὸν κολάζων, ἵνα 
διαφύγῃ τὴν κόλασιν; νηστεύσωμεν οὖν καὶ ἡμεῖς, 
ἀγαπητοὶ, ἵνα μὴ ἐπαναστῶσι καθ’ ἡμῶν αἱ ἐπιθυ‐ 
μίαι. Ὁρᾷς δὲ τὴν νηστείαν ἑπομένην τῇ ἁμαρτίᾳ, 
τουτέστι, τὴν μετὰ τὴν ἁμαρτίαν, γινομένην ἐν<tr><th>80<td>λόγοις τιμωρίας ἐπιστροφήν. Ἀλλ’ ἡ νηστεία προ‐<td class=Y rowspan=10>735<tr><td><h3>62</h3>.<h2>737</h2><td>ηγεῖτο τῶν ἁμαρτημάτων, οὐχ ἵνα ἀφέλῃ τὸ γινό‐ 
μενον ἁμάρτημα, ἀλλ’ ἵνα κωλύσῃ τὸ μέλλον· Ἄλλη 
νηστεία ἐστὶν, ὁ ζητῶν νόμον νόμου λαβεῖν. Καὶ γὰρ ὁ 
αἰτῶν νόμον νηστεύει, ὡς Μωϋσῆς ἐνήστευσε, καὶ ἔλαβε<tr><th>5<td>νόμον. Πάλιν ἄλλος νηστεύει, ἵνα ὧν κατηξιώθη, τού‐ 
των μὴ ἀποτύχῃ. Ἡ δὲ Ἐκκλησία ὁμοῦ νηστεύει, τὴν 
χάριν καὶ τὴν οἰκονομίαν. Τὸν Ἰησοῦν ἐπιγινώσκει 
πράγματι, τῷ σταυρωθέντι συνεσταυρωμένη, τῷ Κυρίῳ 
συμπάσχουσα, ἵνα καὶ συνδοξασθῇ, οὐχ ἵνα τὸν Κύριον<tr><th>10<td>πενθῶμεν· ζῇ γὰρ ὁ τοῦ ζῶντος Υἱός· ἀλλ’ ἵνα τὴν χά‐ 
ριν ὁμολογῶμεν τῆς οἰκονομίας. Εἰ καὶ πενθοῦμεν ὅτι 
ἐσταύρωσαν αὐτὸν Ἰουδαῖοι, οὐ δι’ αὐτὸν πενθοῦμεν, 
ἀλλὰ διὰ τὴν τόλμαν τῶν τολμησάντων. Ἀνέστη γὰρ 
ἐκ νεκρῶν, ἔστη ἐν δόξῃ, ἐν ᾗ προϋπῆρχε παρὰ τῷ<tr><th>15<td>Πατρὶ, συνὼν ἦν πρὸς τὸν Πατέρα ὅθεν καὶ ἦν. Οὐκ 
ἔστι πένθους ἀξία ἡ νίκη τοῦ Ἰησοῦ. Ἀλλὰ νηστεύσω‐ 
μεν ἑαυτῶν κηδόμενοι, καὶ κοινωνοὶ σπεύδοντες αὐτοῦ 
εἶναι τῶν παθημάτων· ὥσπερ ἀξίαν πράττωμεν, ἀδελ‐ 
φοί. Τίς κατηξίωσε κοινωνὸς εἶναι τῶν παθημάτων<tr><th>20<td>Χριστοῦ; Μέγα τὸ μυστήριον. Σπεύσωμεν ἐπὶ τὰ ἀγα‐ 
θὰ, καὶ μὴ ἐκκλίνωμεν εἰς κακά. Ἰησοῦς ἐσταύρωται, 
ὁ τοῦ ἀθανάτου Υἱός· ἐκρέμασε τὸ σῶμα ἐπὶ τὸν σταυ‐ 
ρὸν, οὐ δι’ ἑαυτὸν, ἀλλὰ διὰ σέ. Ἔφαγες σὺ ἀπὸ τοῦ 
ξύλου, νηστεύει αὐτὸς ἐπὶ τοῦ ξύλου· ἔλαβες ἐξ ὧν οὐκ<tr><th>25<td>ὤφειλέ σοι· ἐπέθηκεν αὐτὸς σῶμα ἀνθ’ ὧν ἔλαβες. 
Ἐπιθυμίαν ἡττήθης χαλεπήν· πίνει αὐτὸς ὄξος ἀντὶ 
ἡδονῆς. Μὴ ἀλλότριος γένῃ τῆς βασιλείας. Ἔγνως ὅτι 
ἐσταύρωται, ἔγνως ὅτι ὑπὲρ σοῦ ἀπέθανεν, ὁμολόγει 
ὅτι ζῇ. Ὑπὲρ ζῶντος ποίει τὴν ὁμολογίαν, μαρτύρει<tr><th>30<td>τῷ μαρτυρήσαντι, ἀπόθανον ὑπὲρ τοῦ ἀποθανόντος. Εἰ 
δὲ οὕτω ἀπαιτεῖ θάνατον, μὴ ἀποπηδήσῃς· μικρός ἐστιν 
ὁ τῆς νηστείας θάνατος. Οὐκ ἔχεις μεγάλα κατορθώματα; 
χάρισαι αὐτῷ τὰ μικρά· μετ’ εὐφροσύνης πρόσδραμε 
αὐτῷ ἐπὶ ἑορτὰς, μετὰ χαρᾶς δέξαι τὴν νηστείαν.<tr><th>35<td>Τρυφή ἐστιν ἡ νηστεία πνευματική. Ἀλλὰ τάχα 
εἰκῆ κράζω· ὥσπερ γὰρ ἤλλαξεν ὁ χρόνος τὰ χρώματα 
τῶν σπευδόντων ἐπὶ τράπεζαν. Τοῦτο δὲ οὐκ ἔστιν ἀγα‐ 
πώντων νηστείαν ἐν ᾗ ἑστήκασιν. Οὐ γὰρ ἦν ἀκόλουθον 
ἄχθεσθαι ὑμᾶς τὸ τῆς τραπέζης Κυρίου ἀποσπᾶσθαι.<tr><th>40<td>Παρὰ προσδοκίαν δὲ ἀπήντησεν ἡ θέα, ὡς ἀπήντησε τοῦ 
λύχνου ἡ αὐγή. Ἠλέγχθη ἡ λανθάνουσα συνείδησις, ὅτι 
βίᾳ κατεχόμεθα· καὶ οὐκ ἄρα ἑστήκαμεν. Ἕως πότε 
τὴν ἀλήθειαν παίζομεν· ἕως πότε τὰ τοῦ Κυρίου πρα‐ 
γματευόμεθα; ἢ οὐκ ἤκουσας τοῦ ψαλμοῦ λέγοντος,<tr><th>45<td>ἅμα δὲ αὐτοῦ ὑπακούοντος, <span class=Em>Εἰ ἀλήθειαν λαλεῖτε, εὐ‐</span><td class=K rowspan=10>Column end<tr><td><h3>62</h3>.<h2>738</h2><td><span class=Em>θείας κρίνατε;</span> Εἰ ἀληθεύεις ἐπὶ τὴν νηστείαν, χαρὰν 
ἔχε ἐπὶ τὴν νηστείαν· εἰ δὲ ἀλγεῖς, ἀδικεῖς σεαυτόν· 
εἰ πονεῖς, οὐκ εὐφραίνῃ· εἰ διώκεις ὡς ἀγαθῶν ἀπ‐ 
εστερημένος, οὐ τυγχάνεις ἀγαθῶν. Ἰησοῦς ἐσταύρωται<tr><th>5<td>διὰ σοῦ, καὶ οὐκ ἐδυσχέρανεν, ἀλλὰ μᾶλλον καὶ ἔσπευδε 
τοῦ παθεῖν· σὺ δὲ οὐδὲ μικρὰν νηστείαν ἀνέχῃ διὰ τὴν 
σεαυτοῦ σωτηρίαν; Ὦ ἄνθρωπε, οὐκ ἔχω δύναμιν το‐ 
σαύτην, ἵνα κράζω, ὅσον ὀφείλω. Ἰησοῦς ἐσταύρωται· 
ὅρα, καὶ ὑπότυψον τὸ στῆθος, κατάγαγε δάκρυον ἀπὸ<tr><th>10<td>τῶν ὀφθαλμῶν. Ἐσταύρωται διὰ σέ· συσταυρώθητι, 
συνδοξάσθητι ἐκείνῳ, οὐχ ἵνα ἀποθάνῃς, ἀλλ’ ἵνα θα‐ 
νάτου ἀπαλλαγῇς. Αὕτη ἡ τῆς παρασκευῆς ἡμέρα, 
ἡμέρα ἐστὶν ἐν ᾗ ὁ σταυρὸς ὑπὲρ σοῦ ἐπάγη· καὶ σὺ 
συσταυρώθητι, συναπόθανε. Ὑπὲρ Θεοῦ γὰρ ὁ λόγος,<tr><th>15<td>Θεοῦ τοῦ γενομένου ἀνθρώπου διὰ σέ. Οὐκ αἰδούμεθα 
τὴν ἀξίαν; οὐκ ἐρυθριῶμεν τὸ πάθος; Ἑκάτερα ἐνθυ‐ 
μήθητι, ἄνθρωπε, τί ἦν, καὶ τί ἔπαθε. Κέκριται ὁ κρι‐ 
τὴς, καὶ ἡ ζωὴ θανάτῳ παραδέδοται· καὶ ὁ τρέφων 
πεινᾷ, καὶ ὁ ποτίζων διψᾷ, καὶ ὁ ἐν δόξῃ ἐν ἀτιμίᾳ, καὶ<tr><th>20<td>ὁ βασιλεὺς ἐπὶ ἡγεμόνος, καὶ ὁ Θεὸς ὑπὸ ἀνθρώπων κα‐ 
τακρίνεται· ὁ ἀληθεύων ἐν τῷ λέγειν. <span class=Em>Ὁ Πατὴρ οὐδένα 
κρινεῖ, πᾶσαν δὲ τὴν κρίσιν δέδωκε τῷ Υἱῷ·</span> ὁ 
πάντα κρίνων ὑπὸ τίνος κέκριται; Ἀρκεῖ σοι ταῦτ’ 
ὦ ἄνθρωπε, εἰς ὑπόμνησιν νηστείας. Δεῖ γὰρ πρῶτον<tr><th>25<td>γνῶναι ἐν οἷς ἐσμεν, καὶ τότε διακρίνειν τὰ καθ’ ἡμᾶς. 
Ὅταν ἀγαπήσωμεν τὴν νηστείαν καὶ διατεθῶμεν καλῶς 
τὰ περὶ αὐτῆς, ὥσπερ ἑορτῆς χορεύοντες, καὶ τὴν ἐν 
ταῖς νηστείαις ἑστίασιν, παραθησόμεθα τὰ μυστήρια 
τῆς νηστείας, τιμῶν ἐς τὴν τοῦ Κυρίου τράπεζαν, τοῖς<tr><th>30<td>δούλοις τοῦ Κυρίου, τὴν δόξαν τὴν πρὸ αἰώνων, τὴν οἰ‐ 
κονομίαν αὐτοῦ τὴν ἐν ὑστέροις καιροῖς· τίς ἦν, καὶ τί 
γέγονε, πόθεν ἦλθε, καὶ ἐπὶ ποίῳ λαῷ ἐπεδήμησε, καὶ 
διὰ τί· ἵνα καὶ ὡς εὐφραινόμενοι καὶ εὐφραίνοντες, τὴν 
νηστείαν ταύτην διὰ παντὸς ἔχωμεν, τῷ Κυρίῳ τῆς νη‐<tr><th>35<td>στείας δουλεύοντες, πάντοθεν αὐτῷ εὐχαριστοῦντες, καὶ 
πάντοτε δοξάζοντες, πάντοτε ἀγαπῶντες τὸν ἀγαπή‐ 
σαντα ἡμᾶς, καὶ προσκυνοῦντες τὸν ἀναδεξάμενον ἡμῶν 
τὰς ἁμαρτίας, καὶ ἀποθνήσκοντες ὑπὲρ τοῦ ἀποθανόν‐ 
τος, καὶ ἐλπίζοντες τοῦ συνδοξασθῆναι τῷ ἀτιμασθέντι.<tr><th>40<td>Τῷ δὲ παναγίῳ Πατρὶ, τῷ καταξιώσαντι ἡμᾶς τῆς παρ‐ 
ούσης νηστείας, καὶ μὴ φεισαμένῳ τοῦ ἰδίου Υἱοῦ διὰ 
τὴν ἡμετέραν σωτηρίαν διὰ τοῦ ἐλθόντος τὸν ἀπο‐ 
στείλαντα δόξαν ἀναπέμψωμεν ἅμα τῷ ζωοποιῷ Πνεύ‐ 
ματι, νῦν καὶ ἀεὶ, καὶ εἰς τοὺς αἰῶνας τῶν αἰώνων.<tr><th>45<td>Ἀμήν.<td class=Y>737</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
