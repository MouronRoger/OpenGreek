<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>ISOCRATES :: Ad Timotheum (epist. 7) :: TLG 0010 026</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0010.htm">0010</a> 026&nbsp;:: <strong><a class=CaCo href="0010.htm">ISOCRATES</a></strong>&nbsp;:: <strong>Ad Timotheum </strong>(epist. 7)</p>
<p class="AuthorInfo"><a class=CaCo href="0010.htm">ISOCRATES</a> <a class="CanonEpi">Orat.</a><br />(<a class="CanonGeo">Atheniensis</a>: <a class="CanonDat">5–4 B.C.</a>)</p>
<p class="CanonVid"><a class="CaV">Vita et scholia: Cf. <em>SCHOLIA IN ISOCRATEM</em> (5028)</a></p>
<p class="WorkInfo"><strong>Ad Timotheum </strong>(epist. 7)</p><p class="EditionInfo"><a class=CaE>Source: Mathieu, G., Brémond, É. (eds.), <em>Isocrate. Discours</em>, vol. 4. Paris: Les Belles Lettres, 1962: 203–206.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Epist 7</h6>. <h2>t</h2><td><a class=T>Ἐπιστολαὶ ζʹ 
ΤΙΜΟΘΕΩΙ</a><td class=K rowspan=6><tr><td><h6>Epist 7</h6>. <h2>1</h2><td>    Περὶ μὲν τῆς οἰκειότητος τῆς ὑπαρχούσης ἡμῖν πρὸς 
ἀλλήλους οἶμαί σε πολλῶν ἀκηκοέναι, συγχαίρω δέ σοι 
πυνθανόμενος, πρῶτον μὲν ὅτι τῇ δυναστείᾳ τῇ παρούσῃ 
κάλλιον χρῇ τοῦ πατρὸς καὶ φρονιμώτερον, ἔπειθ’ ὅτι προαιρεῖ<tr><th>5<td>δόξαν καλὴν κτήσασθαι μᾶλλον ἢ πλοῦτον μέγαν συναγαγεῖν. 
Σημεῖον γὰρ οὐ μικρὸν ἐκφέρεις ἀρετῆς, ἀλλ’ ὡς δυνατὸν 
μέγιστον, ταύτην ἔχων τὴν γνώμην· ὥστ’ ἢν ἐμμείνῃς τοῖς 
περὶ σοῦ νῦν λεγομένοις, οὐκ ἀπορήσεις τῶν ἐγκωμιασομένων 
τήν τε φρόνησιν τὴν σὴν καὶ τὴν προαίρεσιν ταύτην.<tr><td><h6>Epist 7</h6>. <h2>2</h2><td>Ἡγοῦμαι δὲ καὶ τὰ διηγγελμένα περὶ τοῦ πατρός σου 
συμβαλέσθαι μεγάλην πίστιν πρὸς τὸ δοκεῖν εὖ φρονεῖν σε 
καὶ διαφέρειν τῶν ἄλλων· εἰώθασι γὰρ οἱ πλεῖστοι τῶν 
ἀνθρώπων οὐχ οὕτως ἐπαινεῖν καὶ τιμᾶν τοὺς ἐκ τῶν<tr><th>5<td>πατέρων τῶν εὐδοκιμούντων γεγονότας ὡς τοὺς ἐκ τῶν 
δυσκόλων καὶ χαλεπῶν, ἤν περ φαίνωνται μηδὲν ὅμοιοι τοῖς 
γονεῦσιν ὄντες. Μᾶλλον γὰρ ἐπὶ πάντων κεχαρισμένον 
αὐτοῖς ἐστὶν τὸ παρὰ λόγον συμβαῖνον ἀγαθὸν τῶν εἰκότως 
καὶ προσηκόντως γιγνομένων.<tr><td rowspan=2><h6>Epist 7</h6>. <h2>3</h2><td class=QE>Ὧν ἐνθυμούμενον χρὴ ζητεῖν καὶ φιλοσοφεῖν ἐξ<tr><td>ὅτου τρόπου καὶ μετὰ τίνων καὶ τίσι συμβούλοις χρώμενος 
τάς τε τῆς πόλεως ἀτυχίας ἐπανορθώσεις καὶ τοὺς πολίτας 
ἐπί τε τὰς ἐργασίας καὶ τὴν σωφροσύνην προτρέψεις καὶ<td class=Y rowspan=9>203<tr><th>5<td>ποιήσεις αὐτοὺς ἥδιον ζῆν καὶ θαρραλεώτερον ἢ τὸν παρ‐ 
ελθόντα χρόνον· ταῦτα γάρ ἐστιν ἔργα τῶν ὀρθῶς καὶ 
φρονίμως τυραννευόντων.<tr><td><h6>Epist 7</h6>. <h2>4</h2><td><a class=ML><div class=JY></div></a>Ὧν ἔνιοι καταφρονήσαντες 
οὐδὲν ἄλλο σκοποῦσιν, πλὴν ὅπως αὐτοί θ’ ὡς μετὰ πλείστης 
ἀσελγείας τὸν βίον διάξουσιν, τῶν τε πολιτῶν τοὺς βελτί‐ 
στους καὶ πλουσιωτάτους καὶ φρονιμωτάτους λυμανοῦνται<tr><th>5<td>καὶ δασμολογήσουσιν, κακῶς εἰδότες ὅτι προσήκει τοὺς εὖ 
φρονοῦντας καὶ τὴν τιμὴν ταύτην ἔχοντας μὴ τοῖς τῶν 
ἄλλων κακοῖς αὑτοῖς ἡδονὰς παρασκευάζειν, ἀλλὰ ταῖς 
αὑτῶν ἐπιμελείαις τοὺς πολίτας εὐδαιμονεστέρους ποιεῖν,<tr><td><h6>Epist 7</h6>. <h2>5</h2><td>    μηδὲ πικρῶς μὲν καὶ χαλεπῶς διακεῖσθαι πρὸς 
ἅπαντας, ἀμελεῖν δὲ τῆς αὑτῶν σωτηρίας, ἀλλ’ οὕτω 
μὲν πράως καὶ νομίμως ἐπιστατεῖν τῶν πραγμάτων ὥστε 
μηδένα τολμᾶν αὐτοῖς ἐπιβουλεύειν, μετὰ τοσαύτης δ’<tr><th>5<td>ἀκριβείας τὴν τοῦ σώματος ποιεῖσθαι φυλακὴν ὡς ἁπάντων 
αὐτοὺς ἀνελεῖν βουλομένων. Ταύτην γὰρ τὴν διάνοιαν 
ἔχοντες αὐτοί τ’ ἂν ἔξω τῶν κινδύνων εἶεν καὶ παρὰ τοῖς 
ἄλλοις εὐδοκιμοῖεν· ὧν ἀγαθὰ μείζω χαλεπὸν εὑρεῖν ἐστίν.<tr><td><h6>Epist 7</h6>. <h2>6</h2><td>Ἐνεθυμήθην δὲ μεταξὺ γράφων, ὡς εὐτυχῶς ἅπαντά 
σοι συμβέβηκεν. Τὴν μὲν γὰρ εὐπορίαν, ἣν ἀναγκαῖον ἦν 
κτήσασθαι μετὰ βίας καὶ τυραννικῶς καὶ μετὰ πολλῆς 
ἀπεχθείας, ὁ πατήρ σοι καταλέλοιπεν, τὸ δὲ χρῆσθαι τού‐<tr><th>5<td>τοις καλῶς καὶ φιλανθρώπως ἐπὶ σοὶ γέγονεν· ὧν χρή σε 
πολλὴν ποιεῖσθαι τὴν ἐπιμέλειαν.<tr><td rowspan=2><h6>Epist 7</h6>. <h2>7</h2><td>    Ἃ μὲν οὖν ἐγὼ γιγνώσκω, ταῦτ’ ἐστίν· ἔχει δ’ οὕτως. 
Εἰ μὲν ἐρᾷς χρημάτων καὶ μείζονος δυναστείας καὶ κιν‐<tr><td>δύνων, δι’ ὧν αἱ κτήσεις τούτων εἰσὶν, ἑτέρους σοι συμβού‐ 
λους παρακλητέον· εἰ δὲ ταῦτα μὲν ἱκανῶς ἔχεις, ἀρετῆς<td class=Y rowspan=9>204<tr><th>5<td>δὲ καὶ δόξης καλῆς καὶ τῆς παρὰ τῶν πολλῶν εὐνοίας 
ἐπιθυμεῖς, τοῖς τε λόγοις τοῖς ἐμοῖς προσεκτέον τὸν νοῦν 
ἐστιν καὶ τοῖς καλῶς τὰς πόλεις τὰς αὑτῶν διοικοῦσιν 
ἁμιλλητέον καὶ πειρατέον αὐτῶν διενεγκεῖν.<tr><td><h6>Epist 7</h6>. <h2>8</h2><td><a class=ML><div class=V3></div></a>Ἀκούω 
δὲ Κλέομμιν τὸν ἐν Μηθύμνῃ ταύτην ἔχοντα τὴν δυνασ‐ 
τείαν περί τε τὰς ἄλλας πράξεις καλὸν κἀγαθὸν εἶναι καὶ 
φρόνιμον, καὶ τοσοῦτον ἀπέχειν τοῦ τῶν πολιτῶν τινας<tr><th>5<td>ἀποκτείνειν ἢ φυγαδεύειν ἢ δημεύειν τὰς οὐσίας ἢ ποιεῖν 
ἄλλο τι κακὸν ὥστε πολλὴν μὲν ἀσφάλειαν παρέχειν τοῖς 
συμπολιτευομένοις, κατάγειν δὲ τοὺς φεύγοντας,<tr><td><h6>Epist 7</h6>. <h2>9</h2><td><a class=ML><div class=V5></div></a>ἀπο‐ 
διδόναι δὲ τοῖς μὲν κατιοῦσιν τὰς κτήσεις, ἐξ ὧν ἐξέπεσον, 
τοῖς δὲ πριαμένοις τὰς τιμὰς τὰς ἑκάστοις γιγνομένας, 
πρὸς δὲ τούτοις καθοπλίζειν ἅπαντας τοὺς πολίτας ὡς<tr><th>5<td>οὐδενὸς μὲν ἐπιχειρήσοντος περὶ αὐτὸν νεωτερίζειν, ἢν δ’ 
ἄρα τινὲς τολμήσωσιν, ἡγούμενον λυσιτελεῖν αὑτῷ τεθνάναι 
τοιαύτην ἀρετὴν ἐνδειξαμένῳ τοῖς πολίταις μᾶλλον ἢ ζῆν 
πλείω χρόνον τῇ πόλει τῶν μεγίστων κακῶν αἴτιον γενό‐ 
μενον.<tr><td><h6>Epist 7</h6>. <h2>10</h2><td>    Ἔτι δ’ ἂν πλείω σοι περὶ τούτων διελέχθην, ἴσως 
δ’ ἂν καὶ χαριέστερον, εἰ μὴ παντάπασιν ἔδει με διὰ 
ταχέων γράψαι σοι τὴν ἐπιστολήν. Νῦν δὲ σοὶ μὲν αὖθις 
συμβουλεύσομεν, ἂν μὴ κωλύσῃ με τὸ γῆρας, ἐν δὲ τῷ<tr><th>5<td>παρόντι περὶ τῶν ἰδίων δηλώσομεν. Αὐτοκράτωρ γὰρ ὁ τὰ 
γράμματα φέρων οἰκείως ἡμῖν ἔχει·<tr><td><h6>Epist 7</h6>. <h2>11</h2><td><a class=ML><div class=Js></div></a>περί τε γὰρ τὰς 
διατριβὰς τὰς αὐτὰς γεγόναμεν καὶ τῇ τέχνῃ πολλάκις 
αὐτοῦ κέχρημαι καὶ τὸ τελευταῖον περὶ τῆς ἀποδημίας τῆς 
ὡς σὲ σύμβουλος ἐγενόμην αὐτῷ. Διὰ δὴ ταῦτα πάντα<tr><th>5<td>βουλοίμην ἄν σε καλῶς αὐτῷ χρήσασθαι καὶ συμφερόντως 
ἀμφοτέροις ὑμῖν, καὶ γενέσθαι φανερὸν ὅτι μέρος τι καὶ δι’ 
ἐμὲ γίγνεταί τι τῶν δεόντων αὐτῷ.<td class=Y rowspan=6>205<tr><td><h6>Epist 7</h6>. <h2>12</h2><td>    Καὶ μὴ θαυμάσῃς εἰ σοὶ μὲν οὕτως ἐπιστέλλω 
προθύμως, Κλεάρχου δὲ μηδὲν πώποτ’ ἐδεήθην. Σχεδὸν 
γὰρ ἅπαντες οἱ παρ’ ὑμῶν καταπλέοντες σὲ μὲν ὅμοιόν 
φασιν εἶναι τοῖς βελτίστοις τῶν ἐμοὶ πεπλησιακότων,<tr><th>5<td>Κλέαρχον δὲ κατὰ μὲν ἐκεῖνον τὸν χρόνον ὅτ’ ἦν παρ’ ἡμῖν, 
ὡμολόγουν, ὅσοι περ ἐνέτυχον, ἐλευθεριώτατον εἶναι καὶ 
πραότατον καὶ φιλανθρωπότατον τῶν μετεχόντων τῆς δια‐ 
τριβῆς· ἐπειδὴ δὲ τὴν δύναμιν ἔλαβεν, τοσοῦτον ἔδοξε μετα‐ 
πεσεῖν ὥστε πάντας θαυμάζειν τοὺς πρότερον αὐτὸν γιγνώσ‐<tr><th>10<td>κοντας.<tr><td><h6>Epist 7</h6>. <h2>13</h2><td><a class=ML><div class=J2></div></a>Πρὸς μὲν οὖν ἐκεῖνον διὰ ταύτας τὰς αἰτίας 
ἀπηλλοτριώθην· σὲ δ’ ἀποδέχομαι καὶ πρὸ πολλοῦ ποιησαίμην 
ἂν οἰκείως διατεθῆναι πρὸς ἡμᾶς. Δηλώσεις δὲ καὶ σὺ διὰ 
ταχέων εἰ τὴν αὐτὴν γνώμην ἔχεις ἡμῖν. Αὐτοκράτορός τε<tr><th rowspan=2>5<td>γὰρ ἐπιμελήσει καὶ πέμψεις ἐπιστολὴν ὡς ἡμᾶς, ἀνανε‐ 
ούμενος τὴν φιλίαν καὶ ξενίαν τὴν πρότερον ὑπάρχουσαν.<tr><td>Ἔρρωσο, κἄν του δέῃ τῶν παρ’ ἡμῖν, ἐπίστελλε.<td class=Y>206</table>
<script>
var IL = ["Line", "Section"];
document.body.onload=f();
</script>
</body>
</html>
