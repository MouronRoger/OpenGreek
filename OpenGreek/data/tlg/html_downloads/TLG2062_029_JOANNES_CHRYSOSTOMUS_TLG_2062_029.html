<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: De baptismo Christi :: TLG 2062 029</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 029&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>De baptismo Christi</strong></p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>De baptismo Christi</strong></p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>49</h3>.<h2>363</h2> <h1>(1t)</h1><td><a class="T Em">Πρὸς τοὺς ἀπολιμπανομένους τῶν θείων συνάξεων, καὶ εἰς τὸ ἅγιον καὶ σωτήριον βάπτι‐</a><td class=K rowspan=12><tr><th>2t<td><a class="T Em">σμα τοῦ Σωτῆρος ἡμῶν Ἰησοῦ Χριστοῦ, καὶ περὶ τῶν ἀναξίως κοινωνούντων, καὶ ὅτι οἱ</a><tr><th>3t<td><a class="T Em">ἀτέλεστον καταλιμπάνοντες τὴν θείαν λειτουργίαν, καὶ πρὸ τῆς τελευταίας εὐχῆς ἐξερχόμενοι,</a><tr><th>4t<td><a class="T Em">τὸν Ἰούδαν μιμοῦνται, λόγος.</a><tr><th>5<td>    αʹ. Πάντες ὑμεῖς ἐν εὐθυμίᾳ τήμερον, ἐγὼ δὲ ἐν ὀδύνῃ 
μόνος. Ὅταν γὰρ εἰς τὸ πέλαγος ἀπίδω τοῦτο τὸ 
πνευματικὸν, καὶ τὸν ἄπειρον τῆς Ἐκκλησίας θεάσω‐ 
μαι πλοῦτον, εἶτα λογίσωμαι ὅτι τῆς ἑορτῆς παρελ‐ 
θούσης, καὶ τὸ πλῆθος ἡμῖν τοῦτο πάλιν ἀποπηδῆσαν<tr><th>10<td>οἰχήσεται, δάκνομαι καὶ ὀδυνῶμαι τὴν ψυχὴν, ὅτι το‐ 
σαῦτα τεκοῦσα τέκνα ἡ Ἐκκλησία, οὐ καθ’ ἑκάστην 
σύναξιν ἀπολαύειν αὐτῶν δύναται, ἀλλ’ ἐν ἑορτῇ μό‐ 
νον. Πόσον ἦν ἀγαλλίαμα πνευματικὸν, πόση χαρὰ, 
πόση δόξα Θεοῦ, πόση ψυχῶν ὠφέλεια, εἰ καθ’ ἑκά‐<tr><th>15<td>στην σύναξιν οὕτω πεπληρωμένους ἑωρῶμεν τοὺς 
περιβόλους τῆς ἐκκλησίας; Νῦν δὲ ναῦται μὲν καὶ 
κυβερνῆται πάντα ποιοῦσιν, ὅπως τὸ πέλαγος δια‐ 
δράμοιεν, καὶ πρὸς τὸν λιμένα καταντήσωσιν· ἡμεῖς 
δὲ διὰ παντὸς πελάγους σαλεύειν φιλονεικοῦμεν, ἐν<tr><th>20<td>ταῖς τῶν βιωτικῶν πραγμάτων τρικυμίαις συνεχῶς 
ποντούμενοι, καὶ ἐν ταῖς ἀγοραῖς καὶ ἐν τοῖς δικα‐ 
στηρίοις στρεφόμενοι, ἐνταῦθα δὲ ἅπαξ ἢ δεύτερον 
μόλις τοῦ παντὸς ἀπαντῶντες ἐνιαυτοῦ. 
    Ἢ ἀγνοεῖτε ὅτι καθάπερ λιμένας ἐν πελάγει, οὕτω<tr><th>25<td>τὰς ἐκκλησίας ἐν ταῖς πόλεσιν ἔπηξεν ὁ Θεὸς, ἵνα 
ἀπὸ τῆς ζάλης τῶν βιωτικῶν θορύβων ἐνταῦθα κα‐ 
ταφεύγοντες, γαλήνης μεγίστης ἀπολαύωμεν; Οὐδὲ 
γὰρ κυμάτων ἔστιν ἐνταῦθα δεῖσαι τρικυμίαν, οὐ 
λῃστῶν ἐπιδρομὰς, οὐ κακούργων ἔφοδον, οὐ πνευ‐<tr><th>30<td>μάτων βίας, οὐ θηρίων ἐπιβουλάς· λιμὴν γάρ ἐστιν 
ἁπάντων τούτων ἀπηλλαγμένος, λιμήν ἐστι ψυχῶν 
πνευματικός. Καὶ τῶν λεγομένων μάρτυρες ὑμεῖς. 
Εἰ γάρ τις ὑμῶν τὸ συνειδὸς ἀναπτύξειε νῦν, πολλὴν 
ἔνδον εὑρήσει τὴν ἡσυχίαν· οὐ θυμὸς γὰρ ἐνοχλεῖ,<tr><th>35<td>οὐκ ἐπιθυμία φλέγει, οὐ βασκανία τήκει, οὐκ ἀπό‐ 
νοια φυσᾷ, οὐ κενοδοξίας ἔρως διαφθείρει, ἀλλὰ πάν‐ 
τα ταῦτα κατέσταλται τὰ θηρία, καθάπερ θείας τι‐ 
νὸς ἐπῳδῆς, τῆς τῶν θείων Γραφῶν ἀκροάσεως, διὰ 
τῆς ἑκάστου ἀκοῆς πρὸς τὴν ψυχὴν εἰσιούσης, καὶ<tr><th rowspan=2>40<td>κοιμιζούσης τὰ ἄλογα ταῦτα πάθη. Πόσης οὖν<tr><td>ἀθλιότητος οὐκ ἂν εἴη, τοσαύτης μέλλοντας ἀπολαύειν<td class=K rowspan=10>Column end<tr><td><h3>49</h3>.<h2>364</h2> <h1>(5)</h1><td>φιλοσοφίας μὴ συνεχῶς ἐπιχωριάζειν καὶ φοιτᾷν πρὸς 
τὴν κοινὴν ἁπάντων μητέρα, τὴν Ἐκκλησίαν λέγω; 
Ποίαν γὰρ ἂν ἔχοις εἰπεῖν μοι ταύτης ἀναγκαιοτέραν 
διατριβήν; τίνα δὲ χρηστοτέραν συνουσίαν; τί δὲ τὸ 
ἐμπόδιον τῆς ἐνταῦθα διατριβῆς; Πάντως μοι<tr><th>10<td>τὴν πενίαν ἐρεῖς κώλυμά σοι γίνεσθαι τοῦ καλοῦ τοῦδε 
συλλόγου· ἀλλ’ οὐκ εὔλογος ἡ πρόφασις. Ἑπτὰ ἡμέ‐ 
ρας ἡ ἑβδομὰς ἔχει· τὰς ἑπτὰ ταύτας ἐμερίσατο πρὸς 
ἡμᾶς ὁ Θεός· καὶ οὐχ ἑαυτῷ μὲν τὸ πλέον, ἡμῖν δὲ 
τὸ ἔλαττον ἔδωκε, μᾶλλον δὲ οὐδὲ ἐξ ἡμισείας αὐτὰς<tr><th>15<td>διενείματο, οὐκ ἔλαβε τρεῖς καὶ ἔδωκε τρεῖς, ἀλλὰ σοὶ 
μὲν ἀπένειμεν ἓξ, ἑαυτῷ δὲ κατέλιπε μίαν. Καὶ οὐδὲ 
ἐν ταύτῃ τῇ ὅλῃ ἀνέχῃ τῶν βιωτικῶν ἀπηλλάχθαι 
πραγμάτων, ἀλλ’ ὅπερ οἱ τὰ ἱερὰ συλῶντες χρήματα 
ποιοῦσι, τοῦτο καὶ σὺ ἐπὶ τῆς ἡμέρας ταύτης τολμᾷς,<tr><th>20<td>αὐτὴν οὖσαν ἱερὰν καὶ ἀνακειμένην τῇ τῶν πνευμα‐ 
τικῶν ἀκροάσει λογίων ἁρπάζων καὶ καταχρώμενος 
εἰς βιωτικὰς φροντίδας. Τί δὲ λέγω περὶ ἡμέρας ὁλο‐ 
κλήρου; ὅπερ ἐπὶ τῆς ἐλεημοσύνης ἐποίησεν ἡ χήρα, 
τοῦτο ποίησον ἐπὶ τοῦ καιροῦ καὶ σὺ τῆς ἡμέρας·<tr><th>25<td>καθάπερ ἐκείνη δύο κατέβαλεν ὀβολοὺς, καὶ πολλὴν 
παρὰ τοῦ Θεοῦ ἐπεσπάσατο τὴν εὔνοιαν· οὕτω καὶ σὺ 
δύο δάνεισον ὥρας τῷ Θεῷ, καὶ μυρίων ἡμερῶν κέρ‐ 
δος εἰς τὴν οἰκίαν εἰσάξεις τὴν σήν. Εἰ δὲ οὐκ ἀνέχῃ, 
σκόπει μή ποτε, μικρὸν ἡμέρας μέρος οὐ βουλόμενος<tr><th>30<td>ἑαυτὸν ἀποστῆσαι τῶν γηΐνων κερδῶν, ὁλοκλήρων 
ἐνιαυτῶν ἀπολέσῃς πόνους. Οἶδε γὰρ ὁ Θεὸς κατα‐ 
φρονούμενος καὶ τὰ συλλεγέντα κενοῦν χρήματα· 
ὥσπερ οὖν καὶ Ἰουδαίοις ἀπειλῶν ἔλεγεν, ἐπειδὴ τῆς 
περὶ τὸν ναὸν κατεφρόνουν ἐπιμελείας· <span class=Em>Εἰσηνέγκατε</span><tr><th>35<td><span class=Em>αὐτὰ εἰς τοὺς οἴκους ὑμῶν, καὶ ἐξεφύσησα αὐτὰ, 
λέγει Κύριος.</span> Τί γὰρ, εἰπέ μοι, διδάξαι σε τῶν 
ἀναγκαίων δυνησόμεθα, ἅπαξ τοῦ ἐνιαυτοῦ ἢ δεύτε‐ 
ρον παρ’ ἡμῖν φοιτῶντα, περὶ ψυχῆς, περὶ σώματος, 
περὶ ἀθανασίας, περὶ βασιλείας τῶν οὐρανῶν, περὶ<tr><th>40<td>κολάσεως, περὶ γεέννης, περὶ μακροθυμίας Θεοῦ, περὶ 
συγγνώμης, περὶ μετανοίας, περὶ βαπτίσματος, περὶ 
ἁμαρτημάτων ἀφέσεως, περὶ τῆς κτίσεως ταύτης 
τῆς ἄνω, καὶ τῆς κάτω, περὶ ἀνθρώπων φύσεως, περὶ 
ἀγγέλων, περὶ τῆς τῶν δαιμόνων κακουργίας, περὶ τῶν<tr><th>45<td>μεθοδειῶν τοῦ διαβόλου, περὶ πολιτείας, περὶ δογμά‐ 
των, περὶ τῆς ὀρθῆς πίστεως, περὶ τῶν διεφθαρμένων 
αἱρέσεων; Ταῦτα γὰρ καὶ πολλῷ πλείονα τούτων τὸν 
Χριστιανὸν εἰδέναι χρὴ, καὶ τούτων πάντων ἀπο‐ 
διδόναι λόγον τοῖς ἐρωτῶσιν ὑμᾶς. Ὑμεῖς δὲ οὐδὲ<tr><td><h3>49</h3>.<h2>364</h2> <h1>(50)</h1><td>τὸ πολλοστὸν τούτων εἰδέναι δυνήσεσθε μέρος, ἅπαξ<td class=Y rowspan=13>363<tr><td><h3>49</h3>.<h2>365</h2><td>ἐνταῦθα καὶ τοῦτο παρέργως συναγόμενοι, καὶ διὰ 
συνήθειαν ἑορτῆς, οὐ δι’ εὐλάβειαν ψυχῆς. Ἀγαπη‐ 
τὸν γὰρ εἰ καθ’ ἑκάστην σύναξιν ἐνταῦθά τις ἀπαν‐ 
τῶν δυνηθείη μετ’ ἀκριβείας ἅπαντα ταῦτα κατα‐<tr><th>5<td>σχεῖν. Οἰκέτας ἔχετε πολλοὶ τῶν ἐνταῦθα παρόντων 
καὶ υἱοὺς, καὶ μέλλοντες αὐτοὺς παραδιδόναι τοῖς 
τῶν τεχνῶν ἐπιστάταις, ὧν ἂν ἕλοισθε, καὶ τὴν οἰ‐ 
κίαν αὐτοῖς τὴν ὑμετέραν ἄβατον ποιεῖτε καθάπαξ, 
καὶ στρώματα καὶ τροφὰς καὶ τὴν ἄλλην ἅπασαν<tr><th>10<td>αὐτοῖς παρασκευάσαντες διακονίαν, τῷ διδασκάλῳ 
συγκατοικίζετε ἀπείργοντες αὐτοὺς τῆς οἰκίας ἐπι‐ 
βαίνειν τῆς ὑμετέρας, ἵνα ἡ συνεχὴς ἐκεῖ διατριβὴ 
τὴν διδασκαλίαν ἀκριβεστέραν ἐργάσηται, μηδεμιᾶς 
φροντίδος τὴν σχολὴν διακοπτούσης. Νυνὶ δὲ οὐ τέ‐<tr><th>15<td>χνην τὴν τυχοῦσαν, ἀλλὰ τὴν πασῶν μείζονα μαν‐ 
θάνειν μέλλοντες, πῶς ἀρέσαι τῷ Θεῷ δεῖ, καὶ τῶν 
οὐρανίων ἐπιτυχεῖν, παρέργως ἡγεῖσθε δύνασθαι 
τοῦτο κατορθοῦν. Καὶ πόσης τοῦτο ἀνοίας; 
Ὅτι γὰρ μάθησις τὸ πρᾶγμά ἐστι πολλῆς δεόμενον<tr><th>20<td>τῆς προσοχῆς, ἄκουσον τί φησι· <span class=Em>Μάθετε ἀπ’ ἐμοῦ 
ὅτι πρᾶός εἰμι, καὶ ταπεινὸς τῇ καρδίᾳ·</span> καὶ 
πάλιν ὁ προφήτης· <span class=Em>Δεῦτε, τέκνα, ἀκούσατέ μου· 
φόβον Κυρίου διδάξω ὑμᾶς·</span> καὶ πάλιν· <span class=Em>Σχολά‐ 
σατε καὶ γνῶτε, ὅτι ἐγώ εἰμι ὁ Θεός.</span> Ὥστε πολλῆς<tr><th>25<td>σχολῆς χρεία τῷ μέλλοντι ταύτης ἀπολαύσεσθαι τῆς 
φιλοσοφίας. 
    βʹ. Ἀλλὰ γὰρ, ἵνα μὴ τὸν χρόνον ἅπαντα εἰς ἔγκλημα 
τῶν ἀπολιμπανομένων ἀναλώσωμεν, ἀρκεσθέντες τοῖς 
εἰρημένοις εἰς τὴν τῆς [αὐτῶν] ἐκείνων ῥᾳθυμίας<tr><th>30<td>διόρθωσιν, φέρε τι περὶ τῆς παρούσης ἑορτῆς φιλο‐ 
σοφήσωμεν. Πολλοὶ γὰρ τὰς μὲν ἑορτὰς ἄγουσι, καὶ 
τὰ ὀνόματα αὐτῶν ἴσασι, τὰς δὲ ὑποθέσεις, ὅθεν 
ἐτέχθησαν, ἀγνοοῦσιν. Ὅτι μὲν οὖν Ἐπιφάνεια ἡ 
παροῦσα λέγεται ἑορτὴ, δῆλόν ἐστι πᾶσι· τίς δέ<tr><th>35<td>ἐστιν ἡ ἐπιφάνεια αὕτη, καὶ πότερον μία τίς ἐστιν 
ἢ δύο, τοῦτο οὐκ ἔτι ἴσασιν· ὅπερ ἐσχάτης αἰσχύνης 
ἂν εἴη καὶ πολλοῦ τοῦ καταγέλωτος, καθ’ ἕκαστον 
ἐνιαυτὸν τὴν ἑορτὴν ταύτην ἄγοντας, τὴν ὑπόθεσιν 
αὐτῆς ἀγνοεῖν. Πρῶτον μὲν οὖν ἀναγκαῖον εἰπεῖν<tr><th>40<td>πρὸς τὴν ὑμετέραν ἀγάπην, ὅτι οὐ μία τίς ἐστιν 
ἐπιφάνεια, ἀλλὰ δύο· μία μὲν ἡ παροῦσα αὕτη καὶ 
γενομένη, δευτέρα δὲ ἡ μέλλουσα καὶ κατὰ τὴν συν‐ 
τέλειαν ἐνδόξως γενησομένη. Καὶ περὶ ἑκατέρας 
αὐτῶν ἠκούσατε σήμερον Παύλου Τίτῳ διαλεγομένου<tr><th>45<td>καὶ λέγοντος οὕτω· περὶ μὲν τῆς παρούσης· <span class=Em>Ἐπ‐ 
εφάνη ἡ τοῦ Θεοῦ χάρις ἡ σωτήριος πᾶσιν ἀν‐ 
θρώποις, παιδεύουσα ἡμᾶς, ἵνα ἀρνησάμενοι τὴν 
ἀσέβειαν καὶ τὰς κοσμικὰς ἐπιθυμίας, σωφρόνως 
καὶ δικαίως καὶ εὐσεβῶς ζήσωμεν ἐν τῷ νῦν</span><tr><td><h3>49</h3>.<h2>365</h2> <h1>(50)</h1><td><span class=Em>αἰῶνι·</span> περὶ δὲ τῆς μελλούσης· <span class=Em>Προσδεχόμενοι τὴν 
μακαρίαν ἐλπίδα καὶ ἐπιφάνειαν τῆς δόξης τοῦ 
μεγάλου Θεοῦ καὶ Σωτῆρος ἡμῶν Ἰησοῦ Χρι‐ 
στοῦ.</span> Καὶ ὁ προφήτης δὲ περὶ αὐτῆς ἐκείνης ἔλεγεν 
οὕτως· <span class=Em>Ὁ ἥλιος μεταστραφήσεται εἰς σκότος,</span><tr><th rowspan=2>55<td><span class=Em>καὶ ἡ σελήνη εἰς αἷμα, πρὶν ἐλθεῖν τὴν ἡμέραν 
Κυρίου τὴν μεγάλην καὶ ἐπιφανῆ.</span> Ἀλλὰ τίνος 
ἕνεκεν οὐχὶ ἡ ἡμέρα καθ’ ἣν ἐτέχθη, ἀλλ’ ἡ ἡμέρα 
καθ’ ἣν ἐβαπτίσθη, ἐπιφάνεια λέγεται; Αὕτη γάρ<tr><td>ἐστιν ἡ ἡμέρα καθ’ ἣν ἐβαπτίσατο, καὶ τὴν τῶν<td class=K rowspan=13>Column end<tr><td><h3>49</h3>.<h2>366</h2><td>ὑδάτων ἡγίασε φύσιν. Διά τοι τοῦτο καὶ ἐν μεσονυ‐ 
κτίῳ κατὰ τὴν ἑορτὴν ταύτην ἅπαντες ὑδρευσάμε‐ 
νοι οἴκαδε τὰ νάματα ἀποτίθενται, καὶ εἰς ἐνιαυτὸν 
ὁλόκληρον φυλάττουσιν, ἅτε δὴ σήμερον ἁγιασθέντων<tr><th>5<td>τῶν ὑδάτων· καὶ τὸ σημεῖον γίνεται ἐναργὲς οὐ 
διαφθειρομένης τῆς τῶν ὑδάτων ἐκείνων φύσεως τῷ 
μήκει τοῦ χρόνου, ἀλλ’ εἰς ἐνιαυτὸν ὁλόκληρον καὶ 
δύο καὶ τρία πολλάκις ἔτη τοῦ σήμερον ἀντληθέντος 
ὕδατος ἀκεραίου καὶ νεαροῦ μένοντος, καὶ μετὰ<tr><th>10<td>τοσοῦτον χρόνον τοῖς ἄρτι τῶν πηγῶν ἐξαρπασθεῖσιν 
ὕδασιν ἁμιλλωμένου. Τίνος οὖν ἕνεκεν αὕτη ἐπιφά‐ 
νεια λέγεται; Ἐπειδὴ οὐχ ὅτε ἐτέχθη, τότε πᾶσιν 
ἐγένετο κατάδηλος, ἀλλ’ ὅτε ἐβαπτίσατο· μέχρι γὰρ 
ταύτης ἠγνοεῖτο τῆς ἡμέρας τοῖς πολλοῖς. Καὶ ὅτι<tr><th>15<td>ἠγνόουν αὐτὸν οἱ πολλοὶ, καὶ οὐκ ᾔδεισαν ὅστις ποτὲ 
ἦν, ἄκουσον τοῦ Βαπτιστοῦ Ἰωάννου λέγοντος· 
<span class=Em>Μέσος ὑμῶν ἕστηκεν, ὃν ὑμεῖς οὐκ οἴδατε. 
</span>Καὶ τί θαυμαστὸν εἰ ἄλλοι ἠγνόουν, ὅπου γε καὶ 
αὐτὸς ὁ Βαπτιστὴς αὐτὸν ἠγνόει ἕως τῆς ἡμέρας<tr><th>20<td>ἐκείνης; <span class=Em>Καὶ</span> γὰρ <span class=Em>ἐγὼ,</span> φησὶν, <span class=Em>οὐκ ᾔδειν αὐτὸν, 
ἀλλ’ ὁ πέμψας με βαπτίζειν ἐν ὕδατι, ἐκεῖνός 
μοι εἶπεν· Ἐφ’ ὃν ἂν ἴδῃς τὸ Πνεῦμα καταβαῖ‐ 
νον, καὶ μένον ἐπ’ αὐτὸν, οὗτός ἐστιν ὁ βαπτί‐ 
ζων ἐν Πνεύματι ἁγίῳ.</span> Ὅτι μὲν οὖν ἐπιφάνειαι<tr><th>25<td>δύο, δῆλον ἐκ τούτων· τίνος δὲ ἕνεκεν ἐπὶ τὸ βά‐ 
πτισμα ἔρχεται ὁ Χριστὸς, ἀναγκαῖον εἰπεῖν, καὶ ἐπὶ 
ποῖον ἔρχεται βάπτισμα· καὶ γὰρ καὶ τοῦτο ἀναγκαῖον 
εἰδέναι, ὥσπερ οὖν κἀκεῖνο. Καὶ τοῦτο πρότερον δι‐ 
δάξαι χρὴ τὴν ὑμετέραν ἀγάπην· ἀπὸ γὰρ τούτου<tr><th>30<td>κἀκεῖνο εἰσόμεθα. Βάπτισμα ἦν τὸ Ἰουδαϊκὸν, τὸ 
ῥύπων σωματικῶν ἀπαλλάττον, οὐ τῶν κατὰ τὸ συν‐ 
ειδὸς ἁμαρτημάτων. Οὐ γὰρ εἴ τις μοιχείαν εἰρ‐ 
γάσατο, οὐδὲ εἴ τις κλοπὴν ἐτόλμησεν, οὐδὲ εἴ τις 
ἄλλο τι τοιοῦτον παρηνόμησεν, ἀπήλλαττεν αὐτὸν τῶν<tr><th>35<td>ἐγκλημάτων· ἀλλ’ εἴ τις ὀστῶν ἥψατο νεκρῶν, εἴ τις 
μὴ νενομισμένης ἐγεύσατο τροφῆς, εἴ τις ἐκ φθορᾶς 
παρεγένετο, εἴ τις λεπροῖς συνεγίνετο, ἐλούετο, καὶ 
μέχρι τῆς ἑσπέρας ἀκάθαρτος ἦν, εἶτα ἐκαθαίρετο. 
<span class=Em>Λούσεται γὰρ τὸ σῶμα αὐτοῦ ὕδατι καθαρῷ,</span> φη‐<tr><th>40<td>σὶν, <span class=Em>καὶ ἀκάθαρτος ἔσται ἕως ἑσπέρας, καὶ κα‐ 
θαρισθήσεται.</span> Οὐ γὰρ ἀληθῶς ἁμαρτία ταῦτα ἦν 
οὐδὲ ἀκαθαρσία, ἀλλὰ ἀτελεστέρους ὄντας διὰ τῶν 
τοιούτων ποιῶν εὐλαβεστέρους ὁ Θεὸς, πρὸς τὴν τῶν 
μειζόνων παρατήρησιν ἀκριβεστέρους ἄνωθεν παρ‐<tr><th>45<td>εσκεύασε. 
    γʹ. Τὸ μὲν οὖν Ἰουδαϊκὸν καθάρσιον ἁμαρτημάτων 
μὲν οὐκ ἀπήλλαττε, ῥύπων δὲ σωματικῶν μόνον, τὸ 
δὲ ἡμέτερον οὐ τοιοῦτον, ἀλλὰ πολλῷ μεῖζον καὶ 
πολλῆς γέμον χάριτος· καὶ γὰρ ἁμαρτημάτων ἀπαλ‐<tr><td><h3>49</h3>.<h2>366</h2> <h1>(50)</h1><td>λάττει, καὶ ψυχὴν ἀποσμήχει, καὶ Πνεύματος δίδωσι 
χορηγίαν. Τὸ δὲ τοῦ Ἰωάννου τοῦ μὲν Ἰουδαϊκοῦ 
σφόδρα ὑψηλότερον ἦν, τοῦ δὲ ἡμετέρου ταπεινότερον, 
καθάπερ γέφυρά τις ὂν ἑκατέρων τούτων τῶν βαπτι‐ 
σμάτων, ἀπ’ ἐκείνου πρὸς τοῦτο δι’ ἑαυτοῦ χειραγω‐<tr><th rowspan=2>55<td>γοῦν· οὐ γὰρ δὴ εἰς παρατήρησιν καθαρμῶν σωμα‐ 
τικῶν αὐτοὺς ἐνῆγεν, ἀλλ’ ἀποστῆσαν ἐκείνων παρ‐ 
ῄνει καὶ συνεβούλευε μεταβαλεῖν ἀπὸ κακίας εἰς 
ἀρετὴν, καὶ ἐν τοῖς τῶν ἔργων κατορθώμασι τὰς<tr><td>ἐλπίδας τῆς σωτηρίας ἔχειν, οὐκ ἐν βαπτισμοῖς δια‐<td class=Y rowspan=13>365<tr><td><h3>49</h3>.<h2>367</h2><td>φόροις καὶ καθαρμοῖς ὑδάτων. Οὐ γὰρ ἔλεγε· Πλῦνον 
τὰ ἱμάτιά σου, καὶ λοῦσον τὸ σῶμά σου, καὶ ἔσῃ 
καθαρός· ἀλλὰ τί; <span class=Em>Ποιήσατε καρπὸν ἄξιον τῆς 
μετανοίας.</span> Καὶ κατὰ τοῦτο ὑψηλότερον ἦν τοῦ Ἰου‐<tr><th>5<td>δαϊκοῦ, τοῦ δὲ ἡμετέρου ταπεινότερον· ἐπειδὴ μήτε 
Πνεῦμα ἅγιον ἐδίδου τὸ βάπτισμα Ἰωάννου, μήτε 
τὴν διὰ τῆς χάριτος παρεῖχε συγχώρησιν· μετανοεῖν 
γὰρ ἐκέλευεν, οὐκ ἀφιέναι κύριος ἦν. Διόπερ καὶ 
ἔλεγεν· <span class=Em>Ἐγὼ μὲν ὑμᾶς βαπτίζω ἐν ὕδατι, ἐκεῖ‐</span><tr><th>10<td><span class=Em>νος δὲ ὑμᾶς βαπτίσει ἐν Πνεύματι ἁγίῳ καὶ 
πυρί.</span> Δηλονότι αὐτὸς οὐκ ἐβάπτιζε Πνεύματι. Τί δέ 
ἐστιν, <span class=Em>Ἐν Πνεύματι ἁγίῳ καὶ πυρί</span>; Ἀναμνήσθητί 
μοι τῆς ἡμέρας ἐκείνης, καθ’ ἣν ὤφθησαν τοῖς ἀπο‐ 
στόλοις διαμεριζόμεναι γλῶσσαι ὡσεὶ πυρὸς, καὶ<tr><th>15<td>ἐκάθισεν ἐφ’ ἕνα ἕκαστον αὐτῶν. Καὶ ὅτι τὸ 
βάπτισμα Ἰωάννου ἀτελὲς ἦν, οὔτε Πνεύματος χο‐ 
ρηγίαν ἔχον, οὔτε ἁμαρτημάτων ἄφεσιν, δῆλον ἐκεῖ‐ 
θεν· Εὑρὼν γάρ τινας μαθητὰς ὁ Παῦλός φησι πρὸς 
αὐτοὺς, <span class=Em>Εἰ Πνεῦμα ἅγιον ἐλάβετε πιστεύσαντες;</span><tr><th>20<td><span class=Em>Οἱ δὲ εἶπον πρὸς αὐτόν· Ἀλλ’ οὐδὲ εἰ Πνεῦμα 
ἅγιόν ἐστιν ἠκούσαμεν. Εἶπέ τε πρὸς αὐτούς· 
Εἰς τί οὖν ἐβαπτίσθητε; Οἱ δὲ εἶπον· Εἰς τὸ 
Ἰωάννου βάπτισμα. Εἶπε δὲ Παῦλος· Ἰωάννης 
μὲν ἐβάπτισε βάπτισμα μετανοίας·</span> μετανοίας,<tr><th>25<td>οὐκ ἀφέσεως. Καὶ τίνος ἕνεκεν ἐβάπτισεν; <span class=Em>Τῷ λαῷ 
λέγων· Εἰς τὸν ἐρχόμενον μετ’ αὐτὸν ἵνα πι‐ 
στεύσωσι, τοῦτ’ ἔστιν, εἰς τὸν Κύριον Ἰησοῦν. 
Καὶ ἀκούσαντες ἐβαπτίσθησαν εἰς τὸ ὄνομα τοῦ 
Κυρίου Ἰησοῦ. Καὶ ἐπιθέντος αὐτοῖς τοῦ Παύλου</span><tr><th>30<td><span class=Em>τὰς χεῖρας, ἦλθε τὸ Πνεῦμα τὸ ἅγιον ἐπ’ αὐ‐ 
τούς.</span> Εἶδες πῶς ἀτελὲς ἦν τὸ Ἰωάννου βάπτισμα; 
Εἰ γὰρ μὴ ἦν ἀτελὲς, οὐκ ἂν αὐτοὺς πάλιν ἐβάπτισεν 
ὁ Παῦλος, οὐκ ἂν αὐτοῖς τὰς χεῖρας ἐπέθηκε· νυνὶ 
δὲ ἀμφότερα ταῦτα ποιήσας, ἐδήλωσε τὴν ὑπεροχὴν<tr><th>35<td>τοῦ βαπτίσματος τοῦ ἀποστολικοῦ, καὶ ὅτι ἐκεῖνο 
τούτου πολὺ κατώτερον ἦν. Ἀλλὰ τὴν μὲν τῶν βα‐ 
πτισμάτων διαφορὰν ἐκ τούτων ἐμάθομεν· τίνος δὲ 
ἕνεκεν ὁ Χριστὸς βαπτίζεται, καὶ ποῖον βάπτισμα, 
λοιπὸν ἀναγκαῖον εἰπεῖν. Οὔτε τὸ Ἰουδαϊκὸν τὸ πρό‐<tr><th>40<td>τερον, οὔτε τὸ ἡμέτερον τὸ μετὰ ταῦτα· οὔτε γὰρ 
ἁμαρτημάτων συγχωρήσεως ἐδεῖτο· πῶς γὰρ ὁ μη‐ 
δεμίαν ἁμαρτίαν ἔχων; <span class=Em>Ἁμαρτίαν γὰρ,</span> φησὶν, <span class=Em>οὐκ 
ἐποίησεν, οὐδὲ εὑρέθη δόλος ἐν τῷ στόματι αὐ‐ 
τοῦ·</span> καὶ πάλιν, <span class=Em>Τίς ἐξ ὑμῶν ἐλέγχει με περὶ</span><tr><th>45<td><span class=Em>ἁμαρτίας;</span> Οὔτε Πνεύματος ἄμοιρος ἦν ἐκείνη ἡ 
σάρξ· πῶς γὰρ ἂν ἡ ἐκ Πνεύματος ἁγίου κατασκευα‐ 
σθεῖσα τὴν ἀρχήν; Εἰ τοίνυν μήτε Πνεύματος ἁγίου 
ἄμοιρος ἦν ἡ σὰρξ ἐκείνη, μήτε ἁμαρτήμασιν ὑπεύ‐ 
θυνος, τίνος ἕνεκεν ἐβαπτίζετο; Ἀλλὰ πρότερον ἀνα‐<tr><td><h3>49</h3>.<h2>367</h2> <h1>(50)</h1><td>γκαῖον μαθεῖν ποῖον ἐβαπτίσατο βάπτισμα, καὶ τότε 
καὶ τοῦτο σαφέστερον ἡμῖν γενήσεται. Ποῖον οὖν 
ἐβαπτίσατο; Οὔτε τὸ Ἰουδαϊκὸν, οὔτε τὸ ἡμέτερον, 
ἀλλὰ τὸ Ἰωάννου. Διὰ τί; Ἵνα καὶ δι’ αὐτῆς τῆς τοῦ 
βαπτίσματος φύσεως μάθῃς, ὅτι οὐ δι’ ἁμαρτίας<tr><th rowspan=2>55<td>ἐβαπτίσατο, οὐδὲ ὡς τῆς τοῦ Πνεύματος δεόμενος 
χορηγίας· ἑκατέρων γὰρ τούτων ἔρημον ἐκεῖνο τὸ 
βάπτισμα, καθάπερ οὖν καὶ ἀπεδείξαμεν. Καὶ ὅτι 
μὲν οὔτε δι’ ἄφεσιν ἁμαρτημάτων, οὔτε διὰ Πνεύ‐<tr><td>ματος χορηγίαν ἦλθεν ἐπὶ τὸν Ἰορδάνην, δῆλον ἐκ<td class=K rowspan=14>Column end<tr><td><h3>49</h3>.<h2>368</h2><td>τούτων· ἵνα δὲ μὴ νομίσῃ τις τῶν τότε παρόντων, 
ὅτι ἐπὶ μετανοίᾳ, καθάπερ οἱ λοιποὶ, παραγίνε‐ 
ται, ἄκουσον καὶ τοῦτο πῶς ὁ Ἰωάννης προδιωρθώ‐ 
σατο. Ὁ γὰρ τοῖς ἄλλοις λέγων, <span class=Em>Ποιήσατε καρπὸν</span><tr><th>5<td><span class=Em>ἄξιον τῆς μετανοίας,</span> ἄκουσον τί τούτῳ φησίν· 
<span class=Em>Ἐγὼ χρείαν ἔχω ὑπὸ σοῦ βαπτισθῆναι· καὶ σὺ 
ἔρχῃ πρός με;</span> Τοῦτο δὲ ἔλεγε δηλῶν ὅτι οὐ διὰ 
τὴν αὐτὴν τοῖς πολλοῖς χρείαν παρεγένετο πρὸς αὐ‐ 
τόν· καὶ ὅτι τοσοῦτον ἀπέχει διὰ τοῦτο βαπτίζεσθαι,<tr><th>10<td>ὅτι καὶ αὐτοῦ τοῦ Βαπτιστοῦ πολλῷ μείζων ἦν, καὶ 
ἀσυγκρίτως καθαρώτερος. Τίνος οὖν ἕνεκεν ἐβαπτί‐ 
ζετο, εἰ μήτε ἐπὶ μετανοίᾳ, μήτε ἐπὶ ἁμαρτημάτων 
ἀφέσει, μήτε ἐπὶ Πνεύματος χορηγίᾳ τοῦτο 
ἐποίει; Ἑτέρων δυοῖν ἕνεκεν αἰτιῶν, μιᾶς μὲν ἧς<tr><th>15<td>φησιν ὁ μαθητὴς, ἑτέρας δὲ ἧς αὐτὸς πρὸς τὸν 
Ἰωάννην εἶπε. Τίνα οὖν φησιν ὁ Ἰωάννης αἰτίαν 
τοῦ βαπτίσματος εἶναι τούτου; Ἵνα γνωρισθῇ τοῖς 
πολλοῖς, καθὼς καὶ ὁ Παῦλος ἔλεγεν, ὅτι <span class=Em>Ἰωάννης 
μὲν ἐβάπτισε βάπτισμα μετανοίας, εἰς τὸν ἐρχό‐</span><tr><th>20<td><span class=Em>μενον μετ’ αὐτὸν ἵνα πιστεύσωσιν·</span> τοῦτο ἦν τὸ 
κατόρθωμα τοῦ βαπτίσματος. Τὸ μὲν γὰρ εἰς τὴν 
ἑκάστου περιιέναι οἰκίαν, καὶ ταῖς θύραις προσιόντα 
καλεῖν ἔξω καὶ λέγειν κατέχοντα τὸν Χριστὸν, ὅτι 
οὗτός ἐστιν ὁ Υἱὸς τοῦ Θεοῦ, ὕποπτον ἐποίει τὴν<tr><th>25<td>μαρτυρίαν καὶ σφόδρα ἐργῶδες ἦν· τὸ δὲ λαβόντα 
πάλιν εἰς τὴν συναγωγὴν εἰσελθεῖν καὶ δεικνύειν, 
καὶ τοῦτο αὐτὸ ὁμοίως ὕποπτον ἐποίει τὴν μαρτυ‐ 
ρίαν πάλιν· τὸ δὲ τῶν δήμων ἁπάντων ἐξ ἑκάστης 
πόλεως ἐκχυθέντων ἐπὶ τὸν Ἰορδάνην, καὶ περὶ τὰς<tr><th>30<td>ὄχθας διατριβόντων τοῦ ποταμοῦ, ἐλθόντα καὶ αὐτὸν 
ἐπὶ τὸ βαπτισθῆναι, δέξασθαι τὴν ἄνωθεν σύστασιν 
τὴν διὰ τῆς φωνῆς τοῦ Πατρὸς, τὴν διὰ τῆς ἐπιφοι‐ 
τήσεως τοῦ Πνεύματος τῆς ἐν εἴδει περιστερᾶς, 
ἀνύποπτον ἐποίει γενέσθαι τὴν Ἰωάννου τὴν ἐπ’ αὐτῷ<tr><th>35<td>μαρτυρίαν. Διὰ τοῦτο, <span class=Em>Κἀγὼ,</span> φησὶν, <span class=Em>οὐκ ᾔδειν αὐ‐ 
τὸν,</span> ἀξιόπιστον τὴν ἑαυτοῦ καθιστῶν μαρτυρίαν. 
Ἐπειδὴ γὰρ συγγενεῖς ἦσαν ἀλλήλων κατὰ σάρκα 
(<span class=Em>Ἰδοὺ γὰρ,</span> φησὶν, <span class=Em>Ἐλισάβετ ἡ συγγενής σου, καὶ 
αὐτὴ συνειληφυῖα υἱὸν,</span> τῇ Μαριάμ φησιν ὁ ἄγγε‐<tr><th>40<td>λος περὶ τῆς μητρὸς Ἰωάννου· εἰ δὲ αἱ μητέρες 
συγγενεῖς ἦσαν, εὔδηλον ὅτι καὶ τὰ παιδία)· ἐπεὶ 
οὖν συγγενεῖς ἦσαν, ἵνα μὴ διὰ τὴν συγγένειαν δόξῃ 
μαρτυρεῖν τῷ Χριστῷ, ᾠκονόμησεν ἡ τοῦ Πνεύματος 
χάρις πᾶσαν τὴν πρώτην ἡλικίαν ἐν ἐρήμῳ τὸν<tr><th>45<td>Ἰωάννην διάγειν, ἵνα μὴ διὰ φιλίαν ἢ ἐκ κατα‐ 
σκευῆς τινος τοιαύτης ἡ μαρτυρία γίνεσθαι δόξῃ, 
ἀλλ’ ὡς παρὰ τοῦ Θεοῦ μαθὼν, οὕτως αὐτὸν καταγ‐ 
γείλῃ. Διὰ τοῦτό φησι· <span class=Em>Κἀγὼ οὐκ ᾔδειν αὐτόν. 
</span>Πόθεν οὖν ἔμαθες; <span class=Em>Ὁ πέμψας με,</span> φησὶ, <span class=Em>βαπτί‐</span><tr><td><h3>49</h3>.<h2>368</h2> <h1>(50)</h1><td><span class=Em>ζειν ἐν ὕδατι, ἐκεῖνός μοι εἶπε.</span> Τί σοι εἶπεν; <span class=Em>Ἐφ’ 
ὃν ἂν ἴδῃς τὸ Πνεῦμα καταβαῖνον ὡσεὶ περι‐ 
στερὰν, καὶ μένον ἐπ’ αὐτὸν, αὐτός ἐστιν ὁ βα‐ 
πτίζων ἐν Πνεύματι ἁγίῳ.</span> Ὁρᾷς ὅτι διὰ τοῦτο 
ἦλθε τὸ Πνεῦμα τὸ ἅγιον, οὐχ ὡς τότε πρῶτον ἐπι‐<tr><th>55<td>φοιτῆσαν, ἀλλ’ ἵνα δείξῃ τὸν κηρυττόμενον, ὥσπερ 
δακτύλῳ τινὶ τῇ πτήσει πᾶσιν αὐτὸν γνώριμον 
ποιοῦν; Διὰ τοῦτο τοίνυν ἦλθεν ἐπὶ τὸ βάπτισμα. 
Καὶ δι’ ἑτέραν δὲ αἰτίαν, ἣν αὐτός φησι· ποίαν δὴ 
ταύτην; Τοῦ Ἰωάννου εἰπόντος, <span class=Em>Ἐγὼ χρείαν ἔχω</span><tr><th rowspan=2>60<td><span class=Em>ὑπὸ σοῦ βαπτισθῆναι, καὶ σὺ ἔρχῃ πρός με; 
</span>αὐτὸς ἀπεκρίνατο λέγων· <span class=Em>Ἄφες ἄρτι· οὕτω γὰρ</span><tr><td><span class=Em>πρέπον ἐστὶν ἡμῖν πληρῶσαι πᾶσαν δικαιοσύ‐</span><td class=Y rowspan=14>367<tr><td><h3>49</h3>.<h2>369</h2><td><span class=Em>νην.</span> Εἶδες εὐγνωμοσύνην οἰκέτου; εἶδες ταπεινο‐ 
φροσύνην Δεσπότου; Τί ποτέ ἐστι τὸ, Πληρῶσαι 
πᾶσαν δικαιοσύνην; Δικαιοσύνη λέγεται τῶν ἐντολῶν 
πασῶν ἡ πλήρωσις· ὥσπερ ὅταν λέγῃ· <span class=Em>Ἦσαν ἀμ‐</span><tr><th>5<td><span class=Em>φότεροι δίκαιοι πορευόμενοι ἐν ταῖς ἐντολαῖς 
τοῦ Κυρίου ἄμεμπτοι.</span> Ἐπεὶ οὖν ἔδει πληρῶσαι τὴν 
δικαιοσύνην ταύτην τοὺς ἀνθρώπους ἅπαντας, οὐδεὶς 
δὲ αὐτὴν ἀπήρτισεν οὐδὲ ἐπλήρωσεν, ἐλθὼν ὁ Χριστὸς 
πληροῖ τὴν δικαιοσύνην ταύτην.<tr><th>10<td>    δʹ. Καὶ ποία δικαιοσύνη, φησὶ, τὸ βαπτισθῆναι; Τὸ 
τῷ προφήτῃ πεισθῆναι δικαιοσύνη ἦν. Ὥσπερ οὖν 
περιετέμνετο, καὶ θυσίαν ἀνήνεγκε, καὶ σάβ‐ 
βατα ἐτήρησε, καὶ ἑορτὰς ἐπλήρωσεν Ἰουδαϊκὰς, 
οὕτω καὶ τοῦτο τὸ λειπόμενον προσέθηκε, τὸ πει‐<tr><th>15<td>σθῆναι προφήτῃ βαπτίζοντι. Ὅτι γὰρ Θεοῦ βούλημα 
ἦν τὸ βαπτίζεσθαι πάντας τότε, ἄκουσον τί φησιν ὁ 
Ἰωάννης· <span class=Em>Ὁ πέμψας με βαπτίζειν ἐν ὕδατι·</span> καὶ 
πάλιν ὁ Χριστὸς, <span class=Em>Οἱ τελῶναι καὶ ὁ ὄχλος ἐδικαίω‐ 
σαν τὸν Θεὸν, βαπτισθέντες τὸ βάπτισμα Ἰωάν‐</span><tr><th>20<td><span class=Em>νου· οἱ δὲ Φαρισαῖοι καὶ οἱ γραμματεῖς ἠθέτησαν 
τὴν βουλὴν τοῦ Θεοῦ μὴ βαπτισθέντες ὑπ’ αὐ‐ 
τοῦ.</span> Εἰ τοίνυν τὸ τῷ Θεῷ πείθεσθαι δικαιοσύνη, ὁ 
δὲ Θεὸς ἔπεμψε τὸν Ἰωάννην, ὥστε βαπτίσαι τὸν 
λαὸν, μετὰ τῶν ἄλλων ἁπάντων τῶν νομικῶν καὶ<tr><th>25<td>τοῦτο ἐπλήρωσεν ὁ Χριστός. Ὑπόθου τοίνυν διακόσια 
δηνάρια τοῦ νόμου τὰς ἐντολὰς εἶναι· τοῦτο τὸ χρέος 
ἔδει τὸ γένος τὸ ἡμέτερον καταβαλεῖν· οὐ κατεβά‐ 
λομεν· κατεῖχεν ἡμᾶς ὁ θάνατος ὑπευθύνους ὄντας 
τοῖς ἐγκλήμασι τούτοις. Ἐλθὼν ὁ Χριστὸς καὶ εὑρὼν<tr><th>30<td>ἡμᾶς κατεχομένους, κατέβαλε τὸ χρέος, ἐπλήρωσε 
τὸ ὄφλημα, ἐξήρπασε τοὺς οὐκ ἔχοντας δοῦναι. Διὰ 
τοῦτο οὐκ εἶπε, Πρέπον ἐστὶν ἡμῖν ποιῆσαι τὸ καὶ 
τὸ, ἀλλὰ, <span class=Em>Πληρῶσαι πᾶσαν δικαιοσύνην.</span> Ἐμοὶ 
τῷ Δεσπότῃ πρέπον ἐστὶ, φησὶ, τῷ ἔχοντι, κατα‐<tr><th>35<td>βαλεῖν ὑπὲρ τῶν οὐκ ἐχόντων. Αὕτη ἡ αἰτία τοῦ 
βαπτίσματος, ἵνα δόξῃ τὸν νόμον ἅπαντα πληροῦν, 
καὶ αὕτη, καὶ ἡ πρὸ ταύτης εἰρημένη. Διὸ καὶ τὸ 
Πνεῦμα ἐν εἴδει περιστερᾶς κάτεισιν· ὅπου γὰρ κα‐ 
ταλλαγὴ Θεοῦ, περιστερά. Καὶ γὰρ καὶ ἐπὶ τῆς κι‐<tr><th>40<td>βωτοῦ τῆς ἐπὶ Νῶε φέρουσα κλάδον ἐλαίας ἦλθεν ἡ 
περιστερὰ, σύμβολον τῆς τοῦ Θεοῦ φιλανθρωπίας, 
καὶ τῆς τοῦ χειμῶνος ἀπαλλαγῆς· καὶ νῦν ἐν εἴδει 
περιστερᾶς, οὐκ ἐν σώματι (δεῖ γὰρ ἀσφαλῶς ταῦτα 
εἰδέναι), τὸ Πνεῦμα ἔρχεται, τὸν ἔλεον τοῦ Θεοῦ<tr><th>45<td>καταγγέλλον τῇ οἰκουμένῃ, ἅμα δὲ καὶ δηλοῦν, ὅτι 
τὸν πνευματικὸν ἄνδρα ἀπόνηρόν τινα εἶναι χρὴ 
καὶ ἁπλοῦν καὶ ἄκακον· καθάπερ καὶ ὁ Χριστός 
φησιν· <span class=Em>Ἐὰν μὴ στραφῆτε καὶ γένησθε ὡς τὰ 
παιδία, οὐ μὴ εἰσέλθητε εἰς τὴν βασιλείαν τῶν</span><tr><td><h3>49</h3>.<h2>369</h2> <h1>(50)</h1><td><span class=Em>οὐρανῶν.</span> Ἐκείνη μὲν οὖν ἡ κιβωτὸς, τοῦ χειμῶνος 
λυθέντος, ἔμεινεν ἐπὶ τῆς γῆς· αὕτη δὲ ἡ κιβωτὸς, 
τῆς ὀργῆς λυθείσης, εἰς τὸν οὐρανὸν ἡρπάζετο, καὶ 
νῦν ἐστιν ἐν δεξιᾷ τοῦ Πατρὸς τὸ ἄμωμον ἐκεῖνο καὶ 
ἀκήρατον σῶμα.<tr><th>55<td>    Ἀλλ’ ἐπειδὴ τοῦ σώματος ἐμνήσθην Δεσποτικοῦ, 
ἀναγκαῖον πρὸς ὑμᾶς μικρὰ περὶ τούτου διαλε‐ 
χθέντας καταπαῦσαι τὸν λόγον. Οἶδα ὅτι πολλοὶ παρ’ 
ἡμῖν διὰ τὴν τῆς ἑορτῆς συνήθειαν τῇ ἱερᾷ ταύτῃ 
προσδραμοῦνται τραπέζῃ. Ἔδει μὲν οὖν, ὡς καὶ<tr><th rowspan=2>60<td>πολλάκις ἔφθην εἰπὼν, μὴ ἑορτὰς παρατηρεῖν, 
ἡνίκα ἂν δέοι κοινωνεῖν, ἀλλὰ τὸ συνειδὸς καθαίρειν,<tr><td>καὶ τότε τῆς ἱερᾶς ἅπτεσθαι θυσίας. Ὁ μὲν γὰρ<td class=K rowspan=13>Column end<tr><td><h3>49</h3>.<h2>370</h2><td>ἐναγὴς καὶ ἀκάθαρτος οὐδὲ ἐν ἑορτῇ δίκαιος ἂν εἴη 
μετέχειν τῆς ἁγίας ἐκείνης καὶ φρικώδους σαρκός· 
ὁ δὲ καθαρὸς καὶ διὰ μετανοίας ἀκριβοῦς ἀποσμηξά‐ 
μενος τὰ πλημμελήματα, καὶ ἐν ἑορτῇ καὶ ἀεὶ δί‐<tr><th>5<td>καιος ἂν εἴη μετέχειν τῶν θείων μυστηρίων, καὶ ἀπο‐ 
λαύειν ἂν εἴη ἄξιος τῶν τοῦ Θεοῦ δωρεῶν. Ἀλλ’ ἐπειδὴ 
τοῦτο οὐκ οἶδα πῶς παρῶπταί τισι, καὶ μυρίων πολ‐ 
λοὶ γέμοντες κακῶν, ὅτε τὴν ἑορτὴν ἴδωσι παραγε‐ 
νομένην, ὡς ὑπ’ αὐτῆς ὠθούμενοι τῆς ἡμέρας,<tr><th>10<td>ἅπτονται τῶν ἱερῶν μυστηρίων, ἃ μηδὲ ἰδεῖν 
οὕτω διακειμένους θέμις· τοὺς μὲν δήλους ἡμῖν αὐ‐ 
τοὶ πάντως ἡμεῖς ἀπείρξομεν, τοὺς δὲ ἀγνώστους 
ἡμῖν τῷ Θεῷ καταλείψομεν, τῷ τὰ ἀπόῤῥητα τῆς 
ἑκάστου διανοίας εἰδότι· τὸ γοῦν φανερῶς ἁμαρτανό‐<tr><th>15<td>μενον παρὰ πάντων πειρασόμεθα διορθῶσαι τήμερον. 
Τί οὖν ἐστι τοῦτο τὸ ἁμάρτημα; Τὸ μὴ μετὰ φρίκης 
προσιέναι, ἀλλὰ λακτίζοντας, τύπτοντας, θυμοῦ γέ‐ 
μοντας, βοῶντας, λοιδοροῦντας, τοὺς πλησίον ὠθοῦν‐ 
τας, ταραχῆς ἐμπεπλησμένους. Ταῦτα καὶ πολλάκις<tr><th>20<td>εἶπον, καὶ λέγων οὐ παύσομαι. Οὐχ ὁρᾶτε ἐπὶ τῶν 
Ὀλυμπίων ἀγώνων, ὅταν ἀγωνοθέτης διὰ τῆς ἀγορᾶς 
βαδίζῃ, στέφανον ἐπὶ τῆς κεφαλῆς ἔχων, στολὴν ἀνα‐ 
βεβλημένος, ῥάβδον ἐν τῇ χειρὶ κατέχων, ὅση ἡ 
εὐταξία, τοῦ κήρυκος βοῶντος ἡσυχίαν εἶναι μετ’<tr><th>25<td>εὐκοσμίας; Πῶς οὖν οὐκ ἄτοπον, ἔνθα μὲν ὁ διάβολος 
πομπεύει, τοσαύτην εἶναι τὴν ἡσυχίαν, ἔνθα δὲ ὁ 
Χριστὸς πρὸς ἑαυτὸν καλεῖ, πολὺν εἶναι τὸν θόρυβον; 
Ἐν ἀγορᾷ ἡσυχία, καὶ ἐν ἐκκλησίᾳ κραυγή; ἐν 
πελάγει γαλήνη, καὶ ἐν λιμένι κύματα; Τί θορυβῇ,<tr><th>30<td>εἰπέ μοι, ἄνθρωπε; τί δὲ ἐπείγῃ; πραγμάτων ἀνάγκη 
σε καλεῖ πάντως; ὅλως γὰρ οἶδας ὅτι πράγματα 
ἔχεις κατὰ τὴν ὥραν ἐκείνην; μέμνησαι γὰρ ὅλως, 
ὅτι ἐπὶ τῆς γῆς εἶ; νομίζεις δὲ μετὰ ἀνθρώπων εἶ‐ 
ναι; Καὶ πῶς οὐχὶ λιθίνης ταῦτα διανοίας, τὸ νομίζειν<tr><th>35<td>κατὰ τὸν καιρὸν ἐκεῖνον ἐπὶ γῆς ἑστάναι, ἀλλ’ οὐ μετ’ 
ἀγγέλων χορεύειν, μεθ’ ὧν τὸ μυστικὸν ἐκεῖνο μέλος 
ἀνέπεμψας, μεθ’ ὧν τὴν ἐπινίκιον ἐκείνην ἀνήνεγκας 
ᾠδὴν τῷ Θεῷ; Διὰ τοῦτο καὶ ἀετοὺς ἡμᾶς ὁ Χριστὸς 
ἐκάλεσεν εἰπὼν, <span class=Em>Ὅπου τὸ πτῶμα, ἐκεῖ συναχθή‐</span><tr><th>40<td><span class=Em>σονται καὶ οἱ ἀετοὶ,</span> ἵνα οὐρανοβατῶμεν, ἵνα ὑψηλὰ 
πετώμεθα τοῖς πτεροῖς τοῦ πνεύματος κουφιζόμενοι· 
ἡμεῖς δὲ κατὰ τοὺς ὄφεις χαμαὶ συρόμεθα, καὶ γῆν 
ἐσθίομεν. Βούλεσθε εἴπω πόθεν ὁ θόρυβος καὶ ἡ 
κραυγὴ γίνεται; Ὅτι οὐ διαπαντὸς ὑμῖν τὰς θύρας<tr><th>45<td>ἀποκλείομεν, ἀλλὰ συγχωροῦμεν πρὸ τῆς ἐσχάτης 
εὐχαριστίας ἀποπηδᾷν καὶ ἀναχωρεῖν οἴκαδε· ὃ καὶ 
αὐτὸ πολλῆς ἂν εἴη καταφρονήσεως. Τί ποιεῖς, ἄν‐ 
θρωπε; Τοῦ Χριστοῦ παρόντος, τῶν ἀγγέλων παρ‐ 
εστώτων, τῆς φρικτῆς ταύτης τραπέζης προκειμένης,<tr><td><h3>49</h3>.<h2>370</h2> <h1>(50)</h1><td>τῶν ἀδελφῶν σου μυσταγωγουμένων ἔτι, αὐτὸς κατα‐ 
λιπὼν ἀποπηδᾷς; Καὶ ἐπὶ δεῖπνον μὲν κληθεὶς, κἂν 
πρότερον κορεσθῇς, οὐ τολμᾷς τῶν ἄλλων ἀνακειμέ‐ 
νων ἀναχωρῆσαι πρὸ τῶν φίλων αὐτός· ἐνταῦθα δὲ 
τῶν φρικτῶν τοῦ Χριστοῦ μυστηρίων ἐπιτελουμένων,<tr><th rowspan=2>55<td>τῆς ἱερᾶς τελετῆς συνεστώσης ἔτι, καταλιμπάνεις ἐν 
μέσῳ πάντα καὶ ἀναχωρεῖς; Καὶ ποῦ ταῦτα συγγνώ‐ 
μης ἄξια; ποίας δὲ ἀπολογίας; Βούλεσθε εἴπω τίνος 
ἔργον ποιοῦσιν οἱ πρὸ τῆς συμπληρώσεως ἀναχω‐<tr><td>ροῦντες, καὶ τὰς εὐχαριστηρίους ᾠδὰς οὐκ ἐπιφέ‐<td class=Y rowspan=5>369<tr><td><h3>49</h3>.<h2>371</h2><td>ροντες τῷ τέλει τῆς τραπέζης; Τάχα φορτικόν ἐστι 
τὸ μέλλον ῥηθήσεσθαι, ἀλλ’ ὅμως ἀναγκαῖον λεχθῆναι 
διὰ τὴν τῶν πολλῶν ῥᾳθυμίαν. Ὅτε ἐκοινώνησε τὸ 
ἔσχατον δεῖπνον ὁ Ἰούδας τὸ κατὰ τὴν τελευταίαν<tr><th>5<td>νύκτα ἐκείνην, τῶν ἄλλων ἁπάντων ἀνακειμένων, 
αὐτὸς προπηδήσας ἐξέβη. Ἐκεῖνον τοίνυν μιμοῦνται 
καὶ οὗτοι, οἱ πρὸ τῆς ἐσχάτης ἀποπηδῶντες εὐχαρι‐ 
στίας. Ἐκεῖνος γὰρ εἰ μὴ ἐξῆλθεν, οὐκ ἂν ἐγένετο 
προδότης· εἰ μὴ κατέλιπε τοὺς συμμαθητὰς, οὐκ ἂν<tr><th>10<td>ἀπώλετο· εἰ μὴ τῆς ἀγέλης ἑαυτὸν ἀπέῤῥηξεν, 
οὐκ ἂν αὐτὸν εὗρεν ὁ λύκος μόνον, καὶ κατέφαγεν· εἰ 
μὴ τοῦ ποιμένος ἑαυτὸν ἐχώρισεν, οὐκ ἂν θηριάλωτος 
γέγονε. Διὰ δὴ τοῦτο ἐκεῖνος μὲν μετὰ Ἰουδαίων, 
οὗτοι δὲ μετὰ τοῦ Δεσπότου ὑμνήσαντες ἐξῆλθον.<tr><th rowspan=2>15<td>Ὁρᾷς ὅτι ἡ ἐσχάτη μετὰ τὴν θυσίαν εὐχὴ κατ’ ἐκεῖ‐ 
νον γίνεται τὸν τύπον; Καὶ νῦν, ἀγαπητοὶ, ταῦτα ἐν‐ 
νοῶμεν, ταῦτα λογιζώμεθα, φοβούμενοι τὸ κείμενον<tr><td>ἐπὶ τούτῳ κρῖμα. Αὐτός σοι τῆς σαρκὸς μεταδίδωσι·<td class=K rowspan=6>Column end<tr><td><h3>49</h3>.<h2>372</h2><td>σὺ δὲ οὐδὲ λόγοις αὐτὸν ἀμείβῃ, οὐδὲ εὐχαριστεῖς 
ὑπὲρ ὧν ἔλαβες, ἀλλὰ σωματικῆς μὲν τροφῆς ἀπο‐ 
λαύων μετὰ τὴν τράπεζαν ἐπὶ εὐχὴν τρέπῃ, πνευμα‐ 
τικῆς δὲ καὶ ὑπερβαλλούσης τὴν κτίσιν ἅπασαν τὴν<tr><th>5<td>ὁρατὴν καὶ τὴν ἀόρατον μετέχων, ἄνθρωπος ὢν καὶ 
τῆς εὐτελοῦς φύσεως, οὐ μένεις εὐχαριστῶν καὶ ῥή‐ 
μασι καὶ πράγμασι; Καὶ πῶς οὐκ ἐσχάτης ταῦτα 
κολάσεως ἄξια; Ταῦτα λέγω, οὐχ ἵνα ἐπαινῆτε μόνον, 
οὐδ’ ἵνα θορυβῆτε καὶ κράζητε, ἀλλ’ ἵνα ἐπὶ τοῦ και‐<tr><th>10<td>ροῦ τούτων μεμνημένοι τῶν ῥημάτων, τὴν προσ‐ 
ήκουσαν εὐταξίαν ἐπιδείξησθε. Μυστήρια καὶ λέγεται, 
καὶ ἔστιν· ἔνθα δὲ μυστήρια, πολλὴ σιγή. Μετὰ 
πολλῆς τοίνυν τῆς σιγῆς, μετὰ πολλῆς τῆς εὐταξίας, 
μετὰ τῆς προσηκούσης εὐλαβείας, τῆς ἱερᾶς ταύτης<tr><th>15<td>ἁπτώμεθα θυσίας, ἵνα εἰς πλείονα τὴν εὔνοιαν τὸν 
Θεὸν ἐπισπασώμεθα, καὶ τὴν ψυχὴν ἐκκαθάρωμεν, 
καὶ τῶν αἰωνίων ἐπιτύχωμεν ἀγαθῶν· ὧν γένοιτο 
πάντας ἡμᾶς ἐπιτυχεῖν, χάριτι καὶ φιλανθρωπίᾳ τοῦ 
Κυρίου ἡμῶν Ἰησοῦ Χριστοῦ, μεθ’ οὗ τῷ Πατρὶ<tr><th rowspan=2>20<td>ἅμα τῷ ἁγίῳ Πνεύματι ἡ δόξα, καὶ τὸ κράτος, καὶ ἡ 
προσκύνησις, νῦν καὶ ἀεὶ, καὶ εἰς τοὺς αἰῶνας τῶν<tr><td>αἰώνων. Ἀμήν.<td class=Y>371</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
