<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>AMPHILOCHIUS :: In Lazarum (orat. 3) :: TLG 2112 004</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2112.htm">2112</a> 004&nbsp;:: <strong><a class=CaCo href="2112.htm">AMPHILOCHIUS</a></strong>&nbsp;:: <strong>In Lazarum </strong>(orat. 3)</p>
<p class="AuthorInfo"><a class=CaCo href="2112.htm">AMPHILOCHIUS</a> <a class="CanonEpi">Scr. Eccl.</a><br />(<a class="CanonGeo">Iconiensis</a>: <a class="CanonDat">A.D. 4</a>)</p><p class="WorkInfo"><strong>In Lazarum </strong>(orat. 3)</p><p class="EditionInfo"><a class=CaE>Source: Datema, C. (ed.), <em>Amphilochii Iconiensis opera</em>. Turnhout: Brepols, 1978: 85–92.</a></p><p class="CitationStyle">Citation: (Line)</p>
<tr><td class=qS colspan=3> <tr><th>1t<td><a class=T>Ἀμφιλοχίου ἐπισκόπου Ἰκονίου λόγος εἰς τὸν τετραήμερον</a><td class=K rowspan=7><tr><th>2t<td><a class=T>Λάζαρον</a><tr><th>3<td>    Φέρε πάλιν εἰς μέσον τὸν εὐαγγελιστὴν Ἰωάννην· καλὸν γὰρ 
τὴν ἀπαρχὴν τῆς ἀναστάσεως σκοπῆσαι. Ἤκουες γὰρ αὐτοῦ<tr><th>5<td>ἀρτίως λέγοντος· <span class=Em>Πρὸ ἓξ ἡμερῶν τοῦ Πάσχα ἦλθεν ὁ Ἰησοῦς εἰς 
βηθανίαν, ὅπου ἦν Λάζαρος, ὃν ἤγειρεν ἐκ νεκρῶν.</span> Εἶδες τὴν 
ἀπαρχὴν τῆς ἀναστάσεως ἐν Λαζάρῳ προτυπωθεῖσαν, ἣν ὁ 
πιστὸς ὄχλος ἐγνώρισεν; Οἱ ὄχλοι ἐγνώρισαν καὶ οἱ ἀρχιερεῖς 
ἐλοιδόρησαν τὴν θαυματουργίαν εἰς βασκανίαν μεταβαλόντες.<tr><th>10<td>Ὄντως ἐβάσκαναν τὴν ἀνάστασιν Λαζάρου, ὅτι μετὰ τὴν 
ἀνάστασιν αὐτοῦ, ἣν ἤκουες, συνεβουλεύσαντο αὐτὸν ἀποκτεῖ‐ 
ναι. Εἶδες βασκανίας ὑπερβολήν; Ὃν ὁ κύριος ἤγειρεν, αὐτοὶ 
ἀποκτεῖναι διενοήθησαν, μὴ συνειδότες ὅτι κἂν αὐτοὶ ἀποκτείνω‐ 
σι, πάλιν κοῦφον τῷ κυρίῳ ἀναστῆσαι τὸν φίλον. Συνεβουλεύσαν‐<tr><th>15<td>το τὸν Λάζαρον ἀποκτεῖναι· οὐδὲν οὕτως ἐδρίμυττε τοὺς 
Ἰουδαίους ὡς ἡ ἀνάστασις τοῦ Λαζάρου. Τοῦτο μόνον τὸ θαῦμα 
οὐκ ἴσχυσαν συκοφαντῆσαι. Τὴν ἀνάβλεψιν τοῦ ἐκ γεννητῆς 
τυφλοῦ ἐσυκοφάντησαν λέγοντες· <span class=Em>Οὗτός ἐστιν· οὐκ ἔστιν οὗτος· 
ὅμοιος αὐτοῦ ἐστιν.</span> Τὴν ἔγερσιν τῆς θυγατρὸς Ἰαήρου ἐσυκο‐<tr><th rowspan=2>20<td>φάντησαν λέγοντες ὡς κατηνέχθη καὶ οὐ τελείῳ θανάτῳ<tr><td>παρεδόθη. Τὴν ἀνάστασιν τοῦ υἱοῦ τῆς χήρας τοῦ μονογενοῦς 
ἐσυκοφάντησαν λέγοντες ὡς τὸν θάνατον ἐσχηματίσατο καὶ οὐχ 
ὑπὸ τῆς τυραννίδος τοῦ θανάτου κατεπόθη. Τὴν ξηρανθεῖσαν 
συκῆν ἐσυκοφάντησαν λέγοντες ὡς τρυγωνισθεῖσαν καὶ οὐχ ὡς<td class=Y rowspan=4>85<tr><th>25<td>δεσποτικῷ ῥήματι ξηρανθεῖσαν. Τὴν τοῦ ὕδατος εἰς οἶνον 
μεταβολὴν ἐσυκοφάντησαν λέγοντες ὡς ἤδη τῶν ἐν τῷ δείπνῳ 
μεθυσθέντων καὶ μὴ εἰδότων τὴν χλεύην. Τὴν ἀνάστασιν μόνην 
τοῦ Λαζάρου οὐκ ἴσχυσαν συκοφαντῆσαι. ᾜδεισαν τὸν Λάζαρον· 
ἐπίσημος ἦν ὁ ἀνήρ. Ἠκολούθησαν τῇ κηδίᾳ, εἶδον τὸν τάφον<tr><th>30<td>σφραγιζόμενον, παρεμυθήσαντο κατὰ τὸ εἰωθός, ὡς ἐν περιδείπ‐ 
νῳ θανάτου, Μάρθαν καὶ Μαρίαν τὰς ἀδελφὰς Λαζάρου. 
Ἔγνωσαν ὅτι τέσσαρας ἡμέρας εἶχεν ἀκριβῶς ἐν τῷ μνημείῳ 
κατατεθείς, καὶ ὅτι τετραήμερος νεκρὸς πάντοθεν ἔξαρθρος, τῶν 
σαρκῶν μειωθέντων, τῶν ὀστέων ἐκγομφωθέντων, τῆς νευρο‐<tr><th rowspan=2>35<td>στασίας διασπασθείσης, τῶν ἐνδοσθίων σκορπισθέντων, τῆς 
γαστρὸς ἐκχυθείσης. Ταῦτα συνειδότες ὡς εἶδον ἀθρόον τὴν 
ἀνάστασιν Λαζάρου σῶαν, ἀρτίαν ὡς ἀπὸ τόρνου, στίλβουσαν τῇ 
παλινβιωσίᾳ, ἐταράχθησαν. Μικροῦ δεῖν ἀπέψυξαν μὴ εὑρίσκον‐<tr><td>τες λόγους προφασιλογίας, τὸ πῶς συκοφαντήσουσι τὴν<td class=Y rowspan=5>86<tr><th>40<td>ἀνάστασιν Λαζάρου τῆς τοῦ κυρίου πραγματείας τοῦτο κατα‐ 
σκευασάσης. 
    Τί ἐστι, τῆς τοῦ κυρίου πραγματείας τοῦτο παρασκευα‐ 
σάσης; Ἄκουε διὰ βραχέων. Ἡνίκα Λάζαρος τὴν παροῦσαν 
ζωὴν ἀπεδύσατο φυσικῶς, οὐκ ἦν ὁ κύριος ἐν Βηθανίᾳ παρὼν τοῖς<tr><th>45<td>σωματικοῖς ὀφθαλμοῖς, τῇ δὲ θεότητι πανταχοῦ παρὼν καὶ τὰ 
πάντα πληρῶν. Μετὰ γὰρ τέσσαρας ἡμέρας τοῦ ταφῆναι τὸν 
Λάζαρον, ἦλθεν ὁ Ἰησοῦς εἰς Βηθανίαν τὴν ἀνάστασιν τοῦ φίλου 
κωμῳδῆσαι. Ὅθεν καὶ τοῦ κυρίου παραγενομένου ἐν Βηθανίᾳ, ὡς 
ἤκουσε Μάρθα ἡ ἀδελφὴ Λαζάρου, ἔδραμεν, ἔσπευσε, προσέπε‐<tr><td> <h1>(50)</h1><td>σεν ἐν παρακλήσει αἱρετικὴν πρεσβείαν προσφέρουσα. Προσπε‐ 
σοῦσα γὰρ ἔφασκε τῷ κυρίῳ λέγουσα· <span class=Em>Κύριε, εἰ ἦς ὧδε, οὐκ ἂν 
ἀπέθανεν ὁ ἀδελφός μου. Καὶ νῦν οἶδα ὅτι ὅσα ἂν αἰτήσῃ τὸν θεόν, δώσει 
σοι ὁ θεός.</span> Ὁ δὲ κύριος αὐτὸς πέλαγος ὢν μακροθυμίας 
ἀπεκρίνατο λέγων· Τί λέγεις, Μάρθα; Κύριον καλεῖς, καὶ κύριον<tr><th rowspan=2>55<td>οὐκ ἐννοεῖς; Οὐκ ἤμην ὧδε; Μικρὸν καρτέρησον· ἐν τάχει γὰρ 
παρὰ τοῦ ἀδελφοῦ σου μαθήσῃ. <span class=Em>Ἀναστήσεται γὰρ ὁ ἀδελφός σου. 
</span>Συγγινώσκω σοι, Μάρθα· μεθύεις γὰρ τῇ λύπῃ—ὥσπερ αὐτῇ 
εἶπεν· καλῶν μεθύων τις σφάλλεται—, ὅτε ἐκνήψεις, τότε<tr><td>σωφρονισθήσῃ. <span class=Em>Ἀναστήσεται γὰρ ὁ ἀδελφός σου.</span> Ἡ δὲ Μάρθα καὶ<td class=Y rowspan=6>87<tr><th>60<td>οὕτως συμπεριενεχθεῖσα ἀνθρωπίνοις ῥήμασιν ἀνθυπένεγκε τῷ 
κυρίῳ λέγουσα· <span class=Em>Οἶδα ὅτι ἀναστήσεται ἐν τῇ ἐσχάτῃ ἡμέρᾳ.</span> Ὁ δὲ 
κύριος πρὸς αὐτήν· Τί βαμβαίνεις, ὦ Μάρθα; Τί εἰς μακρὰς 
ἐλπίδας τὴν ἀνάστασιν ἀναδύῃ; Ἡ ἀνάστασίς σοι διαλέγεται, καὶ 
περὶ τῆς ἀναστάσεως διαλέγῃ; <span class=Em>Ἐγώ εἰμι ἡ ἀνάστασις καὶ ἡ ζωή· ὁ</span><tr><th>65<td><span class=Em>πιστεύων εἰς ἐμὲ κἂν ἀποθάνῃ ζήσεται. 
</span>    Ταῦτα τοῦ κυρίου διαλεγομένου μικροῦ δεῖν πᾶσα ἡ πόλις 
Βηθανία κατέδραμεν εἰς τὴν παρουσίαν τοῦ κυρίου, οὐ θαυμάσαι 
ἀλλὰ γελάσαι. Οὐκ εἶχον γὰρ ἐλπίδα τετραήμερον νεκρὸν 
ἀναστῆσαι. Τί οὖν ὁ κύριος; Ὡς εἶδε τοσοῦτον πλῆθος<tr><th>70<td>καταδραμὸν καὶ ὅτι ἄξιοί εἰσι καὶ ἱκανοῦσι πρὸς μαρτυρίαν τοῦ 
μέλλοντος παρ’ αὐτοῦ ἀνεγείρεσθαι, ἀποκριθεὶς πρὸς αὐτοὺς ἔφη· 
<span class=Em>Ποῦ τεθείκατε Λάζαρον;</span> Ἆρ’ οὐκ ᾔδει τὸν τόπον ὁ τοῦ τόπου 
δεσπότης; ᾜδει τὸν τόπον, ἀλλ’ ἐπραγματεύσατο τὸν τρόπον, 
ὅπως πάντες αὖθις ἀναγκασθέντες ἐπακολουθήσωσι τῷ Ἰησοῦ,<tr><th>75<td>ἵνα αὐτοψὶ δεξάμενοι τὴν ἀνάστασιν ἀναμφίβολοι κήρυκες 
γένωνται. <span class=Em>Ποῦ τεθείκατε αὐτόν;</span> Οἱ δὲ ἐπερωτηθέντες εἶπον πρὸς 
αὐτόν· <span class=Em>Ἔρχου καὶ ἴδε.</span> Τοῦ δὲ κυρίου βαδίζοντος καὶ ἐπὶ τὸν τάφον 
σπεύδοντος ὁ ἀκολουθῶν ὄπισθεν ὄχλος ἀντέβαλε πρὸς ἑαυτὸν 
λέγων· Τί θέλει οὗτος τὸν τάφον Λαζάρου θεάσασθαι; Εἰ υἱός ἐστι<tr><th rowspan=2>80<td>τοῦ θεοῦ, τοῦτον ἀναστήσει. Τῶν γὰρ προσφάτως τελευτη‐<tr><td>σάντων, ὧν ἤγειρεν, οὐκ ἐπιστάμεθα. Πόθεν οὖν ἴσμεν, εἰ τελείῳ 
θανάτῳ παρεδόθησαν; Τοῦτον ἀναστήσει, καὶ γνῶσιν λαμβάνο‐ 
μεν ὅτι ἀληθῶς θεοῦ υἱός ἐστιν. Ὅθεν καὶ ἡ Μάρθα τοῖς λόγοις 
τούτοις συμπεριενεχθεῖσα προσῆλθε τῷ κυρίῳ καὶ αὐτὴ λέγουσα·<td class=Y rowspan=5>88<tr><th>85<td>Ποῦ πορεύῃ, δέσποτα; Τί θέλεις τὸν τάφον ἰδεῖν Λαζάρου; Τί τὴν 
ὀδύνην ἡμῶν ἀναζέεις; Τί τὸ πένθος ἐπεγείρεις; Τί θέλεις τὸν 
τάφον ἰδεῖν; Οὐδὲν γὰρ ὀνήσεις, δέσποτα· <span class=Em>ἤδη ὄζει, τετραήμερος 
γάρ ἐστιν.</span> Ὁ δὲ κύριος πρὸς τὴν Μάρθαν· <span class=Em>Οὐκ εἶπόν σοι ὅτι ἐὰν 
πιστεύσῃς ὄψῃ τὴν δόξαν τοῦ θεοῦ;</span> Ἐμοὶ λέγεις· <span class=Em>Ἤδη ὄζει.</span> Ἡ ἀδελφή<tr><th>90<td>σου μυρίζει, καὶ σὺ καπνίζῃ τῇ ἀπιστίᾳ; Θέλω τὸν τάφον ἰδεῖν τοῦ 
φίλου μου. 
    Ταῦτα εἰπὼν ὁ κύριος ἐπὶ τὸν τάφον ἐπορεύετο. Καὶ 
πλησιάσας τῷ τάφῳ μόνον εἶδε τὸ μνημεῖον, εὐθέως ἐδάκρυσε. 
Τίς ἡ χρεία δακρύειν ὃν ἤμελλεν ἐγείρειν; Ἐδάκρυσε. Δι’ ὅ;<tr><th>95<td>Ἄκουε συνετῶς. Πάντα ὁ κύριος σοφῶς ἐπραγματεύσατο· 
ἐδάκρυσε γὰρ ἐπὶ τὸν τάφον, ὅπως τῶν ἀκολουθησάντων τὴν 
γνώμην δημοσιεύσῃ, οἵαν ἔχουσι περὶ αὐτοῦ τὴν ὑποψίαν. Διὸ καὶ 
ὡς εἶδον αὐτὸν δακρύσαντα, ἀνθρώπινα πάλιν παθόντες οἱ 
ἀκολουθοῦντες ὄχλοι ἤρξαντο πρὸς ἑαυτοὺς ἀντιβάλλειν καὶ<tr><td rowspan=2> <h1>(100)</h1><td>λέγειν· <span class=Em>Ἴδε πῶς ἐφίλει αὐτόν.</span> Ὁ νεκροὺς ἐγείρας καὶ τυφλοὺς 
ὀμματώσας <span class=Em>οὐκ ἠδύνατο ποιῆσαι ἵνα καὶ οὗτος μὴ ἀποθάνῃ,</span> εἰ ἄρα<tr><td>οὕτως ἐφίλει αὐτόν; Ὁ δὲ κύριος ὡς εἶδεν αὐτοὺς ἔτι ἀνθρώπινα 
λαλοῦντας, ἀπεκρίνατο πρὸς αὐτούς· Κοῦφον μὲν ἦν μοι 
παρακατασχεῖν τὴν ζωὴν Λαζάρου ὡς καὶ τοῦ Ἠλία καὶ τοῦ<td class=Y rowspan=4>89<tr><th>105<td>Ἐνώχ, ἀλλ’ οὐδεὶς ὑμῶν ἐγίνωσκεν ὅτι τῇ ἐμῇ θελήσει ἡ ζωὴ 
Λαζάρου παρακατέχεται. Διὰ τοῦτο συνεχώρησα ὑπὸ τοῦ 
θανάτου αὐτὸν καταποθῆναι, ὅπως ἀκριβῶς μάθητε ὅτι ζωῆς καὶ 
θανάτου τὴν ἐξουσίαν ἔχω. Καὶ εὐθὺς πρὸς αὐτοὺς ὁ κύριος, 
καθὼς ἴστε πάντες σαφῶς· <span class=Em>Ἀποκυλίσατε τὸν λίθον.</span> Ἰουδαίοις<tr><th>110<td>ἐπέτρεπεν· <span class=Em>Ἀποκυλίσατε τὸν λίθον.</span> Βλέπε πῶς πάντα σοφῶς 
ἐπραγματεύσατο μάρτυρας ἀκριβεῖς τῆς ἀναστάσεως Λαζάρου 
καθιστῶν. <span class=Em>Ἀποκυλίσατε τὸν λίθον.</span> Τοῖς μαθηταῖς ἐπέτρεπεν ὄρη 
μετάγειν λόγῳ, καὶ αὐτὸς λόθον οὐκ ἀπεκύλιεν; Ἀλλὰ πάντα 
σοφῶς, καθὼς προεῖπον, πραγματευόμενος πρὸς λυσιτέλειαν<tr><th>115<td>ἔλεγεν τοῖς Ἰουδαίοις· <span class=Em>Ἀποκυλίσατε τὸν λίθον,</span> ὅπως ἐξ αὐτῆς τῆς 
νεκροφόρου ἀποφορᾶς μάθωσιν ὅτι ἐσάπη καὶ οὐκ ἐκλάπη. 
<span class=Em>Ἀποκυλίσατε τὸν λίθον.</span> Τῶν δὲ ἀποκυλισάντων μετὰ γογγυσμοῦ— 
ἐδρίμυττεν γὰρ αὐτοὺς ἡ νεκροφόρος δυσήνιος ἀποφορά—, 
ἀποκυλισάντων δὲ τῶν παρόντων τὸν λίθον, εὐθέως ἐβόησεν ὁ<tr><th>120<td>κύριος λέγων· <span class=Em>Λάζαρε δεῦρο ἔξω.</span> Δεσπότης ὁ καλῶν, οὐδεὶς ὁ 
ἀντιλέγων. <span class=Em>Λάζαρε, δεῦρο ἔξω·</span> πληροφόρησον Μάρθαν τὴν 
ἀδελφήν σου ὡς κελεύω καὶ οὐχ ἱκετεύω. <span class=Em>Λάζαρε, δεῦρο ἔξω.</span> Πρὸ 
τοῦ κατέλθω, ἔξελθε· ἐν σοὶ τὸν ἀρραβῶνα, ἐν ἐμοὶ δὲ τὸ τέλειον. 
<span class=Em>Λάζαρε, δεῦρο ἔξω.</span><td class=Y rowspan=5>90<tr><th>125<td>    Σὺ δὲ ἀκούων, ὦ φίλε, <span class=Em>Λάζαρε, δεῦρο ἔξω,</span> μὴ οἴου τὸν κύριον 
πολλὰς φωνὰς βεβληκέναι. <span class=Em>Ἅπαξ ἐλάλησε</span> καὶ ὃν ἔπλασεν ἤγειρεν· 
οὔτε γὰρ ὡς Ἠλίας ἔκλαυσεν οὔτε ὡς Ἐλισσαῖος ἠπόρησε. 
Μονοφθόγγῳ φωνῇ διύπνισε τὸν παρ’ αὐτῷ καθεύδοντα εἰπών· 
<span class=Em>Λάζαρε, δεῦρο ἔξω.</span> Εἷς ὁ λόγος καὶ διάφορα τὰ θαύματα. Μόνον ὁ<tr><th>130<td>κύριος ἐφώνησε· <span class=Em>Λάζαρε, δεῦρο ἔξω,</span> καὶ εὐθέως αἱ σάρκες 
ἀπεπληροῦντο, αἱ τρίχες ἀντεφυτεύοντο, αἱ ἁρμονίαι συνεδεσ‐ 
μοῦντο, αἱ φλέβες καθαρῷ αἵματι ἀντεγεμίζοντο. Ὁ ᾅδης κάτωθεν 
κοπτόμενος τὸν Λάζαρον προέπεμπεν. Ἡ ψυχὴ Λαζάρου 
παρακρατουμένη καὶ ὑπὸ τῶν ἁγίων ἀγγέλων παρακαλουμένη τὸ<tr><th>135<td>ἴδιον εἰς τὸ ἴδιον μετεχωνεύετο. Καὶ τὸ πάντων ἐνδοξότερον ἦν 
ὅτι πανταχόθεν δεδεμένος ἦν τοὺς πόδας καὶ τὴν ὄψιν κηρίαις καὶ 
ἀνεμποδίστως ἐβάδιζεν. Διὸ καὶ ὁ κύριος δραστικώτερον πρὸς 
τοὺς παρόντας ὄχλους παρεκελεύετο λέγων· <span class=Em>Λύσατε αὐτὸν καὶ 
ἄφετε ὑπάγειν.</span> Βλέπε τὴν τοῦ κυρίου πραγματείαν καὶ πῶς τὰ<tr><th rowspan=2>140<td>πάντα σοφῶς οἰκονομεῖ. Πρὸς πληροφορίαν τῶν παρόντων<tr><td>ἔλεγε· <span class=Em>Λύσατε αὐτὸν καὶ ἄφετε ὑπάγειν·</span> ὡς τὸν λίθον ἀπεκυλίσατε 
καὶ τὸν τάφον ὑπεδείξατε καὶ τῆς ὀσφρήσεως μετήσχετε, καὶ τὰ 
νεκροτάφια λύσατε· τὸ μὲν ὡς εὐλογίαν τηροῦντες, τὸ δὲ ὡς 
μάρτυρες φυλάττοντες. Ἐὰν ἀπιστήσωσιν οἱ ἀρχιερεῖς καὶ οἱ<td class=Y rowspan=2>91<tr><th>145<td>φαρισαῖοι ὡς οὐκ ἀνέστη Λάζαρος, δείξατε τὰ νεκροτάφια· 
ἐμφανίσατε τὰ σουδάρια ὡς ὁ παράλυτος τὸν κράβαττον. Ἡμεῖς 
δὲ τὰ βαΐα τῶν φοινίκων βαστάζοντες εἴπωμεν· <span class=Em>Ὡσαννὰ ἐν τοῖς 
ὑψίστοις· εὐλογημένος ὁ ἐρχόμενος ἐν ὀνόματι κυρίου.</span> Αὐτῷ ἡ δόξα 
καὶ τὸ κράτος σὺν τῷ παναγίῳ καὶ ζωοποιῷ πνεύματι νῦν καὶ ἀεὶ<tr><td> <h1>(150)</h1><td>καὶ εἰς τοὺς αἰῶνας τῶν αἰώνων. Ἀμήν.<td class=Y>92</table>
<script>
var IL = ["Line"];
document.body.onload=f();
</script>
</body>
</html>
