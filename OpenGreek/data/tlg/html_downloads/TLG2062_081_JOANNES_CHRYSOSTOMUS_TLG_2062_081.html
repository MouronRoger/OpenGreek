<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: De futurae vitae deliciis :: TLG 2062 081</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 081&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>De futurae vitae deliciis</strong></p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>De futurae vitae deliciis</strong></p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>51</h3>.<h2>347</h2> <h1>(12t)</h1><td><a class=T>ΠΕΡΙ ΤΗΣ ΤΩΝ ΜΕΛΛΟΝΤΩΝ</a><td class=K rowspan=10><tr><th>13t<td><a class="T Em">Ἀπολαύσεως, καὶ τῆς τῶν παρόντων εὐτελείας.</a><tr><th>14<td class=QE>αʹ. Σφοδρὸν τὸ καῦμα, καὶ βαρὺς ὁ αὐχμός· ἀλλὰ<tr><th>15<td>τὴν προθυμίαν ὑμῶν οὐκ ἐξέλυσεν, οὐδὲ τὸν πόθον τῆς 
ἀκροάσεως ἐμάρανε. Τοιοῦτον γὰρ ἀκροατὴς θερμὸς 
καὶ διεγηγερμένος· τῷ τῆς ἀκροάσεως ἔρωτι νευ‐ 
ρούμενος, πάντα ῥᾳδίως ἂν ἐνέγκαι, ὥστε τὴν ἐπι‐ 
θυμίαν ἐμπλῆσαι ταύτην τὴν καλὴν καὶ πνευματι‐<tr><th>20<td>κήν· καὶ οὔτε κρυμὸς, οὔτε αὐχμὸς, οὐ πρα‐ 
γμάτων ὄχλος, οὐ φροντίδων πλῆθος, οὐκ ἄλλο τῶν 
τοιούτων οὐδὲν ὑποσκελίσαι δύναιτ’ ἄν· ὥσπερ οὖν 
τὸν ὕπτιον καὶ ἀναπεπτωκότα οὐκ ἀέρων εὐκρασίαι, 
οὐ σχολὴ καὶ ἄδεια, οὐ ῥᾳστώνη καὶ ἄνεσις διεγεί‐<tr><th>25<td>ρειεν ἂν, ἀλλὰ μένει καθεύδων ὕπνον τινὰ πολλῆς 
κατηγορίας ἄξιον. Ἀλλ’ οὐχ ὑμεῖς τοιοῦτοι, ἀλλὰ 
παρὰ τῶν τὴν πόλιν οἰκούντων ἡμῖν ἀμείνους. Καὶ 
γὰρ τὸ κεφάλαιον τῆς πόλεως ὑμεῖς, οὕτω συντεταμέ‐ 
νοι καὶ νήφοντες, καὶ τοῖς λεγομένοις μετὰ ἀκριβείας<tr><th>30<td>παρακολουθοῦντες ἀεί. Τοῦτο ἐμοὶ τὸ θέατρον τῶν 
βασιλικῶν αὐλῶν σεμνότερον. Ἐκεῖ μὲν γὰρ τὰ διδό‐ 
μενα, οἷα ἂν ᾖ, τῷ παρόντι συγκαταλύεται βίῳ, καὶ 
θορύβου γέμει καὶ ταραχῆς ἐμπέπλησται· ἐνταῦθα 
δὲ τοιοῦτον οὐδὲν, ἀλλὰ καὶ ἀσφάλεια πᾶσα, καὶ τιμὴ<tr><th>35<td>ταραχῆς ἀπηλλαγμένη, καὶ ἀρχαὶ τέλος οὐκ ἔχουσαι, 
οὐδὲ αὐτῷ τῷ θανάτῳ διακοπτόμεναι, ἀλλὰ τότε ἀσφα‐ 
λέστεραι γινόμεναι. Μὴ γάρ μοι τὸν ἐπ’ ὀχήματος 
εἴπῃς καθήμενον, καὶ τὰς ὀφρῦς ἀνασπῶντα, καὶ 
πολλοὺς ἔχοντα δορυφόρους, μήτε τὴν ζώνην καὶ τὴν<tr><th>40<td>τοῦ κήρυκος φωνήν· μὴ ἐντεῦθέν μοι τὸν ἄρχοντα 
χαρακτηρίσῃς, ἀλλ’ ἀπὸ τῆς καταστάσεως τῆς κατὰ 
ψυχὴν, εἰ τῶν ἑαυτοῦ παθῶν ἄρχει, εἰ τῶν νοσημά‐ 
των περιγίνεται· οἷον, εἰ χρημάτων ἐπιθυμίας κρα‐ 
τεῖ, εἰ σωμάτων ἀκόρεστον ἔρωτα ὑπέταξεν, εἰ μὴ<tr><th rowspan=2>45<td>τήκεται φθόνῳ, εἰ μὴ σύρεται τῷ χαλεπῷ τῆς κενο‐ 
δοξίας πάθει, εἰ μὴ δέδοικε καὶ τρέμει πενίαν, εἰ μὴ 
τὴν ἐπὶ τὸ σκυθρωπότερον μεταβολὴν, εἰ μὴ ἀποτέ‐ 
θνηκε τῷ δέει τούτῳ. Τοιοῦτόν μοι δεῖξον τὸν ἄρ‐<tr><td>χοντα· τοῦτο γὰρ ἀρχή. Εἰ δὲ κρατεῖ μὲν ἀνθρώπων,<td class=K rowspan=9>Column end<tr><td><h3>51</h3>.<h2>348</h2> <h1>(14)</h1><td>δουλεύει δὲ πάθεσι, πάντων ἀνθρώπων δουλικώτερον<tr><th>15<td>τὸν τοιοῦτον εἴποιμι ἂν ἔγωγε Καὶ καθάπερ τὸν ἐν 
τῷ βάθει τὸν πυρετὸν ἔχοντα κατακλειόμενον, κἂν 
μηδὲν τοιοῦτον ἡ ἐπιφάνεια τοῦ σώματος ἐνδείκνυ‐ 
ται, πάντως μάλιστα φαῖεν ἂν πυρέττειν οἱ τῶν 
ἰατρῶν παῖδες, κἂν οἱ ἰδιῶται ἀγνοῶσιν· οὕτω δὴ<tr><th>20<td>κἀγὼ τὸν ψυχὴν ἔχοντα δούλην, καὶ τῶν παθῶν 
αἰχμάλωτον, κἂν μή τι τοιοῦτον ἡ ἔξωθεν ἐπιδεί‐ 
κνυται ὄψις, ἀλλὰ τοὐναντίον, ἁπάντων δουλικώτερον 
φαίην ἂν τὸν ἐν τῷ βάθει τὸν πυρετὸν τῶν κακῶν 
ἔχοντα, καὶ τὴν τυραννίδα τῶν παθῶν ἐν αὐτῇ ἱδρυ‐<tr><th>25<td>μένην τῇ ψυχῇ· ἄρχοντα δὲ καὶ ἐλεύθερον, καὶ βα‐ 
σιλέων βασιλικώτερον, κἂν ῥάκια περιβεβλημένος ᾖ, 
κἂν δεσμωτήριον οἰκῇ, κἂν ἅλυσιν περικέηται, τὸν 
ταύτην ἀποδυσάμενον τὴν τυραννίδα, καὶ οὔτε ταῖς 
πονηραῖς ἐπιθυμίαις κατεχόμενον, οὔτε ἄλογον δέος<tr><th>30<td>πενίας καὶ ἀτιμίας, αὐτῶν τῶν δοκούντων εἶναι 
λυπηρῶν ἐν τῷ παρόντι βίῳ, δεδοικότα καὶ τρέ‐ 
μοντα. 
    βʹ. Αὗται αἱ ἀρχαὶ οὐκ εἰσὶ χρημάτων ὠνηταὶ, οὐδὲ 
τοὺς φθονοῦντας ἔχουσι· ταύτην οὐκ οἶδε κατηγόρου<tr><th>35<td>γλῶττα, οὔτε βασκάνων ὀφθαλμὸς, οὐδὲ ἐπιβούλων 
μηχανήματα, ἀλλ’ ὥσπερ ἐν ἀσύλῳ χωρίῳ τινὶ τῷ 
τῆς φιλοσοφίας ἐνδιαιτωμένη, μένει διηνεκῶς ἀχεί‐ 
ρωτος, οὐ μόνον ταῖς ἄλλαις τῶν πραγμάτων περι‐ 
στάσεσιν, ἀλλ’ οὐδὲ αὐτῇ εἴκουσα τῇ τελευτῇ.<tr><th>40<td>    Καὶ δεικνύουσι ταῦτα οἱ μάρτυρες, ὧν τὰ σώματα 
μὲν διελύθη καὶ κόνις γέγονε καὶ τέφρα, ἡ δὲ ἀρχὴ 
καθ’ ἑκάστην ζῇ τὴν ἡμέραν καὶ ἐνεργεῖ, δαίμονας 
ἀπελαύνουσα, καὶ νοσήματα δραπετεύειν πα‐ 
ρασκευάζουσα, καὶ πόλεις ὁλοκλήρους ἀναπτεροῦσα,<tr><th rowspan=2>45<td>καὶ δήμους ἐνταῦθα ἄγουσα. Τοσαύτη τῆς ἀρχῆς 
ταύτης ἡ δύναμις, οὐχὶ ζώντων τῶν ἀρχόντων μό‐ 
νον, ἀλλὰ καὶ τελευτησάντων, ὡς ἀνάγκῃ μὲν μη‐<tr><td>δένα, γνώμῃ δὲ καὶ πόθῳ πάντας ἐνταῦθα ἐλθεῖν, καὶ<td class=Y rowspan=14>347<tr><td><h3>51</h3>.<h2>349</h2><td>μηδενὶ μαραίνεσθαι χρόνῳ. Ὁρᾶτε ὡς οὐ μάτην 
τουτὶ τὸ θέατρον σεμνότερον ἔφην εἶναι τῶν βασιλι‐ 
κῶν αὐλῶν; Τὰ μὲν γὰρ ἐκεῖ φύλλοις ἔοικε μαραι‐ 
νομένοις, καὶ σκιαῖς παρατρεχούσαις· τὰ δὲ ἐνταῦθα<tr><th>5<td>διδόμενα τὸν ἀδάμαντα μιμεῖται, μᾶλλον δὲ κἀκείνου 
στεῤῥότερα, ἅτε ἀθάνατα ὄντα καὶ ἀκίνητα καὶ οὐ‐ 
δεμιᾷ εἴκοντά ποτε μεταβολῇ, καὶ τοῖς ἐρῶσιν αὐτῶν 
ἀδεῶς ἐπιόντα, μάχης ἀπηλλαγμένα καὶ φιλονεικίας, 
καὶ φθόνου καὶ δικαστηρίων, καὶ ἐπιβούλων καὶ συ‐<tr><th>10<td>κοφαντίας. Τὰ μὲν γὰρ βιωτικὰ πολλοὺς ἔχει τοὺς 
φθονοῦντας· τὰ δὲ πνευματικὰ, ὅσον ἂν εἰς πλείονας 
ἔλθῃ, τοσοῦτον μᾶλλον τὴν εὐπορίαν ἐνδείκνυται τὴν 
ἑαυτῶν. Καὶ τοῦτο ἔξεστιν ὑμῖν ἐκ τοῦ λόγου τούτου 
μαθεῖν. Τὸν γὰρ λόγον, ὃν εἰς πάντας ἐκχέω, ἂν μὲν<tr><th>15<td>οἴκοι κατάσχω παρ’ ἐμαυτῷ, ἀπορώτερος γίνομαι· 
ἂν δὲ εἰς πάντας ἐκχέω, ὥσπερ εἰς ἄρουραν καθαρὰν 
βάλλων τὰ σπέρματα, ἐπιτείνω μου τὴν εὐπορίαν, 
πλείονα ποιῶ τὸν πλοῦτον, ἅπαντας ὑμᾶς εὐπορωτέ‐ 
ρους ἐργαζόμενος, αὐτὸς δὲ οὐδὲν ἐν ταύτῃ πενέστε‐<tr><th>20<td>ρος γινόμενος, ἀλλὰ καὶ πλουσιώτερος μειζόνως· 
ὅπερ ἐπὶ χρημάτων οὐκ ἔνι, ἀλλὰ τοὐναντίον ἅπαν. 
Εἰ γὰρ ἔχων χρυσίον ἀποκείμενον, εἰς πάντας αὐτὸ 
διανεῖμαι ἑλοίμην, οὐκέτι ἂν δυναίμην ἔχειν τὴν 
προτέραν εὐπορίαν, τῇ διαιρέσει ταύτης ἐλαττου‐<tr><th>25<td>μένης. 
    γʹ. Ἐπεὶ οὖν τοσαῦτα τῶν πνευματικῶν τὰ ἐξαίρετα, 
καὶ πολλὴν ἔχει τὴν εὐκολίαν, ἅτε πᾶσι τοῖς βουλο‐ 
μένοις δωρεὰν παραγινόμενα, τούτων μᾶλλον ἐρῶμεν, 
τὰς σκιὰς ἀφέντες, καὶ μὴ τοὺς κρημνοὺς καὶ τοὺς<tr><th>30<td>σκοπέλους διώκοντες. Καὶ γὰρ ἵνα τοῦτον τὸν ἔρωτα 
ὁ Θεὸς ἐπιτείνῃ, καὶ πρὸ τῆς τελευτῆς τοῦ κεκτη‐ 
μένου ταῦτα ἀνθρώπου θάνατον αὐτοῖς συνεκλήρω‐ 
σεν. Οἷόν τι λέγω· οὐχ ὅταν ὁ κεκτημένος ταῦτα 
τελευτήσῃ, τότε καὶ αὐτὰ τελευτᾷ, ἀλλὰ καὶ ζῶντος<tr><th>35<td>ἔτι μαραίνεται ταῦτα καὶ ἀποθνήσκει, ἵνα τὸ ἐπί‐ 
κηρον αὐτῶν καὶ τοὺς σφόδρα αὐτῶν ἐρῶντας καὶ 
περὶ αὐτὰ μεμηνότας τῆς χαλεπῆς ταύτης ἀπαγάγῃ 
λύττης, παιδεύοντα αὐτῶν τὴν φύσιν, καὶ διδάσκοντα 
διὰ τῆς πείρας, ὅτι σκιᾶς ἐστιν ἀδρανέστερα, καὶ<tr><th>40<td>ταύτῃ τὸν ἔρωτα καταλύοντα. Οἷον ὡς ἐπὶ παραδεί‐ 
γματος· ὁ πλοῦτος οὐχὶ τοῦ πλουτοῦντος μόνον τελευ‐ 
τῶντος καταλύεται, ἀλλὰ καὶ ζῶντος μᾶλλον ἀπέστη. 
Ἡ νεότης τὸν ἔχοντα οὐχὶ τελευτήσαντα μόνον, ἀλλὰ 
καὶ ἐμπνέοντα ἔτι ἀπολιποῦσα οἴχεται, ἐν τῇ τῆς<tr><th>45<td>ἡλικίας ὁδῷ καταλύουσα, καὶ τῷ γήρᾳ παραχωροῦσα. 
Τὸ κάλλος ὁμοῦ καὶ ἡ εὐμορφία, ἔτι ζώσης τῆς 
γυναικὸς, ἐτελεύτησε, καὶ πρὸς ἀμορφίαν μετέστη· 
αἱ δόξαι, αἱ δυναστεῖαι πάλιν ὁμοίως· αἱ τιμαὶ, αἱ 
ἀρχαὶ, ἐφήμεροι καὶ πρόσκαιροι, καὶ τῶν ἐχόντων<tr><td><h3>51</h3>.<h2>349</h2> <h1>(50)</h1><td>αὐτὰ ἀνθρώπων θνητότεραι· καὶ ὥσπερ σωμάτων 
θανάτους ἔστι καθημερινοὺς ὁρᾷν, οὕτω καὶ πραγμά‐ 
των. Τοῦτο δὲ γέγονεν, ἵνα τῶν παρόντων ὑπερορῶν‐ 
τες, τῶν μελλόντων ἐχώμεθα, καὶ τῆς ἐκείνων 
ἐκκρεμώμεθα ἀπολαύσεως, καὶ ἐν τῇ γῇ βαδίζοντες, τῷ<tr><th>55<td>πόθῳ ἐν οὐρανοῖς διατρίβωμεν. Καὶ γὰρ δύο τούτους 
αἰῶνας ἐποίησεν ὁ Θεὸς, τὸν μὲν παρόντα, τὸν δὲ μέλ‐ 
λοντα· τὸν μὲν ὁρατὸν, τὸν δὲ ἀόρατον· τὸν μὲν αἰ‐ 
σθητὸν, τὸν δὲ νοητόν· τὸν μὲν σωματικὴν ἔχοντα 
ἀνάπαυσιν, τὸν δὲ ἀσώματον· τὸν μὲν ἐν πείρᾳ, τὸν<tr><th rowspan=2>60<td>δὲ ἐν πίστει· τὸν μὲν ἐν χερσὶ, τὸν δὲ ἐν ἐλπίσι· καὶ<tr><td>τὸν μὲν εἶναι στάδιον ἐκέλευσε, τὸν δὲ βραβεῖον· καὶ<td class=K rowspan=13>Column end<tr><td><h3>51</h3>.<h2>350</h2><td>τούτῳ μὲν σκάμματα καὶ πόνους καὶ ἱδρῶτας συν‐ 
εκλήρωσεν, ἐκείνῳ δὲ στεφάνους καὶ ἔπαθλα καὶ ἀμοι‐ 
βάς· τὸν μὲν πέλαγος, τὸν δὲ λιμένα κατεσκεύασε· 
καὶ τὸν μὲν βραχὺν, τὸν δὲ ἀγήρω καὶ ἀθάνατον.<tr><th>5<td>Ἐπεὶ οὖν πολλοὶ τῶν ἀνθρώπων τῶν νοητῶν ἐκείνων 
τὰ αἰσθητὰ προετίμων, συνεκλήρωσε τούτοις τὸ ἐπί‐ 
κηρον καὶ τὸ πρόσκαιρον, ἵνα ταύτῃ τῶν παρόντων 
ἀπαγαγὼν, τῷ ἔρωτι τῶν μελλόντων μετὰ πολλῆς αὐ‐ 
τοὺς προσδήσῃ τῆς ἀκριβείας. Εἶτα ἐπειδὴ ἀόρατα ἦν<tr><th>10<td>ἐκεῖνα καὶ νοερὰ, καὶ ἐν πίστει καὶ ἐν ἐλπίσιν, ὅρα 
τί ποιεῖ. Παραγενόμενος ἐνταῦθα, καὶ τὴν σάρκα λα‐ 
βὼν τὴν ἡμετέραν, καὶ τὴν θαυμαστὴν ἐκείνην οἰκο‐ 
νομίαν ἐργασάμενος, ὑπ’ ὄψιν ἄγει τὰ μέλλοντα, τὰς 
παχυτέρας καὶ ταύτῃ πληροφορῶν διανοίας. Ἐπειδὴ<tr><th>15<td>γὰρ ἦλθε κομίζων πολιτείαν ἀγγελικὴν, καὶ τὴν γῆν 
οὐρανὸν ἐργαζόμενος, καὶ ταῦτα ἐπιτάττων, ἃ τοῖς 
ἀσωμάτοις ἐξωμοίουν δυνάμεσι τοὺς μετιόντας, καὶ 
τοὺς ἀνθρώπους ἀγγέλους ἐποίησε, καὶ πρὸς τὰς ἐλ‐ 
πίδας ἐκάλει τὰς ἄνω, καὶ μικρὰ σκάμματα διέτεινε,<tr><th>20<td>καὶ ὑψηλότερα ἵπτασθαι ἐκέλευσε, καὶ πρὸς αὐτὰς 
ἀναβαίνειν τῶν οὐρανῶν τὰς ἁψῖδας, καὶ πρὸς δαί‐ 
μονας ἀποδύεσθαι, καὶ πρὸς ἅπασαν τοῦ διαβόλου 
τὴν φάλαγγα παρατάττεσθαι, σῶμα ἔχοντας, σαρκὶ 
συμπεπλεγμένους, καὶ τὰ σώματα νεκροῦν, καὶ τῶν<tr><th>25<td>παθῶν ἐξορίζειν τὸν θόρυβον, καὶ τὴν σάρκα ἁπλῶς 
περικεῖσθαι, τὴν ἅμιλλαν δὲ πρὸς τὰς ἀσωμάτους 
δυνάμεις τείνασθαι. 
    δʹ. Ἐπειδὴ ταῦτα ἐπέταξεν, ὅρα τί ποιεῖ, πῶς εὔκο‐ 
λον τὸν ἀγῶνα ἐργάζεται. Μᾶλλον δὲ, εἰ δοκεῖ, πρότε‐<tr><th>30<td>ρον εἴπωμεν τῶν ἐπιταγμάτων τὸ μέγεθος, καὶ πῶς 
ὑψηλὸν τὸ πτερὸν κατεσκεύαζε, καὶ τῆς ἀνθρωπίνης 
σχεδὸν ἐξοικίζων φύσεως, πρὸς οὐρανὸν μεθωρμίσθαι 
πάντας ἐκέλευσε. Τοῦ γὰρ νόμου κελεύοντος ὀφθαλ‐ 
μὸν ἀντὶ ὀφθαλμοῦ, αὐτός φησιν· <span class=Em>Ἐάν τίς σε ῥαπί‐</span><tr><th>35<td><span class=Em>σῃ εἰς τὴν δεξιὰν σιαγόνα, στρέψον αὐτῷ καὶ 
τὴν ἄλλην.</span> Οὐκ εἶπε, φέρε γενναίως μόνον καὶ 
πράως τὴν παροινίαν, ἀλλὰ καὶ πρόϊθι περαιτέρω 
τὴν φιλοσοφίαν, καὶ μείζονα παρασκευάζου πάσχειν, 
ἢ ἐκεῖνος ποιῆσαι ἐπιθυμεῖ· τῇ δαψιλείᾳ τῆς φιλο‐<tr><th>40<td>σοφίας νίκησον αὐτοῦ τὸ προπετὲς τῆς παροινίας, 
ἵνα αἰδεσθείς σου τὴν ὑπερβάλλουσαν ἐπιείκειαν, ἀνα‐ 
χωρήσῃ. Καὶ πάλιν φησίν· <span class=Em>Εὔχεσθε ὑπὲρ τῶν ἐπη‐ 
ρεαζόντων ὑμᾶς· εὔχεσθε ὑπὲρ τῶν ἐχθρῶν ὑμῶν· 
καλῶς ποιεῖτε τοῖς μισοῦσιν ὑμᾶς.</span> Τὴν περὶ τῆς<tr><th>45<td>παρθενίας πάλιν εἰσήγαγε συμβουλὴν λέγων· <span class=Em>Ὁ δυ‐ 
νάμενος χωρεῖν, χωρείτω.</span> Ἐπειδὴ γὰρ ἐκ παρα‐ 
δείσου τὸ πρᾶγμα ἀπέπτη, καὶ μετὰ τὴν παρακοὴν 
ἀνεχώρησε κατιὼν ἐκ τοῦ οὐρανοῦ, πάλιν αὐτὴν ἐπ‐ 
ανήγαγε, καθάπερ φυγάδα πρὸς τὴν ἀρχαίαν ἐπαν‐<tr><td><h3>51</h3>.<h2>350</h2> <h1>(50)</h1><td>αγαγὼν πατρίδα, καὶ τῆς μακρᾶς ἐξορίας ἀπαλ‐ 
λάττων· καὶ ἐλθὼν πρῶτον ἐκ παρθένου ἐτίκτετο, 
καὶ τοὺς τῆς φύσεως ἐκίνει νόμους, ἐκ προοιμίων τι‐ 
μῶν αὐτὴν, καὶ μητέρα τὴν παρθένον ἀποφαίνων. 
Ἐπειδὴ τοίνυν παραγενόμενος τοιαῦτα ἐπέταττε, καὶ<tr><th>55<td>ὑψηλὴν τὴν πολιτείαν εἰργάζετο, ἄξια καὶ τὰ ἔπαθλα 
τῶν πόνων ἐδίδου, μᾶλλον δὲ πολλῷ μείζονα καὶ 
ὑψηλότερα. Ἀλλ’ ἦν καὶ ταῦτα ἀόρατα, καὶ ἐν ἐλ‐ 
πίσι καὶ ἐν πίστει καὶ ἐν προσδοκίᾳ τῇ τῶν μελλόν‐ 
των. Ἐπεὶ οὖν τὰ μὲν ἐπιτάγματα ἐπίπονα καὶ<tr><th>60<td>ὑψηλὰ, τὰ δὲ ἔπαθλα καὶ τὰ βραβεῖα ἐν πίστει, ὅρα<td class=Y rowspan=14>349<tr><td><h3>51</h3>.<h2>351</h2><td>τί ποιεῖ· πῶς εὔκολον τὸν ἀγῶνα ἐργάζεται· πῶς 
ῥᾴδια τὰ σκάμματα. Πῶς καὶ τίνι τρόπῳ; Δύο δὴ 
ταύταις ὁδοῖς· μιᾷ μὲν, τὸ αὐτὸν αὐτὰ μετελθεῖν· 
ἑτέρᾳ δὲ, τὸ αὐτὸν δεῖξαι τὰ βραβεῖα καὶ ὑπ’ ὄψιν<tr><th>5<td>ἀγαγεῖν. Τῶν γὰρ ἀπ’ αὐτοῦ λεγομένων τὰ μὲν ἐντολὴ 
ἦν, τὰ δὲ ἔπαθλα· ἐντολὴ μὲν, <span class=Em>Εὔχεσθε ὑπὲρ τῶν 
ἐπηρεαζόντων ὑμᾶς καὶ διωκόντων·</span> ἔπαθλον δὲ, 
<span class=Em>Ὅπως γένησθε υἱοὶ τοῦ Πατρὸς ὑμῶν τοῦ ἐν τοῖς 
οὐρανοῖς.</span> Πάλιν, <span class=Em>Μακάριοί ἐστε, ὅταν ὀνειδίσωσιν</span><tr><th>10<td><span class=Em>ὑμᾶς καὶ διώξωσι, καὶ εἴπωσι πᾶν πονηρὸν ῥῆμα 
καθ’ ὑμῶν ψευδόμενοι. Χαίρετε καὶ ἀγαλλιᾶσθε, 
ὅτι ὁ μισθὸς ὑμῶν πολὺς ἐν τοῖς οὐρανοῖς.</span> Εἶδες 
τὸ μὲν, ἐντολὴν, τὸ δὲ, ἔπαθλον; Πάλιν, <span class=Em>Εἰ θέλεις 
τέλειος εἶναι, πώλησόν σου τὰ ὑπάρχοντα, καὶ</span><tr><th>15<td><span class=Em>δὸς πτωχοῖς, καὶ δεῦρο ἀκολούθει μοι, καὶ ἕξεις 
θησαυρὸν ἐν οὐρανῷ.</span> Εἶδες ἄλλην ἐντολὴν, καὶ 
ἔπαθλον; Τὸ μὲν γὰρ αὐτοὺς ἐκέλευσε ποιεῖν, τὸ δὲ 
αὐτὸς ἡτοίμασεν, ὅπερ ἦν μισθὸς καὶ ἀντίδοσις. Καὶ 
πάλιν, <span class=Em>Ὅστις ἀφῆκεν οἰκίας καὶ ἀδελφοὺς, καὶ</span><tr><th>20<td><span class=Em>ἀδελφάς·</span> τοῦτο ἐντολή· <span class=Em>Ἑκατονταπλασίονα λή‐ 
ψεται, καὶ ζωὴν αἰώνιον κληρονομήσει·</span> τοῦτο βρα‐ 
βεῖον καὶ στέφανος. 
    εʹ. Ἐπεὶ οὖν καὶ τὰ ἐπιτάγματα μεγάλα ἦν, καὶ τὰ 
ἔπαθλα αὐτῶν οὐ φαινόμενα, ὅρα τί ποιεῖ· αὐτὸς<tr><th>25<td>αὐτὰ διὰ τῶν ἔργων ἐπιδείκνυται, καὶ τοὺς στεφά‐ 
νους ἐπ’ ὄψιν ἄγει. Ὥσπερ γὰρ ὁ κελευόμενος ἀτρι‐ 
βῆ βαδίζειν ὁδὸν, ἐὰν ἴδῃ πρότερόν τινα βαδίσαντα, 
εὐκολώτερον ἅπτεται, καὶ πλείονα λαμβάνει τὴν προ‐ 
θυμίαν· οὕτω καὶ ἐν ταῖς ἐντολαῖς, οἱ τοὺς προηγου‐<tr><th>30<td>μένους ὁρῶντες, ῥᾳδίως ἕπονται. Ἵν’ οὖν εὐκολώτε‐ 
ρον ἡ ἡμετέρα φύσις ἀκολουθήσῃ, ταύτην λαβὼν τὴν 
σάρκα, καὶ τὴν φύσιν τὴν ἡμετέραν, οὕτως αὐτὴν 
ἐβάδισε, καὶ τὰς ἐντολὰς διὰ τῶν ἔργων ἐπεδείξατο. 
Τὸ γὰρ, <span class=Em>Ἐάν τίς σε ῥαπίσῃ ἐπὶ τὴν δεξιὰν σια‐</span><tr><th>35<td><span class=Em>γόνα, στρέψον αὐτῷ καὶ τὴν ἄλλην,</span> αὐτὸς ἐποίη‐ 
σεν, ὅταν αὐτὸν ἐῤῥάπισεν ὁ δοῦλος τοῦ ἀρχιερέως. 
Οὐ γὰρ ἠμύνατο αὐτὸν, ἀλλὰ τοσαύτην ἐπιείκειαν 
ἐπεδείξατο, ὡς εἰπεῖν· <span class=Em>Εἰ μὲν κακῶς ἐλάλησα, 
μαρτύρησον περὶ τοῦ κακοῦ· εἰ δὲ καλῶς, τί με</span><tr><th>40<td><span class=Em>δέρεις;</span> Εἶδες πραότητα φρίκης γέμουσαν; εἶδες τα‐ 
πεινοφροσύνην ἔκπληξιν ἔχουσαν; Ἐτύπτετο, οὐ παρ’ 
ἐλευθέρου τινὸς, ἀλλὰ παρ’ οἰκέτου, μαστιγίου, καὶ 
οἰκοτρίβου, καὶ μετὰ τοσαύτης ἀποκρίνεται τῆς ἐπιει‐ 
κείας ταῦτα. Οὕτω καὶ ὁ Πατὴρ αὐτοῦ τοῖς Ἰουδαίοις<tr><th>45<td>ἔλεγε· <span class=Em>Λαός μου, τί ἐποίησά σοι; ἢ τί σε ἐλύ‐ 
πησα; ἢ τί παρηνόχλησά σοι; ἀποκρίθητι.</span> Ὥσ‐ 
περ αὐτός φησι, <span class=Em>Μαρτύρησον περὶ τοῦ κακοῦ,</span> οὕ‐ 
τω καὶ ὁ Πατὴρ αὐτοῦ, <span class=Em>Ἀποκρίθητί μοι·</span> καὶ ὥσ‐ 
περ αὐτός φησι, <span class=Em>Τί με δέρεις,</span> οὕτω καὶ ὁ Πατὴρ, <span class=Em>Τί</span><tr><td><h3>51</h3>.<h2>351</h2> <h1>(50)</h1><td><span class=Em>ἐλύπησά σε, ἢ τί παρηνόχλησα;</span> Πάλιν ἀκτημο‐ 
σύνην παιδεύων, ὅρα πῶς διὰ τῶν ἔργων αὐτὴν ἐπι‐ 
δείκνυται λέγων· <span class=Em>Αἱ ἀλώπεκες φωλεοὺς ἔχου‐ 
σι, καὶ τὰ πετεινὰ τοῦ οὐρανοῦ κατασκηνώσεις 
ὁ δὲ Υἱὸς τοῦ ἀνθρώπου οὐκ ἔχει ποῦ τὴν κεφα‐</span><tr><th>55<td><span class=Em>λὴν κλῖναι.</span> Εἶδες ἀκτημοσύνης ἐπίτασιν; Οὐ τρά‐ 
πεζα ἦν αὐτῷ, οὐ λυχνία, οὐκ οἶκος, οὐ δίφρος, οὐκ 
ἄλλο τῶν τοιούτων οὐδέν. Ἐδίδασκε περὶ τοῦ κακῶς 
ἀκούοντας φέρειν γενναίως, ὅπερ διὰ τῶν ἔργων ἐπ‐ 
εδείξατο. Ὅτε γὰρ δαιμονῶντα αὐτὸν ἐκάλουν καὶ Σα‐<tr><th rowspan=2>60<td>μαρείτην, δυνάμενος αὐτοὺς πάλιν ἀπολέσαι, καὶ τῆς<tr><td>ὕβρεως αὐτῶν ἀποτῖσαι δίκην, οὐδὲν ἐποίει τοιοῦτον,<td class=K rowspan=13>Column end<tr><td><h3>51</h3>.<h2>352</h2><td>ἀλλὰ καὶ εὐηργέτει, καὶ τοὺς δαίμονας αὐτῶν ἀπ‐ 
ήλαυνε. Καὶ εἰπὼν, <span class=Em>Εὔχεσθε ὑπὲρ τῶν ἐπηρεαζόν‐ 
των ὑμᾶς,</span> εἰς τὸν σταυρὸν τοῦτο ἀναβὰς ἐποίησεν. 
Ἐπειδὴ γὰρ αὐτὸν ἐσταύρωσαν καὶ προσήλωσαν,<tr><th>5<td>κρεμάμενος ἔλεγεν, <span class=Em>Ἄφες αὐτοῖς· οὐ γὰρ οἴδασι 
τί ποιοῦσι.</span> Ταῦτα ἔλεγεν οὐκ ἀτονῶν αὐτὸς ἀφιέναι, 
ἀλλ’ ἡμᾶς παιδεύων εὔχεσθαι ὑπὲρ τῶν ἐχθρῶν. 
Ἐπειδὴ γὰρ οὐ λόγῳ μόνῳ, ἀλλὰ καὶ ἔργῳ τὴν δι‐ 
δασκαλίαν ἐπεδείκνυτο, διὰ τοῦτο καὶ τὴν εὐχὴν προσ‐<tr><th>10<td>έθηκε. Μηδεὶς τοίνυν τῶν αἱρετικῶν, διὰ τὴν πολ‐ 
λὴν αὐτοῦ φιλανθρωπίαν, ἀσθένειαν καταγινω‐ 
σκέτω τῶν εἰρημένων· αὐτὸς γάρ ἐστιν ὁ λέγων, <span class=Em>Ἵνα 
δὲ εἰδῆτε, ὅτι ἐξουσίαν ἔχει ὁ Υἱὸς τοῦ ἀνθρώ‐ 
που ἀφιέναι ἐπὶ τῆς γῆς ἁμαρτίας.</span> Ἀλλ’ ἐπειδὴ<tr><th>15<td>παιδεύειν ἐβούλετο (ὁ δὲ παιδεύων οὐ δι’ ὧν λέγει 
μόνον, ἀλλὰ καὶ δι’ ὧν ποιεῖ τὴν διδασκαλίαν προάγει), 
τούτου χάριν καὶ τὴν εὐχὴν προσέθηκεν· ἐπεὶ καὶ 
τῶν μαθητῶν τοὺς πόδας ἔνιπτεν, οὐχ ὡς ἐλάττων 
ὢν, ἀλλὰ Θεὸς ὢν καὶ Δεσπότης εἰς τοσοῦτο κατέβη<tr><th>20<td>ταπεινοφροσύνης. 
    ϛʹ. Διὰ δὴ τοῦτο ἔλεγε· <span class=Em>Μάθετε ἀπ’ ἐμοῦ, ὅτι πρᾶός 
εἰμι καὶ ταπεινὸς τῇ καρδίᾳ.</span> Ἑτέρως πάλιν τὸ τὰ 
βραβεῖα αὐτὰ καὶ τὰ ἔπαθλα εἰς μέσον ἀγαγεῖν, καὶ 
ὑπὸ ὀφθαλμοὺς δεικνύναι, ἄκουσον. Ὑπέσχετο σωμά‐<tr><th>25<td>των ἀνάστασιν, ἀφθαρσίαν, τὴν εἰς ἀέρα ἀπάντησιν, 
τὴν ἐν νεφέλαις ἁρπαγήν· ταῦτα διὰ τῶν πραγμάτων 
ἔδειξε. Πῶς καὶ τίνι τρόπῳ; Ἀποθανὼν ἀνέστη· 
διὸ καὶ τεσσαράκοντα ἡμέρας αὐτοῖς συνῆν, ἵνα αὐ‐ 
τοὺς πληροφορήσῃ καὶ δείξῃ ἡλίκα ἡμῶν εἶναι μέλλει<tr><th>30<td>τὰ σώματα μετὰ τὴν ἀνάστασιν. Πάλιν λέγων διὰ τοῦ 
Παύλου, ὅτι <span class=Em>Ἐν νεφέλαις ἁρπαγησόμεθα εἰς ἀπάν‐ 
τησιν αὐτοῦ εἰς ἀέρα,</span> καὶ τοῦτο ἔδειξεν ἔργοις. 
Μετὰ γὰρ τὴν ἀνάστασιν, ἡνίκα ἔμελλεν ἀνιέναι εἰς 
οὐρανοὺς, παρόντων αὐτῶν <span class=Em>Ἐπήρθη,</span> φησὶ, <span class=Em>καὶ</span><tr><th>35<td><span class=Em>νεφέλη ὑπέλαβεν αὐτὸν ἀπὸ τῶν ὀφθαλμῶν αὐ‐ 
τῶν·</span> καὶ ὡς ἀτενίζοντες ἦσαν, πορευομένου αὐτοῦ. 
Οὕτως οὖν καὶ τὸ ἡμέτερον σῶμα ὁμοούσιον ἔσται 
ἐκείνῳ τῷ σώματι, ἅτε ἐκ τοῦ φυράματος ὄν· ὥσπερ 
γὰρ ἡ κεφαλὴ, οὕτω καὶ τὸ σῶμα· ὥσπερ ἡ ἀρχὴ,<tr><th>40<td>οὕτω καὶ τὸ τέλος. Καὶ τοῦτο σαφέστερον ὁ Παῦλος 
δηλῶν ἔλεγεν· <span class=Em>Ὃς μετασχηματίσει τὸ σῶμα τῆς 
ταπεινώσεως ἡμῶν, εἰς τὸ γενέσθαι αὐτὸ σύμμορ‐ 
φον τῷ σώματι τῆς δόξης αὐτοῦ.</span> Εἰ τοίνυν σύμ‐ 
μορφον γίνεται, καὶ τὴν αὐτὴν ὁδὸν βαδιεῖται, καὶ<tr><th>45<td>ὁμοίως ἐπὶ νεφελῶν ἀρθήσεται. Ταῦτα προσδόκα καὶ 
αὐτὸς ἐν τῇ ἀναστάσει. Ἐπειδὴ γὰρ ἄδηλον ἦν τοῖς 
ἀκούουσι τέως τὸ ῥῆμα τῆς βασιλείας, διὰ τοῦτο 
ἀνελθὼν ἐν τῷ ὄρει μετεμορφώθη ἔμπροσθεν τῶν μα‐ 
θητῶν αὐτοῦ, παρανοίγων αὐτοῖς τῶν μελλόντων<tr><td><h3>51</h3>.<h2>352</h2> <h1>(50)</h1><td>τὴν δόξαν, καὶ ὡς ἐν αἰνίγματι καὶ ἀμυδρῶς ἐπι‐ 
δεικνὺς οἷον ἔσται τὸ σῶμα τὸ ἡμέτερον. Ἀλλὰ τότε 
μὲν μετὰ ἱματίων ἐφάνη, ἐν δὲ τῇ ἀναστάσει οὐχ οὕ‐ 
τως. Οὐ γὰρ δεῖται τὸ σῶμα ἡμῶν ἱματίων, οὐδὲ 
στέγης, οὐδὲ ὀρόφου, οὐδὲ ἄλλου τῶν τοιούτων οὐδε‐<tr><th>55<td>νός. Εἰ γὰρ ὁ Ἀδὰμ πρὸ τῆς παραβάσεως γυμνὸς ὢν 
οὐκ ᾐσχύνετο, δόξῃ ἠμφιεσμένος, πολλῷ μᾶλλον τὰ 
σώματα τὰ ἡμέτερα, ὅσα ἐπὶ μείζονα καὶ ἀμείνω λῆ‐ 
ξιν βαδιεῖται, οὐδενὸς τούτων δεηθήσεται. Διὰ δὴ 
τοῦτο καὶ αὐτὸς ἀνιστάμενος, τὰ ἱμάτια ἐπὶ τοῦ τά‐<tr><th>60<td>φου καὶ τῆς σοροῦ κεῖσθαι εἴασε, γυμνὸν ἀναστήσας<td class=Y rowspan=2>351<tr><td><h3>51</h3>.<h2>353</h2><td>τὸ σῶμα, δόξης ἀφάτου καὶ μακαριότητος ἐμπεπλη‐ 
σμένον. Ταῦτα οὖν εἰδότες, ἀγαπητοὶ, καὶ διὰ λόγων 
παιδευθέντες, καὶ δι’ ὀφθαλμῶν διδαχθέντες, τοιαύ‐ 
την ἐπιδειξώμεθα πολιτείαν, ἵνα ἐν νεφέλαις ἁρπα‐<tr><th>5<td>γέντες ἀεὶ μετ’ αὐτοῦ διατρίβοντες ὦμεν, σωζόμενοι<td class=K rowspan=2>Column end<tr><td><h3>51</h3>.<h2>354</h2><td>καὶ τῇ αὐτοῦ χάριτι, καὶ τῶν μελλόντων ἀπολαύοντες 
ἀγαθῶν· ὧν γένοιτο πάντας ἡμᾶς ἐπιτυχεῖν ἐν Χρι‐ 
στῷ Ἰησοῦ τῷ Κυρίῳ ἡμῶν, μεθ’ οὗ τῷ Πατρὶ, ἅμα 
τῷ ἁγίῳ Πνεύματι, δόξα, κράτος, τιμὴ, προσκύνησις,<tr><th>5<td>νῦν καὶ ἀεὶ, καὶ εἰς τοὺς αἰῶνας τῶν αἰώνων. Ἀμήν.<td class=K>Column end || Page end353</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
