<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>DIONYSIUS HALICARNASSENSIS :: De Dinarcho :: TLG 0081 009</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0081.htm">0081</a> 009&nbsp;:: <strong><a class=CaCo href="0081.htm">DIONYSIUS HALICARNASSENSIS</a></strong>&nbsp;:: <strong>De Dinarcho</strong></p>
<p class="AuthorInfo"><a class=CaCo href="0081.htm">DIONYSIUS HALICARNASSENSIS</a> <a class="CanonEpi">Hist.
Rhet.</a><br />(<a class="CanonGeo">Halicarnassensis</a>: <a class="CanonDat">1 B.C.</a>)</p><p class="WorkInfo"><strong>De Dinarcho</strong></p><p class="EditionInfo"><a class=CaE>Source: Usener, H., Radermacher, L. (eds.), <em>Dionysii Halicarnasei quae exstant,</em> vol. 5. Leipzig: Teubner, 1899 (repr. Stuttgart: Teubner, 1965): 297–321.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Din</h6>. <h2>t</h2><td><a class=T>ΠΕΡΙ ΔΕΙΝΑΡΧΟΥ</a><td class=K rowspan=5><tr><td><h6>Din</h6>. <h2>1</h2><td>    Περὶ Δεινάρχου τοῦ ῥήτορος οὐδὲν εἰρηκὼς ἐν 
τοῖς περὶ τῶν ἀρχαίων γραφεῖσιν διὰ τὸ μήτε εὑρετὴν 
ἰδίου γεγονέναι χαρακτῆρος τὸν ἄνδρα, ὥσπερ τὸν 
Λυσίαν καὶ τὸν Ἰσοκράτην καὶ τὸν Ἰσαῖον, μήτε τῶν<tr><th>5<td>εὑρημένων ἑτέροις τελειωτήν, ὥσπερ τὸν Δημοσθένη 
καὶ τὸν Αἰσχίνη καὶ 〈τὸν〉 Ὑπερείδην ἡμεῖς κρίνομεν, 
ὁρῶν δὲ καὶ τοῦτον τὸν ἄνδρα παρὰ πολλοῖς ἠξιω‐ 
μένον ὀνόματος ἐπὶ δεινότητι λόγων καὶ ἀπολελοιπότα 
δημοσίους τε καὶ ἰδίους λόγους οὔτε ὀλίγους οὔτ’ εὐ‐<tr><th>10<td>καταφρονήτους, ἡγησάμην δεῖν μὴ παραλιπεῖν αὐτόν, 
ἀλλὰ καὶ περὶ τοῦ βίου καὶ τοῦ χαρακτῆρος αὐτοῦ 
διελθεῖν καὶ διορίσαι τούς τε γνησίους καὶ ψευδεῖς 
λόγους πάντων ἢ τῶν γε πλείστων ἀναγκαιότερον οἶμαι 
τοῖς μὴ ἐκ περιζώματος ἀσκοῦσι ῥητορικήν. ἅμα δὲ<tr><th rowspan=2>15<td>ὁρῶν οὐδὲν ἀκριβὲς οὔτε Καλλίμαχον οὔτε τοὺς ἐκ 
Περγάμου γραμματικοὺς περὶ αὐτοῦ γράψαντας, ἀλλὰ 
παρὰ τὸ μηδὲν ἐξετάσαι περὶ αὐτοῦ τῶν ἀκριβεστέρων 
ἡμαρτηκότας, ὡς μὴ μόνον ἐψεῦσθαι πολλὰ ἀλλὰ καὶ<tr><td>λόγους τοὺς οὐδὲν μὲν αὐτῷ προσήκοντας ὡς Δεινάρ‐<td class=Y rowspan=6>297<tr><th>20<td>χου τούτῳ προστίθεσθαι, τοὺς δ’ ὑπ’ αὐτοῦ γραφέν‐ 
τας ἑτέρων εἶναι λέγειν· ἀλλὰ Δημήτριος ὁ Μάγνης, 
ὃς ἔδοξε γενέσθαι πολυἵστωρ, ἐν τῇ περὶ τῶν ὁμωνύ‐ 
μων πραγματείᾳ λέγων καὶ περὶ τούτου τοῦ ἀνδρὸς 
καὶ ὑπόληψιν παρασχών, ὡς περὶ αὐτοῦ λέξων τι ἀκρι‐<tr><th>25<td>βές, διεψεύσθη τῆς δόξης. οὐθὲν δὲ κωλύει καὶ τὰς 
λέξεις παραθέσθαι τοῦ ἀνδρός. ἔστι δὲ τὰ ὑπ’ αὐτοῦ 
γραφέντα τάδε· ‘Δεινάρχοις δ’ ἐνετύχομεν τέτταρσιν· 
ὧν ἐστιν ὃ μὲν ἐκ τῶν ῥητόρων τῶν Ἀττικῶν, ὃ δὲ 
τὰς περὶ Κρήτην συναγήοχε μυθολογίας, ὃ δὲ πρεσβύ‐<tr><th>30<td>τερος μὲν ἀμφοῖν τούτοιν, Δήλιος δὲ τὸ γένος, πε‐ 
πραγματευμένος τοῦτο μὲν ἔπος, τοῦτο δὲ πράγματα, 
τέταρτος δὲ ὁ περὶ Ὁμήρου λόγον συντεθεικώς. ἐθέλω 
δὲ πρὸς μέρος περὶ ἑκάστου διελθεῖν, καὶ πρῶτον περὶ 
τοῦ ῥήτορος. ἔστι τοίνυν οὗτος κατά γε τὴν ἐμὴν<tr><th>35<td>δόξαν οὐδὲν ἀπολείπων τῆς Ὑπερείδου χάριτος, ὥστ’ 
εἰπεῖν· καὶ νύ κεν ἢ παρέλασσεν. ἐνθύμημα γὰρ φέ‐ 
ρει πειστικὸν καὶ σχῆμα παντοδαπόν, πιθανότητός γε 
μὴν οὕτως εὖ ἥκει, ὥστε παριστάνειν τοῖς ἀκούουσι, 
μὴ ἄλλως γεγονέναι τὸ πρᾶγμα ἢ ὡς αὐτὸς λέγει. καὶ<tr><th rowspan=2>40<td>νομίσειεν ἄν τις εὐήθεις εἶναι τοὺς ὑπολαβόντας τὸν 
λόγον τὸν κατὰ Δημοσθένους εἶναι τούτου· πολὺ γὰρ<tr><td>ἀπέχει τοῦ χαρακτῆρος. ἀλλ’ ὅμως τοσοῦτον σκότους 
ἐπιπεπόλακεν, ὥστε τοὺς μὲν ἄλλους αὐτοῦ λόγους 
σχεδόν που ὑπὲρ ἑξήκοντα καὶ ἑκατὸν ὄντας 〈πάντασ〉<td class=Y rowspan=7>298<tr><th>45<td>ἀγνοεῖν συμβέβηκε, τὸν δὲ μὴ γραφέντα ὑπ’ αὐτοῦ 
μόνον ἐκείνου νομίζεσθαι. ἡ δὲ λέξις ἐστὶ τοῦ Δει‐ 
νάρχου κυρίως ἠθική, πάθος κινοῦσα, σχεδὸν τῇ πι‐ 
κρίᾳ μόνον καὶ τῷ τόνῳ τοῦ Δημοσθενικοῦ χαρακτῆ‐ 
ρος λειπομένη, τοῦ δὲ πιθανοῦ καὶ κυρίου μηδὲν ἐν‐<tr><td><h6>Din</h6>. <h2>1</h2> <h1>(50)</h1><td>δέουσα.‘<tr><td><h6>Din</h6>. <h2>2</h2><td>    ἐκ τούτων οὐδὲν ἔστιν οὔτε ἀκριβὲς ἀλλ’ οὐδὲ ἀλη‐ 
θὲς εὑρεῖν· οὔτε γὰρ γένος τἀνδρὸς οὔτε χρόνους, 
καθ’ οὓς ἦν, οὔτε τόπον, ἐν ᾧ διέτριψε, δεδήλωκεν, 
ὀνόματα δὲ μόνον κοινὰ καὶ περιτρέχοντα ἐσπούδασε<tr><th>5<td>καὶ πλῆθος λόγων εἶπεν οὐδενὶ τῶν ... σύμφωνον. 
ἔδει δὲ τοὐναντίον. ἃ οὖν ἐγὼ αὐτὸς δι’ ἐμαυτοῦ 
κατελαβόμην, ταῦτ’ ἐστίν· Δείναρχος ὁ ῥήτωρ υἱὸς μὲν 
ἦν Σωστράτου, Κορίνθιος δὲ τὸ γένος, ἀφικόμενος δὲ 
εἰς Ἀθήνας, καθ’ ὃν χρόνον ἤνθουν αἵ τε τῶν φιλο‐<tr><th>10<td>σόφων καὶ ῥητόρων διατριβαί, Θεοφράστῳ τε συνεγέ‐ 
νετο καὶ Δημητρίῳ τῷ Φαληρεῖ. εὐφυὴς δὲ περὶ τοὺς 
πολιτικοὺς λόγους γενόμενος ἀκμαζόντων ἔτι τῶν περὶ 
Δημοσθένην ἤρξατο λόγους γράφειν καὶ προῄει κατὰ 
μικρὸν εἰς δόξαν. μάλιστα δὲ ἤκμασε μετὰ τὴν Ἀλε‐<tr><th rowspan=2>15<td>ξάνδρου τελευτήν, Δημοσθένους μὲν καὶ τῶν ἄλλων 
ῥητόρων φυγαῖς ἀιδίοις καὶ θανάτοις περιπεσόντων,<tr><td>οὐδενὸς δ’ ὑπολειπομένου μετ’ αὐτοὺς ἀνδρὸς ἀξίου 
λόγου. καὶ διατετέλεκεν ἐτῶν πεντεκαίδεκα χρόνον 
λόγους συγγράφων τοῖς βουλομένοις, ἕως Κάσσανδρος<td class=Y rowspan=6>299<tr><th>20<td>τὴν πόλιν κατέσχεν. ἐπὶ δὲ Ἀναξικράτους ἄρχοντος, 
ἐφ’ οὗ κατέλυσαν τὴν ἐν τῇ Μουνυχίᾳ φρουρὰν ὑπὸ 
Κασσάνδρου κατασταθεῖσαν οἱ περὶ Ἀντίγονον καὶ 
Δημήτριον 〈τοὺσ〉 βασιλεῖς, αἰτίαν ἔχων ἅμα τοῖς ἐπι‐ 
φανεστάτοις Ἀθηναίων καίτοι ξένος αὐτὸς ὢν κατα‐<tr><th>25<td>λῦσαι τὸν δῆμον, ὁρῶν ἠρεθισμένους τοὺς Ἀθηναίους 
καὶ μάλιστα τῷ πλουτεῖν ἑαυτὸν ὑφορωμένους, μὴ διὰ 
τοῦτο πάθῃ τι δεινόν, εἰσελθεῖν μὲν εἰς δικαστήριον 
οὐχ ὑπέμεινεν, ἐξελθὼν δὲ τῆς πόλεως καὶ ἐλθὼν εἰς 
Χαλκίδα τὴν ἐν Εὐβοίᾳ, τὸν ἀπ’ Ἀναξικράτους χρόνον<tr><th>30<td>ἕως Φιλίππου πεντεκαιδεκαετῆ γενόμενον ἐκεῖ διέ‐ 
τριψεν, εἴ τις αὐτῷ γένοιτο διὰ Θεοφράστου καὶ τῶν<tr><td><h6>Din</h6>. <h2>3</h2><td>ἄλλων φίλων κάθοδος, περιμένων. συγχωρήσαντος δὲ 
τοῦ βασιλέως μετὰ 〈τῶν〉 ἄλλων φυγάδων κἀκείνῳ 
κατελθεῖν, ἀφικόμενος εἰς Ἀθήνας καὶ παρ’ ἑνὶ τῶν 
φίλων Προξένῳ καταχθεὶς 〈τὸ〉 χρυσίον ἀπολλύει<tr><th>5<td>γηραιὸς ὢν ἤδη καὶ τὰς ὄψεις ἀσθενής. ὀλιγώρως δ’ 
ἔχοντος τοῦ Προξένου πρὸς τὴν ζήτησιν, δίκην ἔλα‐ 
χεν αὐτῷ περὶ τῶν χρημάτων αὐτὸς οὐδεπώποτε πρό‐ 
τερον εἰς δικαστήριον παρελθών. οὗτος μὲν ὁ βίος 
τἀνδρός. ἀποδείκνυται δ’ ἕκαστον αὐτῶν ἔκ τε τῶν<tr><th>10<td>ἱστοριῶν τῶν Φιλοχόρου καὶ ἐξ ὧν αὐτὸς περὶ αὐτοῦ 
ξυνέγραψεν ἐν τῷ λόγῳ τῷ κατὰ Προξένου, ὃς εἴρη‐ 
ται μὲν μετὰ τὴν φυγήν, προσκειμένην δὲ ἔχει τὴν 
γραφὴν ταύτην· ‘Δείναρχος Σωστράτου Κορίνθιος 
Προξένῳ, ᾧ σύνειμι, βλάβης ταλάντων δύο. Ἔβλαψέ<td class=Y rowspan=5>300<tr><th>15<td>με Πρόξενος, ὑποδεξάμενος εἰς τὴν οἰκίαν τὴν ἑαυτοῦ 
τὴν ἐν ἀγρῷ, ὅτε πεφευγὼς Ἀθήνηθεν κατῄειν ἐκ 
Χαλκίδος, χρυσίου μὲν στατῆρας ὀγδοήκοντα καὶ δια‐ 
κοσίους καὶ πέντε, οὓς ἐκόμισα ἐκ Χαλκίδος εἰδότος 
Προξένου καὶ εἰσῆλθον ἔχων εἰς τὴν οἰκίαν αὐτοῦ,<tr><th>20<td>ἀργυρώματα δὲ οὐκ ἔλαττον εἴκοσι μνῶν ἄξια, ἐπι‐ 
βουλεύσας τούτοις.‘ οὐ μὴν ἀλλὰ καὶ ἐν αὐτῷ τῷ 
λόγῳ εὐθὺς μὲν ἐν ἀρχῇ περὶ τοῦ μηδεμίαν δίκην 
πρότερον εἰσελθεῖν δεδήλωκεν, ἐν δὲ τοῖς [πρότερον] 
μετὰ ταῦτα πρῶτον μὲν ἐν τῷ προοιμίῳ τὴν βλάβην<tr><th>25<td>τὴν γενομένην αὐτῷ διὰ Προξένου δεδήλωκεν, ἐν δὲ 
τοῖς ἑξῆς περί τε τῆς φυγῆς καὶ τῶν ἄλλων διεξέρχε‐ 
ται πάντων, ἐξ ὧν γίγνεται φανερὰ τὰ προειρημένα, 
καὶ ἔτι πρὸς τούτοις, ὅτι ξένος διέμεινε καὶ γέρων 
ἤδη ὢν εἶπε τὸν λόγον, ἐξ ὧν ἐπὶ τῷ τέλει τῆς δίκης<tr><th>30<td>εἴρηκε. 
    ταῦτα μὲν αὐτὸς ὁ Δείναρχος περὶ ἑαυτοῦ. Φιλό‐ 
χορος δὲ ἐν ταῖς Ἀττικαῖς ἱστορίαις περί τε τῆς φυγῆς 
τῶν καταλυσάντων τὸν δῆμον καὶ περὶ τῆς καθόδου 
πάλιν οὕτως λέγει· ‘Τοῦ γὰρ Ἀναξικράτους ἄρχοντος<tr><th>35<td>εὐθὺ μὲν ἡ τῶν Μεγαρέων πόλις ἑάλω· ὁ δὲ Δημή‐ 
τριος ὁ 〈βασιλεὺσ〉 κατελθὼν ἐκ τῶν Μεγάρων κατε‐ 
σκευάζετο τὰ πρὸς τὴν Μουνυχίαν καὶ τὰ τείχη κατα‐ 
σκάψας ἀπέδωκε τῷ δήμῳ. ὕστερον δὲ εἰσηγγέλθησαν 
πολλοὶ 〈τῶν〉 πολιτῶν, ἐν οἷς καὶ Δημήτριος ὁ Φα‐<td class=Y rowspan=6>301<tr><th>40<td>ληρεύς. τῶν δ’ εἰσαγγελθέντων οὓς μὲν οὐχ ὑπομεί‐ 
ναντας τὴν κρίσιν ἐθανάτωσαν τῇ ψήφῳ, οὓς δ’ ὑπ‐ 
ακούσαντας ἀπέλυσαν.‘ Ταῦτα μὲν οὖν τῆς ὀγδόης. 
ἐν δὲ τῇ ἐνάτῃ φησί· ‘Τοῦ δ’ ἐνιαυτοῦ τουδὶ διελθόν‐ 
τος, ἑτέρου δ’ εἰσιόντος, ἐν ἀκροπόλει σημεῖον ἐγένετο<tr><th>45<td>τοιοῦτον· κύων εἰς τὸν τῆς Πολιάδος νεὼν εἰσελθοῦσα 
καὶ δῦσα εἰς τὸ Πανδρόσειον, ἐπὶ τὸν βωμὸν ἀναβᾶσα 
τοῦ Ἑρκείου Διὸς τὸν ὑπὸ τῇ ἐλαίᾳ κατέκειτο. πά‐ 
τριον δ’ ἐστὶ τοῖς Ἀθηναίοις, κύνα μὴ ἀναβαίνειν εἰς 
ἀκρόπολιν. περὶ τὸν αὐτὸν δὲ χρόνον καὶ ἐν τῷ οὐ‐<tr><td><h6>Din</h6>. <h2>3</h2> <h1>(50)</h1><td>ρανῷ μεθ’ ἡμέραν ἡλίου τ’ ἐξέχοντος καὶ οὔσης αἰθρίας 
ἀστὴρ ἐπί τινα χρόνον ἐγένετο ἐκφανής. ἡμεῖς δ’ ἐρω‐ 
τηθέντες ὑπέρ τε τοῦ σημείου καὶ τοῦ φαντάσματος, 
εἰς ὃ φέρει, φυγάδων κάθοδον ἔφαμεν προσημαίνειν 
ἀμφότερα καὶ ταύτην οὐκ ἐκ μεταβολῆς πραγμάτων<tr><th>55<td>ἐσομένην, ἀλλ’ ἐν τῇ καθεστώσῃ πολιτείᾳ· καὶ τὴν κρί‐ 
σιν ἐπιτελεσθῆναι συνέβη.‘<tr><td rowspan=2><h6>Din</h6>. <h2>4</h2><td class=QE>προειρημένων δὴ τούτων ἓν ἔτι λείπεται καὶ<tr><td>ἀναγκαιότατον, τὴν ἡλικίαν αὐτοῦ διορίσαι, ἵνα καὶ 
περὶ τῶν λόγων τῶν τε γνησίων αὐτοῦ καὶ μὴ σαφές 
τι ἔχωμεν λέγειν. τίθεμεν δὴ αὐτὸν ἑβδομηκοστὸν<td class=Y rowspan=6>302<tr><th>5<td>ἔχοντα ἔτος ἀπὸ τῆς φυγῆς κατεληλυθέναι, ὡς καὶ 
αὐτός φησι, γέροντα αὑτὸν ἀποκαλῶν· ἀφ’ οὗ χρόνου 
καὶ καλεῖν τοὺς ἐν τῇ ἡλικίᾳ ταύτῃ μάλιστα εἰώθαμεν. 
ὑποκειμένων δὲ τούτων ὁλοσχερεῖ λογισμῷ (τὸ γὰρ 
ἀκριβὲς οὐκ ἔχομεν) εἴη ἂν κατὰ Νικόφημον ἄρχοντα<tr><th>10<td>γεγονώς. εἰ δέ τις ἢ πρεσβύτερον ἢ νεώτερον τῶν 
εἰρημένων χρόνων αὐτὸν εἶναι φήσει, πρὸς τῷ μηδὲν 
ὑγιὲς λέγειν καὶ λόγους αὖ πολλοὺς ἀφελεῖται, μᾶλλον 
δὲ πάντας πλὴν πέντε ἢ ἕξ, τῶν μὲν πρεσβύτερον 
αὐτόν, τῶν δὲ νεώτερον εἶναι λέγων. οὐ μὴν ἀλλὰ<tr><th>15<td>καὶ ἄρξασθαι λέγοντες αὐτὸν λόγους συγγράφειν ἀπὸ 
τοῦ πέμπτου ἢ ἕκτου πρὸς τῷ εἰκοστῷ ἔτους οὐκ ἂν 
ἁμάρτοιμεν, ἄλλως τε καὶ τῶν περὶ Δημοσθένη τότε 
ἀκμαζόντων. ἕκτος δὲ καὶ εἰκοστός ἐστιν ἀπὸ Νικο‐ 
φήμου Πυθόδημος. ὥσθ’ ὅσους εὑρίσκομεν πρεσβυ‐<tr><th>20<td>τέρους τούτου τοῦ ἄρχοντος [τοὺς φερομένους εἰς αὐ‐ 
τὸν λόγους] εἴ τις γνησίους θήσεται, ἀπιστοίημεν ἂν 
εἰκότως· ἔτι δὲ καὶ τοὺς ἀπ’ Ἀναξικράτους ἕως Φι‐ 
λίππου τετελεσμένους ἀγῶνας ὁμοίως ἐν τοῖς ψευδέσιν 
ἀναγράφοιμεν ἄν· οὐ γὰρ εἰς Χαλκίδα ἄν τινες ἔπλεον<tr><th rowspan=2>25<td>λόγων χάριν ἢ ἰδίων ἢ δημοσίων· οὐ γὰρ τέλεον ἠπό‐<tr><td>ρουν οὕτω λόγων.<td class=Y rowspan=7>303<tr><td><h6>Din</h6>. <h2>5</h2><td>    ἐπεὶ δὲ ὁ χρόνος τἀνδρὸς ὡς οἷόν τε ἀκριβέστατα 
εὕρηται, πρὸς ὃν καὶ τῶν λόγων τούς τε γνησίους καὶ 
μὴ διακρινοῦμεν, καιρὸς ἤδη καὶ περὶ τοῦ χαρακτῆρος 
αὐτοῦ λέγειν. ἔστι δὲ δυσόριστον. οὐδὲν γὰρ οὔτε<tr><th>5<td>κοινὸν οὔτ’ ἴδιον ἔσχεν οὔτ’ ἐν τοῖς ἰδίοις οὔτ’ ἐν τοῖς 
δημοσίοις ἀγῶσιν, ἀλλὰ καὶ τοῖς Λυσίου παραπλήσιος 
ἔστιν ὅπου γίνεται καὶ τοῖς Ὑπερείδου καὶ τοῖς Δημο‐ 
σθένους λόγοις. καὶ τούτων πολλὰ ἄν τις ἔχοι παρα‐ 
δείγματα ἐκθέσθαι. τοῦ μὲν Λυσιακοῦ χαρακτῆρος<tr><th>10<td>ἔν τε τῷ περὶ Μνησικλέους λόγῳ καὶ ἐν τῷ κατὰ Λυ‐ 
σικράτους ὑπὲρ Νικομάχου καὶ ἐν ἄλλοις πολλοῖς. τοῦ 
δ’ Ὑπερειδείου ταῖς τε οἰκονομίαις ἀκριβεστέρου καὶ 
ταῖς κατασκευαῖς γενναιοτέρου πως ὄντος τῶν Λυσια‐ 
κῶν ἐν πλείοσι μὲν ἢ τριάκοντα Δεινάρχου λόγοις<tr><th>15<td>παραδείγματα εὑρεῖν ἔστιν, οὐχ ἥκιστα δὲ καὶ ἐν τῷ 
περὶ τῆς Ἀγάθωνος διαμαρτυρίας. οὐ μὴν ἀλλὰ καὶ 
τοῦ Δημοσθενικοῦ χαρακτῆρος, ὃν μάλιστα ἐμιμήσατο, 
πολὺ πλείω δύναιτ’ ἄν τις εἰπεῖν, ἄλλως τε καὶ ἐν τῷ 
κατὰ Πολυεύκτου. προοιμιάζεται γὰρ ὁμοίως ἐκείνῳ,<tr><th>20<td>καὶ δι’ ὅλου τοῦ λόγου παραπλήσιος μεμένηκε.<tr><td rowspan=2><h6>Din</h6>. <h2>6</h2><td>    πῶς οὖν ἄν τις δυνηθείη τοὺς γνησίους αὑτῷ 
γνωρίζειν λόγους; πρῶτον μὲν εἰ ἐπίσταιτο τοὺς τῶν 
ἄλλων χαρακτῆρας, ἔπειτα τοὺς μὲν Λυσίου παρα‐<tr><td>πλησίους λόγους τούτῳ προσφέροι, τοὺς δ’ Ὑπερείδου<td class=Y rowspan=6>304<tr><th>5<td>δόξαντας εἶναί τισι Δεινάρχου λέγοι μακρὰ ταῖς ἐπι‐ 
γραφαῖς τῶν βυβλίων χαίρειν εἰπών, τοὺς δὲ τῷ Δη‐ 
μοσθενικῷ χαρακτῆρι προσεληλυθότας ὡς οἷόν τε τού‐ 
του τοῦ ἀνδρὸς διαβεβαιοῖτο εἶναι. ἐπὶ μὲν γὰρ τῶν 
ἄλλων ῥητόρων, οὓς μεμίμηται, μεγίστη γνῶσις ἡ ὁμο‐<tr><th>10<td>είδεια τῶν λόγων. αὐτίκα ὁ μὲν Λυσίας ἔν τε τοῖς 
ἰδίοις καὶ τοῖς δημοσίοις ἀγῶσιν αὐτὸς αὑτῷ ὁμολο‐ 
γούμενός ἐστιν ...... εἰς δὲ τὸν λεκτικὸν τόπον κατὰ 
τὴν τῶν ὀνομάτων σαφήνειαν καὶ σύνθεσιν αὐτοφυῆ 
μὲν καὶ λείαν εἶναι δοκοῦσαν, παντὸς δὲ λόγου κατὰ<tr><th>15<td>τὴν ἡδονὴν διαφέρουσαν. ὁ δ’ Ὑπερείδης κατὰ μὲν 
τὴν ἐκλογὴν τῶν ὀνομάτων ἡττᾶται Λυσίου, κατὰ δὲ 
τὸν πραγματικὸν τόπον διαφέρει. διηγεῖται δὲ πολ‐ 
λαχῶς, ποτὲ μὲν κατὰ φύσιν ποτὲ δὲ ἀπὸ τοῦ τέλους 
ἐπὶ τὴν ἀρχὴν πορευόμενος. πιστοῦταί 〈τε〉 οὐ κατ’<tr><th>20<td>ἐνθύμημα μόνον, ἀλλὰ καὶ κατ’ ἐπιχείρημα πλατύνων. 
ὁ δὲ τούτους τε καὶ τοὺς ἄλλους πάντας ὑπερβαλλό‐ 
μενος Δημοσθένης, ἅπαντα μιμησάμενος καὶ πάντων 
τὰ κάλλιστα ἐκλεξάμενος, δῆλος μὲν καὶ τῇ φωνῇ μό‐ 
νον, δῆλος δὲ καὶ τῷ καθ’ ἕνα ἕκαστον λόγον πρέ‐<tr><th rowspan=2>25<td>ποντι, οὐ μὴν ἀλλὰ καὶ 〈τῇ〉 συνθέσει καὶ τῷ τῶν 
σχηματισμῶν ἀγκύλῳ καὶ τῇ οἰκονομίᾳ καὶ τῷ πάθει<tr><td>καὶ τὸ μέγιστον τῇ δεινότητι. ὁ δὲ Δείναρχος οὔτε 
ὅμοιος ἐν ἅπασίν ἐστιν οὔτ’ ἰδίου τινὸς εὑρετής, δι’ 
οὗ γνώσεταί τις αὐτὸν ἀκριβῶς, ἢ τοῦτον τὸν τρόπον·<td class=Y rowspan=6>305<tr><th>30<td>πολὺ γὰρ ἐμφαίνει μιμήσεις τε καὶ αὐτῶν ὡς πρὸς τῶν 
λόγων τἀρχέτυπον διαφοράν, ὡς καὶ ἐπὶ τῶν Ἰσοκρά‐ 
τους μαθητῶν καὶ αὐτοῦ τοῦ Ἰσοκράτους.<tr><td><h6>Din</h6>. <h2>7</h2><td>    ἔστωσαν δή τινες ἐπιγραφόμενοι λόγοι ὡς ὄντες 
Δεινάρχου, πολλὴν ἔχοντες πρὸς τὰ Λυσιακὰ ὁμοιό‐ 
τητα. τούτων ὁ βουλόμενος ποιεῖσθαι τὴν διάγνωσιν 
πρῶτον μὲν τὴν ἰδιότητα τοῦ ἀνδρὸς ἐκείνου θεωρείτω,<tr><th>5<td>ἔπειτ’ ἐὰν μὲν ἀρετήν τε καὶ χάριν τοῖς λόγοις ἐπαν‐ 
θοῦσαν ἴδῃ καὶ τὴν τῶν ὀνομάτων ἐκλογὴν ἐνοῦσαν 
καὶ τὸ μηδὲν ἄψυχον εἶναι τῶν λεγομένων, θαρρῶν 
λεγέτω τούτους Λυσίου. ἐὰν δὲ μήτε 〈τὸ〉 χάριεν 
ὅμοιον εὑρίσκῃ μήτε τὸ πιθανὸν καὶ τὸ τῶν ὀνομάτων<tr><th>10<td>ἀκριβὲς μήτε 〈τὸ〉 τῆς ἀληθείας ἁπτόμενον, ἐν τοῖς 
Δεινάρχου λόγοις αὐτοὺς ἐάτω. ὁμοίως καὶ ἐπὶ τῶν 
Ὑπερείδου· ἐὰν τῆς μὲν λέξεως τὸ ἰσχυρόν, τῆς δὲ 
συνθέσεως τὸ ἁπλοῦν, τῶν δὲ πραγμάτων τὸ εὔκαιρον, 
τῆς δὲ κατασκευῆς τὸ μὴ τραγικὸν μηδὲ ὀγκῶδες ἔχῃ<tr><th rowspan=2>15<td>(ταῦτα γὰρ μέγιστα ἐκείνου τοῦ ἀνδρὸς ἴδιά ἐστιν), 
Ὑπερείδου λεγέτω. ἐὰν δὲ ἐνδεεστέρως ἐν αὐτοῖς τού‐ 
τοις ἔχῃ, κἂν τὰ ἄλλα πάντα μὴ φαύλως ᾖ γεγραμ‐ 
μένα, ἐν τοῖς Δεινάρχου πάλιν ἀναγραφέτω. τὸ δ’<tr><td>αὐτὸ καὶ περὶ Δημοσθένους ὑπολαμβάνομεν. ἐὰν μὲν<td class=Y rowspan=7>306<tr><th>20<td>καὶ ἡ τῆς λέξεως μεγαλοπρέπεια καὶ ἡ τῆς συνθέσεως 
ἐξαλλαγὴ καὶ τὸ τῶν παθῶν ἔμψυχον καὶ τὸ διὰ πάσης 
κεραίας διῆκον πικρὸν καὶ νοερὸν τό τε πνεῦμα καὶ 
ἡ δεινότης πᾶσι παρέπηται, μηθὲν ἔτι τὸ κωλῦον ἔστω 
〈ἐν τοῖσ〉 Δημοσθένους αὐτοὺς ἀναγράφειν. ἐὰν δ’<tr><th>25<td>ἐλλείπῃ τὸ ἐν ἑκάστῳ τούτων ἄκρον ἢ τὸ διὰ πάσης 
ἰδέας ὅμοιον, μενέτωσαν ἐν τοῖς Δειναρχείοις. ὡς δὲ 
καθόλου εἰπεῖν, δύο τρόπους τῆς διαφορᾶς ὡς πρὸς 
τὰ ἀρχαῖα μιμήσεως εὕροι τις ἄν· ὧν ὃ μὲν φυσικός 
τέ ἐστι καὶ ἐκ πολλῆς κατηχήσεως καὶ συντροφίας λαμ‐<tr><th>30<td>βανόμενος, ὃ δὲ τούτῳ προσεχὴς ἐκ τῶν τῆς τέχνης 
παραγγελμάτων. περὶ μὲν οὖν τοῦ προτέρου τί ἄν τις 
καὶ λέγοι; περὶ δὲ τοῦ δευτέρου τί ἂν ἔχοι τις εἰπεῖν 
〈ἢ〉 ὅτι πᾶσι μὲν τοῖς ἀρχετύποις αὐτοφυής τις ἐπιπρέπει 
χάρις καὶ ὥρα, τοῖς δ’ ἀπὸ τούτων κατεσκευασμένοις,<tr><th>35<td>κἂν ἐπ’ ἄκρον μιμήσεως ἔλθωσι, πρόσεστίν τι ὅμως τὸ 
ἐπιτετηδευμένον καὶ οὐκ ἐκ φύσεως ὑπάρχον. καὶ 
τούτῳ τῷ παραγγέλματι οὐ ῥήτορες μόνον ῥήτορας 
διακρίνουσιν ἀλλὰ καὶ ζωγράφοι τὰ Ἀπελλοῦ καὶ τῶν 
ἐκεῖνον μιμησαμένων καὶ πλάσται τὰ Πολυκλείτου καὶ<tr><th>40<td>γλυφεῖς τὰ Φειδίου.<tr><td rowspan=2><h6>Din</h6>. <h2>8</h2><td>    καὶ οἱ μὲν Πλάτωνα μιμεῖσθαι λέγοντες καὶ τὸ μὲν 
ἀρχαῖον καὶ ὑψηλὸν καὶ εὔχαρι καὶ καλὸν οὐ δυνά‐ 
μενοι λαβεῖν, διθυραμβώδη δὲ ὀνόματα καὶ φορτικὰ<tr><td>εἰσφέροντες κατὰ τοῦτ’ ἐλέγχονται ῥᾳδίως. οἱ δὲ Θου‐<td class=Y rowspan=6>307<tr><th>5<td>κυδίδην ζηλοῦν λέγοντες καὶ τὸ μὲν εὔτονον καὶ στε‐ 
ρεὸν καὶ δεινὸν καὶ τὰ τούτοις ὅμοια χαλεπῶς ἐκ‐ 
λαμβάνοντες, τοὺς δὲ σολοικοφανεῖς σχηματισμοὺς καὶ 
τὸ ἀσαφὲς προχειριζόμενοι, πάνυ εὐχερῶς ἂν ἁλί‐ 
σκοιντο ἐκ τούτου τοῦ παραγγέλματος. ὥς πέρ γε καὶ<tr><th>10<td>ἐπὶ τῶν ῥητόρων οἱ μὲν Ὑπερείδην μιμούμενοι, δια‐ 
μαρτόντες τῆς χάριτος ἐκείνης καὶ τῆς ἄλλης δυνά‐ 
μεως, αὐχμηροί τινες ἐγένοντο, οἷοι γεγόνασι Ῥοδιακοὶ 
ῥήτορες οἱ περὶ Ἀρταμένην καὶ Ἀριστοκλέα καὶ Φιλά‐ 
γριον καὶ Μόλωνα· οἱ δ’ Ἰσοκράτην καὶ τὰ Ἰσο‐<tr><th>15<td>κράτους ἀποτυπώσασθαι θελήσαντες ὕπτιοι καὶ ψυχροὶ 
καὶ ἀσύστροφοι καὶ ἀναληθεῖς· οὗτοι δ’ εἰσὶν οἱ περὶ 
Τίμαιον καὶ Ψάωνα καὶ Σωσιγένην. οἱ δὲ Δημοσθέ‐ 
νην προχειρισάμενοι καὶ τὰς ἀρετὰς τὰς ἐκείνου διώ‐ 
κοντες τῆς μὲν προαιρέσεως ἕνεκα ἐπῃνέθησαν, οὐ μὴν<tr><th>20<td>ἴσχυσαν τὰ κράτιστα τῶν ἐκείνου τοῦ ῥήτορος ἔργων 
λαβεῖν. τούτων ἄριστον ἄν τις θείη τὸν Δείναρχον 
γενέσθαι. λείπεται δὲ Δημοσθένους κατὰ 〈μὲν〉 τὴν 
ἐκλογὴν τῶν ὀνομάτων τῇ δεινότητι, κατὰ δὲ τὴν σύν‐ 
θεσιν τῇ ποικιλίᾳ τῶν σχημάτων καὶ τῇ ἐξαλλαγῇ,<tr><th rowspan=2>25<td>κατὰ δὲ τὴν εὕρεσιν τῶν ἐπιχειρημάτων τῷ μὴ καινὰ 
καὶ παράδοξα λαμβάνειν ἀλλὰ φανερὰ καὶ ἐν τῷ μέσῳ<tr><td>κείμενα, κατὰ δὲ τὴν οἰκονομίαν τῇ τάξει καὶ ταῖς 
ἐξεργασίαις τῶν ἐπιχειρημάτων καὶ ταῖς προκατασκευ‐ 
αῖς καὶ ταῖς ἐφόδοις καὶ τοῖς ἄλλοις τεχνικοῖς παραγ‐<td class=Y rowspan=6>308<tr><th>30<td>γέλμασιν, ἃ περὶ ταύτην ἐστὶ τὴν ἰδέαν, μάλιστα δ’ 
αὐτοῦ λείπεται τῇ συμμετρίᾳ καὶ τῷ καιρῷ 〈καὶ τῷ〉 
πρέποντι. λέγω δὲ ταῦτα οὐκ ἐν τῷ καθόλου τρόπῳ, 
ὡς μηδὲν τούτων κατορθοῦντος, ἀλλ’ ἐν τῷ κοινοτέρῳ 
καὶ ὡς ἐπὶ τὸ πολύ. δι’ αὐτὸ γὰρ τοῦτο καὶ ἄγροικόν<tr><th>35<td>τινες Δημοσθένην ἔφασαν 〈αὐτὸν〉 εἶναι, κατὰ τὸ ἐλ‐ 
λιπὲς τῆς οἰκονομίας ταύτην περὶ αὐτοῦ τὴν δόξαν 
λαβόντες· τὸ γὰρ ἄγροικον τοῦ πολιτικοῦ σώματος οὐ 
μορφῇ, κατασκευῇ δὲ καὶ διαθέσει τινὶ τῆς μορφῆς 
διήνεγκεν.<tr><td><h6>Din</h6>. <h2>9</h2><td>    ἃ μὲν οὖν ἐνεδέχετο περὶ τοῦ χαρακτῆρος τοῦ ἀν‐ 
δρὸς εὑρεῖν τε καὶ γράψαι, ταῦτ’ ἐστίν, ἐπὶ δὲ τὴν 
τῶν λόγων διάγνωσιν τρέψομαι. τοῖς μὲν οὖν γνη‐ 
σίοις αὐτὸ τὸ τῆς ἀναγραφῆς προσέσται μόνον, τοῖς<tr><th>5<td>δὲ ψευδέσι τὰ τοῦ τ’ ἐλέγχου καὶ τῆς αἰτίας διηκρι‐ 
βωμένα, δι’ ἣν ἕκαστον ἀθετοῦμεν αὐτῶν. ἐπεὶ δ’ 
ἀναγκαία πρὸς ταῦτα ἡ τῶν χρόνων διάγνωσις, τοὺς 
Ἀθήνησιν ἄρξαντας, ἀφ’ οὗ Δείναρχον ὑπεθέμεθα γε‐ 
γονέναι χρόνου, μέχρι τῆς δοθείσης αὐτῷ μετὰ τὴν<tr><th rowspan=2>10<td>φυγὴν καθόδου, γενομένους ἑβδομήκοντα, προθήσομεν. 
εἰσὶ δὲ οἵδε· Νικόφημος, Καλλιμήδης, Εὐχάριστος, 
Κηφισόδοτος, Ἀγαθοκλῆς, Ἐλπίνης, Καλλίστρατος,<tr><td>Διότιμος, Θούδημος, Ἀριστόδημος, Θέελλος, Ἀπολλό‐ 
δωρος, Καλλίμαχος, Θεόφιλος, Θεμιστοκλῆς, Ἀρχίας,<td class=Y rowspan=5>309<tr><th>15<td>Εὔβουλος, Λυκίσκος, Πυθόδοτος, Σωσιγένης, Νικό‐ 
μαχος, Θεόφραστος, Λυσιμαχίδης, Χαιρωνίδας, Φρύ‐ 
νιχος, Πυθόδημος· ἐπὶ τούτου πρῶτον αὐτὸν εἰς δι‐ 
καστήριον λόγους συγγράφειν ὑπεθέμεθα. μετὰ δὲ 
τοῦτον Εὐαίνετος, Κτησικλῆς, Νικοκράτης, Νικήτης,<tr><th>20<td>Ἀριστοφάνης, Ἀριστοφῶν, Κηφισοφῶν, Εὐθύκριτος, 
Ἡγήμων, Χρέμης, Ἀντικλῆς, 〈Ἡγησίασ〉, Κηφισόδωρος, 
Φιλοκλῆς· ἐπὶ τούτου τὴν φρουρὰν ἐδέξαντο Ἀθη‐ 
ναῖοι, καὶ ὁ δῆμος κατελύθη. Ἄρχιππος, Νέαιχμος, 
Ἀπολλόδωρος, Ἄρχιππος, Δημογένης, Δημοκλείδης,<tr><th>25<td>Πραξίβουλος, Νικόδωρος, Θεόφραστος, Πολέμων, Σι‐ 
μωνίδης, Ἱερομνήμων, Δημήτριος, Καίριμος, Ἀναξι‐ 
κράτης· ἐπὶ τούτου ἡ κατασταθεῖσα ὑπὸ Κασσάνδρου 
ὀλιγαρχία κατελύθη, καὶ οἱ εἰσαγγελθέντες ἔφυγον, ἐν 
οἷς καὶ Δείναρχος ἦν. Κόροιβος, Εὐξένιππος, Φερε‐<tr><th rowspan=2>30<td>κλῆς, Λεώστρατος, Νικοκλῆς, Κλέαρχος, Ἡγέμαχος, 
Εὐκτήμων, Μνησίδημος, Ἀντιφάτης, Νικίας, Νικό‐ 
στρατος, Ὀλυμπιόδωρος, Φίλιππος .... ἐπὶ τούτου 
κάθοδος ἐδόθη τοῖς τε ἄλλοις φυγάσι καὶ Δεινάρχῳ<tr><td>ὑπὸ βασιλέως Δημητρίου.<td class=Y rowspan=6>310<tr><th>35<td><a class=T>Δημόσιοι λόγοι γνήσιοι.</a><tr><td><h6>Din</h6>. <h2>10</h2><td>    κατὰ Πολυεύκτου βασιλεύειν λαχόντος δοκιμασία· 
‘πολλὰ καὶ ἀγαθὰ γένοιτο.‘ Κατὰ Πολυεύκτου ἐκ‐ 
φυλλοφορηθέντος ὑπὸ τῆς βουλῆς ἔνδειξις· ‘πάλαι 
θαυμάζω ὑμῶν.‘ Κατὰ Πολυεύκτου περὶ τοῦ γεω‐<tr><th>5<td>φανίου· ‘περὶ μὲν αὐτῆς τῆς μηνύσεως.‘ Περὶ τοῦ 
γεωφανίου ἐπίλογος· ‘βραχύν, ὦ ἄνδρες.‘ Κατὰ Πυ‐ 
θέου ξενίας· ‘ἱκανὴ μὲν ἦν πρόφασις.‘ Κατὰ Πυθέου 
περὶ τῶν κατὰ τὸ ἐμπόριον· ‘ἐπειδὴ τοῖς μὲν λέγειν 
τῶν ῥητόρων.‘ Κατὰ Τιμοκράτους· ‘ὥσπερ δίκαιόν<tr><th>10<td>ἐστι.‘ Κατὰ Λυκούργου εὔθυναι· ‘οἶδα, ὅτι, κἂν μη‐ 
δὲν ὑμῖν.‘ Συνηγορία Αἰσχίνῃ κατὰ Δεινίου· ‘βου‐ 
λοίμην ἄν, ὦ ἄνδρες.‘ Κατὰ Φορμισίου ἀσεβείας· 
‘ἆρά γ’ εἴ τινες.‘ Κατὰ Καλλαίσχρου περὶ τῶν τιμῶν· 
‘πολλάκις, ὦ Ἀθηναῖοι.‘ Τυρρηνικός· ‘ἅπαντα συμβή‐<tr><th>15<td>σεσθαι ἔτι.‘ Κατὰ Διονυσίου τοῦ ἐπὶ τῆς διοική‐ 
σεως· ‘ἴσως μέν, ὦ Ἀθηναῖοι.‘ Καθ’ Ἱμεραίου εἰσαγ‐ 
γελτικός· ‘οὐδένα νομίζω, ὦ Ἀθηναῖοι.‘ Εἰσαγγελία 
κατὰ Πιστίου· ‘ὥσπερ καὶ ὑμῶν ἕκαστος.‘ Κατ’ Ἀγα‐ 
σικλέους εἰσαγγελία ξενίας· ‘οὐδένα πώποτε οἶμαι.‘<tr><th>20<td>Κατὰ Θεοκρίνου ἔνδειξις· ‘τοῦ πατρός, ὦ ἄνδρες.‘ 
τοῦτον Καλλίμαχος ἐν τοῖς Δημοσθένους φέρει. Κατὰ 
Στεφάνου παρανόμων· ‘ὑπάρχει τοῦ νόμου δεδωκότος, 
ὦ ἄνδρες.‘ Κατὰ Καλλισθένους εἰσαγγελία· ‘οὐκ 
ἀγνοῶ, 〈ὦ〉 ἄνδρες.‘ Διαδικασία Φαληρέων πρὸς<td class=Y rowspan=5>311<tr><th>25<td>Φοίνικας ὑπὲρ τῆς ἱερωσύνης τοῦ Ποσειδῶνος· ‘εὔχο‐ 
μαι, νὴ τὴν Ἀθηνᾶν, πρέπειν δή.‘ Πρὸς τὴν Κηφι‐ 
σοφῶντος ἀπογραφήν· ‘πρῶτον μέν, ὦ ἄνδρες, δέομαι.‘ 
Ὁ ὕστερος· ‘τὰ μὲν περὶ τὴν ὠνήν.‘ Ἀπολογία δια‐ 
μαρτυρίας πρὸς τὴν Χάρητος .... εἰσαγγελία κατὰ Φει‐<tr><th>30<td>διάδου γραμματέως· ‘οὔτ’ ἔχθρας οὐδεμιᾶς ἕνεκα.‘ 
Κατὰ Φιλοκλέους ὑπὲρ τῶν Ἁρπαλείων· ‘τί χρὴ λέ‐ 
γειν τὸ πρὸς τῶν.‘ Κατὰ Γνωδίου περὶ τῶν Ἁρπα‐ 
λείων· ‘οὐκ ἄδηλον.‘ Κατ’ Ἀριστονίκου περὶ τῶν 
Ἁρπαλείων· ‘εὐτύχημα μὲν ἦν, ὦ ἄνδρες.‘ Κατὰ Δημο‐<tr><th>35<td>σθένους περὶ τῶν Ἁρπαλείων· ‘ὁ μὲν δημαγωγὸς ὑμῖν.‘ 
Κατὰ Ἀριστογείτονος περὶ τῶν Ἁρπαλείων· ‘πάνθ’, 
ὡς ἔοικεν, ὦ ἄνδρες.‘ 
<a class=T>Ψευδεπίγραφοι δημόσιοι.</a><tr><td rowspan=2><h6>Din</h6>. <h2>11</h2><td>    Κατὰ Θεοδώρου εὐθυντικός· ‘ἥκιστα μέν, ὦ ἄνδρες.‘ 
πρεσβύτερός ἐστι τῆς Δεινάρχου ἡλικίας. εἴρηται γὰρ 
ἐπὶ Θεοφίλου ἢ Θεμιστοκλέους ἄρχοντος μετὰ Θέελ‐<tr><td>λον ἄρχοντα ἐνιαυτῷ τρίτῳ 〈ἢ τετάρτῳ〉, ὡς ἐξ αὐτοῦ<td class=Y rowspan=6>312<tr><th>5<td>τοῦ λόγου γίνεται φανερόν, οὔπω πέμπτον 〈καὶ δέκα‐ 
τον〉, ὡς ἐδείξαμεν, ἔτος ἔχοντος αὐτοῦ. Κατὰ Κηρύ‐ 
κων· ‘εἰ μὲν ὁ πατήρ, ὦ ἄνδρες.‘ οὗτος ὁ ἀγὼν εἴρη‐ 
ται ἐπ’ ἄρχοντος Εὐβούλου ἢ Λυκίσκου τοῦ μετ’ Εὔ‐ 
βουλον, οὔπω εἰκοστ〈ὸν ἔτος ἔχ〉οντος αὐτοῦ ... ὁ μὲν<tr><th>10<td>γὰρ λόγος περί τινος ἀποψηφισθέντος γέγονεν ἐπ’ 
Ἀρχίου τοῦ μετὰ Θεμιστοκλέα. δῆλον δ’ ἕκαστον τῶν 
εἰρημένων ἐξ αὐτοῦ τοῦ λόγου γίγνεται. Κατὰ Μο‐ 
σχίωνος, ἀπογραψαμένου αὐτὸν Νικοδίκου· ‘τῶν ἀπο‐ 
ψηφισαμένων, ὦ ἄνδρες, τουτουὶ Μοσχίωνος συμβα‐<tr><th>15<td>λών.‘ καὶ οὗτος ὁ λόγος κατὰ τοὺς αὐτοὺς χρόνους 
τῷ προτέρῳ εἴρηται. δηλοῦται δ’ ἔκ τε αὐτῆς 〈τῆσ〉 
ἀρχῆς τοῦ λόγου καὶ [τὰ] τῶν ἑξῆς. Κατὰ Μενε‐ 
κλέους ἀπαγωγῆς· ‘ὦ ἄνδρες δικασταί, καὶ τῶν νόμων 
καθ’ οὕς.‘ καὶ οὗτος εἴρηται παιδὸς ὄντος ἔτι Δεινάρχου.<tr><th>20<td>ὁ μὲν γὰρ κρινόμενός ἐστι Μενεκλῆς ὁ τὴν ἱέρειαν 
Νῖνον ἑλών, ὁ δὲ κατηγορῶν υἱὸς τῆς Νίνου. ἔστι 
δὲ ταῦτα πρεσβύτερα τῆς Δεινάρχου ἀκμῆς. ὁ μὲν 
γὰρ Δημοσθένους περὶ τοῦ ὀνόματος [δεδηλώκαμεν] 
λόγος, ἐν ᾧ τούτων μέμνηται, κατὰ Θέελλον ἢ Ἀπολ‐<tr><th rowspan=2>25<td>λόδωρον ἄρχοντα τετέλεσται, ὡς ἐν τοῖς περὶ Δημο‐<tr><td>σθένους δεδηλώκαμεν. εἰ δ’ ὡς τεθνηκότος ἤδη τοῦ 
Μενεκλέους ὁ Δημοσθένης ἐκεῖ μέμνηται λέγων· ‘ἑω‐ 
ρᾶτε γὰρ πάντες αὐτὸν χρώμενον, ἕως ἔζη, Μενεκλεῖ‘, 
παλαιὸς λόγος τίς ἐστιν. ὅτι δὲ οὗτος ὁ Μενεκλῆς,<td class=Y rowspan=5>313<tr><th>30<td>ἐν αὐτῷ τῷ λόγῳ δεδήλωκεν ὁ κατηγορῶν. Διαδικα‐ 
σία Ἀθμονεῦσι περὶ τῆς μυρρίνης καὶ τῆς μίλακος· 
‘εὔχομαι δὴ τῇ Δήμητρι καὶ τῇ Κόρῃ.‘ πρεσβύτερός 
ἐστι τῆς Δεινάρχου ἀκμῆς. εἴρηται γὰρ ἐπὶ Νικομά‐ 
χου ἄρχοντος, ὡς ἐξ αὐτοῦ τοῦ λόγου γίγνεται δῆλον,<tr><th>35<td>ἓν πρὸς τοῖς εἴκοσιν ἔτος τοῦ ῥήτορος ἔχοντος. οἱ 
μὲν οὖν 〈πρεσβύτεροι〉 τῆς ἀκμῆς αὐτοῦ φερόμενοι 
ψευδεπίγραφοι [εἰς αὐτὸν] λόγοι εἰσὶν οἵδε. μετὰ δὲ 
τὴν ἐξ Ἀθηνῶν εἰς Χαλκίδα ἀναχώρησιν οἵδε· Δια‐ 
δικασία τῆς ἱερείας τῆς Δήμητρος πρὸς τὸν ἱεροφάν‐<tr><th>40<td>την· ‘πολλῶν καὶ παραδόξων, ὦ ἄνδρες δικασταί.‘ οὗ‐ 
τος ὁ λόγος ἤδη πεφευγότος αὐτοῦ εἴρηται, ὡς ἐξ 
αὐτοῦ γίγνεται φανερόν. μέμνηται γὰρ ἐν αὐτῷ 〈ὁ 
λέγων〉 τῆς κατασχούσης ὀλιγαρχίας. Κατὰ Τιμοκρά‐ 
τους εἰσαγγελτικὸς δήμου καταλύσεως· ‘ἔργα ποιεῖς.‘<tr><th rowspan=2>45<td>οὗτος καὶ ἀπ’ αὐτῆς τῆς ἐπιγραφῆς ἐστι δῆλος ψευδ‐ 
επίγραφος ὤν. Κατὰ Σπουδίου· ‘καὶ ἐν τῷ δήμῳ 
κατηγορήσειν ὑπεσχόμην.‘ μετὰ τὴν κατάλυσιν τῆς ὀλι‐ 
γαρχίας εἴρηται καὶ οὗτος ἤδη Δεινάρχου [φαίνεται]<tr><td>φεύγοντος, ὡς ἐξ αὐτοῦ μάλιστα τοῦ λόγου γίγνεται<td class=Y rowspan=6>314<tr><td><h6>Din</h6>. <h2>11</h2> <h1>(50)</h1><td>φανερόν. Διαδικασία Εὑδανέμων πρὸς Κήρυκας ὑπὲρ 
τοῦ κανῶς· ‘οὐδαμῶς τοιαῦτα πράγματα.‘ καὶ οὗτος 
κατὰ τοὺς αὐτοὺς χρόνους εἴρηται, πεφευγότος ἤδη 
τοῦ ῥήτορος, ὡς ἐν αὐτῷ τῷ λόγῳ πάλιν δηλοῦται. 
Ἀττικός· ‘πάντων ἦσαν ὁμοίως.‘ καὶ οὗτος εἴρηται ἐν<tr><th>55<td>ἐκείνοις τοῖς χρόνοις, ὡς καὶ ἐν αὐτῷ τῷ λόγῳ φανε‐ 
ρὸν γίγνεται. Αἰτωλικός· ‘καὶ ἡμεῖς, ὦ ἄνδρες Αἰτω‐ 
λοί, πρέσβεις.‘ οὗτος καθεστώσης τῆς ὀλιγαρχίας ὑπὸ 
τῶν Ἀθήνηθεν φυγάδων εἴρηται δεομένων τοὺς Αἰτω‐ 
λοὺς αὑτοῖς βοηθεῖν, ἐπεὶ καὶ ὁ Κάσσανδρος αὐτοῖς<tr><th>60<td>ἐλευθέροις οὖσιν ἐπεχείρει, ὡς ἐν αὐτῷ τῷ λόγῳ γί‐ 
γνεται τοῦτο δῆλον. οὔκουν εἰκὸς φίλον ὄντα τὸν 
Δείναρχον τῶν τὴν ὀλιγαρχίαν καταστησάντων τοῖς 
καταλύειν ἐπιχειροῦσιν συναγωνίζεσθαι, οὐδ’ αὐτοὺς 
Ἀθήνηθε λόγους †καταλαμβάνειν οἷόν τ’ ἐστί. Διφίλῳ<tr><th>65<td>δημηγορικός, αἰτοῦντι δωρεάς· ‘διὰ τὸ μὴ ῥᾴδιον εἶναι.‘ 
τοῦτον ἐπείσθην ὑπὸ Δημοσθένους γεγράφθαι τὸν 
λόγον, ὅτι τὰς δωρεὰς ἔγραψεν αὐτῷ Δημοσθένης, ὡς 
Δείναρχος ἐν τῷ κατὰ Δημοσθένους λόγῳ δεδήλωκε, 
καὶ ὅτι ἐπὶ τέλει 〈τοῦ〉 λόγου ὁ Δίφιλος Δημοσθένην<tr><th rowspan=2>70<td>παρακαλεῖ συνήγορον. ἀπίθανον δὲ οἶμαι εἶναι τὰς 
μὲν τιμὰς οὕτω γράφειν εὐνοοῦντα τῷ Διφίλῳ τὸν 
Δημοσθένην, λόγον δὲ παρὰ Δεινάρχου λαβόντα περι‐<tr><td>ιδεῖν. Ἑρμίᾳ ἐμπορίου ἐπιμελητῇ περὶ τῶν κατηγορη‐ 
θέντων ἀπολογία· ‘δέομαι ὑμῶν, ὦ ἄνδρες.‘ ἀπ’ αὐ‐<td class=Y rowspan=6>315<tr><th>75<td>τοῦ τοῦ χαρακτῆρος εὕροι τις ἂν οὐκ ὄντα τὸν λόγον 
Δεινάρχου (ὑδαρής τε γὰρ καὶ ἀσθενὴς καὶ ψυχρός 
ἐστιν), ἀλλὰ μᾶλλον αὐτὸν ἄν τις θείη Δημοκλείδου ἢ 
Μενεσαίχμου ἢ τῶν ἄλλων τῶν τοιούτων τινός. ἀφαι‐ 
ροῦμαι δὲ καὶ τοὺς ὑπὲρ Μενεσαίχμου λόγους ἀμφό‐<tr><th>80<td>τέρους αὐτοῦ, ὧν ὃ μέν ἐστιν περὶ τῆς Δήλου θυσίας· 
‘ἱκετεύομεν ὑμᾶς καί‘· ὃ δὲ πρὸς Περικλέα καὶ Δημο‐ 
κράτην, οὗ ἡ ἀρχή· ‘νομίζομεν, ὦ ἄνδρεσ‘ διά τε τὸν 
χαρακτῆρα (ὑδαρὴς γὰρ καὶ κεχυμένος καὶ ψυχρός) καὶ 
ὅτι ὁ λέγων αὐτούς, ὢν οὔτε ἄδοξος καὶ μετὰ Λυκοῦρ‐<tr><th>85<td>γον τὴν διοίκησιν τῶν δημοσίων χρημάτων παραλαβών, 
ἐξητασμένος δὲ πολλάκις αὐτός, ὡς ἐν τοῖς λόγοις περὶ 
ἁπάντων μηνύει, καὶ ἐν ἰδίοις καὶ ἐν δημοσίοις ἀγῶ‐ 
σιν οὐκ ἂν ἦν ἀδύνατος, ὥστε Δεινάρχῳ λογογράφῳ· 
χρῆσθαι. Ὑπὲρ τοῦ μὴ ἐκδοῦναι Ἅρπαλον Ἀλεξάνδρῳ<tr><th>90<td>‘οὐκ ἄξιον ἄρα θαυμάζειν.‘ οὐδ’ οὗτος ὁ λόγος ἐμ‐ 
φαίνει τὸν Δεινάρχου χαρακτῆρα. εἰ γὰρ κἂν μηδὲν 
ἄλλο, τό γ’ οὖν ἠλίθιον καὶ σοφιστικὸν εὕροι τις ἂν 
ἐν αὐτῷ πολύ, τὸ πλεῖστον ἀπέχον τῶν Δεινάρχου 
χαρακτήρων. Δηλιακός· ‘Ἀπόλλωνος καὶ Ῥοιοῦς τῆς<tr><th rowspan=2>95<td>Σταφύλου.‘ οὗτος οὐ τοῦ ῥήτορος ἀλλ’ ἑτέρου τινὸς<tr><td>συγγραφέως ἐστί. δηλοῖ δ’ ἐκ τοῦ τρόπου καὶ τοῦ 
χαρακτῆρος ἀρχαϊκὸς ὢν καὶ περιτρέχων τὴν τοπικὴν 
Δήλου καὶ Λέρου ἱστορίαν. Κατὰ Δημοσθένους παρα‐ 
νόμων· ‘εἰώθατε, ὦ ἄνδρες.‘ οὗτος ἐν τοῖς Περγαμη‐<td class=Y rowspan=6>316<tr><td><h6>Din</h6>. <h2>11</h2> <h1>(100)</h1><td>νοῖς πίναξι φέρεται ὡς Καλλικράτους. ἐγὼ δ’, εἰ μὲν 
ἐκείνου ἐστίν, οὐκ οἶδα (οὐδὲ γὰρ ἐνέτυχον τῶν Καλλι‐ 
κράτους οὐδενί), ὅτι δὲ πάμπολυ τῶν Δεινάρχου λό‐ 
γων ἀφέστηκεν, εὐτελής τε ὢν καὶ κενὸς καὶ οὐκ ἀπέ‐ 
χων ἰδιωτικῆς φλυαρίας, πείθομαι.<tr><th>105<td><a class=T>Ἰδιωτικοὶ γνήσιοι.</a><tr><td><h6>Din</h6>. <h2>12</h2><td>    Κατὰ Προξένου βλάβης, ὃν αὐτὸς εἶπεν ὑπὲρ αὑ‐ 
τοῦ· ‘εἴ τίς μοι θεῶν, ὦ ἄνδρες.‘ Κατὰ Κηφισοκλέους 
καὶ τῶν οἰκείων βλάβης· ‘ἃ μὲν ἐγκαλῶν, ὦ ἄνδρες.‘ 
Πρὸς Φανοκλέα βλάβης ἀπολογία· ‘ᾤμην μὲν ἐγώ, ὦ<tr><th>5<td>ἄνδρες.‘ Πρὸς Λυσικράτην ὑπὲρ Νικομάχου βλάβης· 
‘ἄνδρες δικασταί, ὅτι μὲν ἰδιώτης.‘ Συνηγορία Παρ‐ 
μένοντι ὑπὲρ ἀνδραπόδου βλάβης· ‘καὶ παραγεγενη‐ 
μένος ὕστερον, ἄνδρες δικασταί, ἔγωγε ἔγνων, ὅτι 
Παρμένων ἀδικεῖται.‘ Κατὰ Ποσειδίππου κλοπῆς·<tr><th rowspan=2>10<td>‘ἀδικηθείς, ὦ ἄνδρες.‘ Κατὰ Ἡδύλης ἀποστασίου· 
‘καταλιπόντος †ἐνοτίου πατρός.‘ Ἀποστασίου πρὸς 
Ἀρχέστρατον· ‘πολλὰ καὶ ἀγαθὰ γένοιτο.‘ Συνηγορία 
Ἡγελόχῳ ὑπὲρ ἐπικλήρου· ‘ὥσπερ καὶ ἡμῶν ἕκαστος.‘<tr><td>Ἐπικληρικὸς ὑπὲρ τῆς Ἰοφῶντος θυγατρός· ‘ἄνδρες<td class=Y rowspan=6>317<tr><th>15<td>δικασταί, οὐ πένης ὤν.‘ 〈Ὁ〉 ὕστερος· ‘ἄμαχον γὰρ 
ἦν, ὦ ἄνδρες.‘ Διαμαρτυρία, ὡς οὐδὲ εἰσὶν ἐπίδικοι 
〈αἱ〉 Ἀριστοφῶντος θυγατέρες· ‘τοῦ νόμου δεδωκότος, 
ὦ ἄνδρες.‘ Κατὰ Πεδιέως κακώσεως παιδὸς ὀρφανοῦ· 
‘μηδεὶς ὑμῶν, ὦ ἄνδρες, θαυμάσῃ.‘ Διαμαρτυρία περὶ<tr><th>20<td>τοῦ Εὐίππου κλήρου πρὸς Χάρητα· ‘πολλάκις ἤδη 
ἤκουσα.‘ Ὑπὲρ τοῦ Μνησικλέους κλήρου· ‘δικαίαν, ὦ 
〈ἄνδρεσ〉, δέησιν.‘ Κατὰ Προξένου ὕβρεως· ‘ὑβριστής 
ἐστιν, ὦ ἄνδρες.‘ 〈Ἀπολογία〉 πληγῶν, ἔδει δ’ ἐπι‐ 
γεγράφθαι ‘Ἀπολογία ὕβρεως Ἐπιχάρει πρὸς Φιλωτά‐<tr><th>25<td>δην‘· ‘τὸν θαυμαστόν, ὦ ἄνδρες.‘ Κατὰ Κλεομέδοντος 
αἰκίας· ‘ὅτι μέν, ὦ ἄνδρες, καὶ ὁ πατὴρ Θεόδωρος δή.‘ 
Πρὸς Διοσκουρίδην περὶ νεώς· ‘δικαίως ἂν οἶμαι, ὦ 
ἄνδρες.‘ Ἐρανικὸς πρὸς τοὺς Πατροκλέους παῖδας· 
‘ἃ μὲν ἀδικούμενος, ὦ ἄνδρες.‘ Πρὸς Ἀμεινοκράτην<tr><th>30<td>διαδικασία περὶ καρπῶν χωρίου· ‘ἐπὶ τούτοις, ὦ ἄν‐ 
δρες, ἀνάγκη ἐστί.‘ Περὶ τοῦ ἵππου· ‘τοῦ μὲν ἀγῶ‐ 
νος, ὦ ἄνδρες.‘ Ὁ ὕστερος· ‘ἐβουλόμην ἄν, ὦ ἄνδρες.‘ 
Λυσικλείδῃ κατὰ Δάου ὑπὲρ ἀνδραπόδων· ‘ἃ μὲν ἀδι‐ 
κούμενος, ὦ ἄνδρες.‘ Παραγραφὴ πρὸς Βιώτην· ‘ὅτι<tr><th rowspan=2>35<td>μέν, ὦ ἄνδρες, καὶ αὐτὸς ἀπείρως.‘ Κατὰ Θεοδώρου 
ψευδομαρτυριῶν· ‘νομίζομεν, ὦ ἄνδρες.‘ Ἀγάθωνι<tr><td>συνηγορία· ‘ὥσπερ καὶ αὐτὸς εἴρηκεν Ἀγάθων.‘ Ἀπο‐ 
στασίου ἀπολογία Αἰσχύλῳ πρὸς Ξενοφῶντα· ‘χρή‐ 
σασθαι μέν, ὦ ἄνδρες.‘ Κατὰ Καλλίππου μεταλλικός·<td class=Y rowspan=6>318<tr><th>40<td>‘ὅτι μέν, ὦ ἄνδρες, Κάλλιππος.‘ Ὑπὲρ υἱοποιήτου, 
ἔδει δ’ ἐπιγεγράφθαι ‘Ὑπὲρ Θεοδώρου, ὃν ἐποιήσατο 
υἱὸν Ἀρχεφῶν‘· ‘βουλοίμην ἄν, ὦ ἄνδρες, ὥσπερ καλὸν 
καὶ δίκαιον.‘ Περὶ τοῦ Ἀρχεφῶντος κλήρου· ‘καὶ δί‐ 
καιον εἶναι νομίζων.‘<tr><th>45<td><a class=T>Ἰδιωτικοὶ ψευδεπίγραφοι.</a><tr><td><h6>Din</h6>. <h2>13</h2><td>    Πρὸς Πεδιέα παραγραφή· ‘κατὰ τὸν νόμον τοῦτον.‘ 
οὗτος ὁ λόγος εἴρηται ἐπὶ Ἀριστοδήμου ἄρχοντος, ὡς 
ἐξ αὐτοῦ τοῦ λόγου γίνεται δῆλον. οἱ μὲν γὰρ εἰς 
Σάμον ἀποσταλέντες κληροῦχοι κατὰ τοῦτον τὸν ἄρ‐<tr><th>5<td>χοντα ἀπεστάλησαν, ὡς Φιλόχορος ἐν ταῖς ἱστορίαις 
λέγει. Δείναρχος δ’ οὔπω δέκατον ἔτος τηνικαῦτα 
εἶχε. Πρὸς Μελήσανδρον ὑπὲρ τῆς τριηραρχίας· ‘ὥσ‐ 
περ οἱ νόμοι κελεύουσιν.‘ οὗ ἂν ὁ λόγος ..... ἀλλ’ 
ὁ μὲν λέγων ὡς ἐπὶ Μόλωνος ἄρχοντος γεγενημένου<tr><th rowspan=2>10<td>τοῦ ἀδικήματος ποιεῖται τὸν λόγον. φησὶν δὲ τῷ 
ὑστέρῳ ἔτει εἰσιέναι τὸν ἀγῶνα ἐπὶ Νικοφήμου ἄρχον‐ 
τος, καθ’ ὃν εὑρίσκεται γεγεννημένος ὁ Δείναρχος. 
Πρὸς Βοιωτὸν ὑπὲρ τοῦ ὀνόματος· ‘οὐδεμιᾷ φιλο‐<tr><td>πραγμοσύνῃ.‘ εἰ καὶ μὴ τοῖς ἄλλοις οἱ Δημοσθένους<td class=Y rowspan=5>319<tr><th>15<td>ἀφαιρούμενοι τοῦτον τὸν λόγον καὶ Δεινάρχῳ προσ‐ 
άπτοντες ἐλέγχοιντο, τῷ χρόνῳ γ’ οὖν ἐπιδειχθεῖεν ἂν 
ψευδόμενοι. μέμνηται γὰρ ὡς νεωστὶ τῆς εἰς Πύλας 
ἐξόδου γεγενημένης, ἡ δ’ εἰς 〈Πύλασ〉 Ἀθηναίων ἔξοδος 
ἐπὶ Θουδήμου ἄρχοντος ἐγένετο, ὄγδοον ἔτος Δεινάρχου<tr><th>20<td>ἔχοντος. Πρὸς Μαντίθεον περὶ προικός· ‘πάντων ἐστὶν 
ἀνιαρότατον.‘ οὗτος ἀκολουθεῖ τῷ προτέρῳ λόγῳ καὶ 
πολλὰ ἔχει κατὰ 〈τὴν〉 λέξιν τοιαῦτα, ἃ εἴη ἂν τοῦ 
αὐτοῦ ῥήτορος, ἔξω τῆς τῶν Δεινάρχου ἡλικίας ....... 
πολλοῖς ἔτεσιν ὕστερον ἠγώνισται τὸν ἀγῶνα ὁ κατή‐<tr><th>25<td>γορος, ἀλλὰ δύο ἢ τρισίν, ὡς ἀκριβέστερον περὶ αὐ‐ 
τῶν ἐν τῇ 〈περὶ〉 Δημοσθένους γραφῇ δεδηλώκαμεν. 
Ἀθηνάδῃ συνηγορία περὶ τῆς σχεδίας πρὸς Ἀμύντιχον· 
‘φίλος μοι καὶ ἐπιτήδειος ὤν. Ὁ ὕστερος· ‘οἴομαι μὲν 
ὑμᾶς, ὦ ἄνδρες.‘ Διοπείθους ἔτι περὶ Ἑλλήσποντον<tr><th>30<td>τοῦ τῶν Ἀθηναίων στρατηγοῦ διατρίβοντος εἴρηται ὁ 
λόγος, ὡς ἐξ αὐτοῦ γίνεται φανερόν. ἔστι δὲ ὁ χρόνος 
κατὰ Πυθόδοτον ἄρχοντα, ὡς δηλοῖ Φιλόχορος σὺν 
τοῖς ἄλλοις τοῖς ...... ἐπὶ τούτου τοῦ ἄρχοντος οὐ‐ 
δέπω εἰκοστὸν ἔχων ἔτος. Πρὸς Μήκυθον μεταλλικός·<tr><th>35<td>‘πριάμενοι μέταλλον, ὦ ἄνδρες.‘ ἐπὶ Νικομάχου ἄρ‐ 
χοντος εἴρηται ὁ λόγος οὗτος. φησὶ γὰρ ὁ λέγων ἐπ’ 
Εὐβούλου μὲν μισθώσασθαι τὸ μέταλλον, τρία δὲ ἔτη 
ἐργασάμενος, ἐκβαλλόμενος ὑπὸ τοῦ πλησίον ἔχοντος 
μέταλλα, λαχεῖν αὐτῷ τὴν δίκην κατὰ Νικόμαχον ἄρ‐<td class=Y rowspan=3>320<tr><th>40<td>χοντα, Δεινάρχου ἓν καὶ εἰκοστὸν ἔτος ἔχοντος. Σα‐ 
τύρῳ πρὸς Χαρίδημον ἐπιτροπῆς ἀπολογία· ‘μὴ μεγά‐ 
λου κινδύνου συμβεβηκότος.‘ καὶ οὗτος ἐπὶ Νικομάχου 
εἴρηται. Ὑπὲρ ἀντιδόσεως 〈πρὸσ〉 Μεγακλείδην· ‘εἰ μὲν 
ἔδει, ὦ ἄνδρες, πρὸς τρεῖς ἢ τέτταρας.‘ ὁ μὲν λέγων<tr><th>45<td>ἐστὶν Ἀφαρεύς, ἔξω δ’ ἐστὶ τῶν Δεινάρχου χρόνων 〈ὁ 
λόγοσ〉. εἴρηται γὰρ ἐπὶ τοῦ στρατηγοῦ Τιμοθέου ζῶν‐ 
τος κατὰ τὸν χρόνον τὸν τῆς μετὰ Μενεσθέως στρατη‐ 
γίας, ἐφ’ ᾗ τὰς εὐθύνας ὑποσχὼν ἑάλω. Τιμόθεος δὲ 
τὰς εὐθύνας ὑπέσχηκεν ἐπὶ Διοτίμου τοῦ μετὰ Καλ‐<tr><td><h6>Din</h6>. <h2>13</h2> <h1>(50)</h1><td>λίστρατον, ὅτε καὶ <a class=La>*****</a><td class=Y>321</table>
<script>
var IL = ["Line", "Section"];
document.body.onload=f();
</script>
</body>
</html>
