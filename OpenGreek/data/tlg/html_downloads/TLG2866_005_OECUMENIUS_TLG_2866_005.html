<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>OECUMENIUS :: Fragmenta in epistulam ad Galatas (in catenis) :: TLG 2866 005</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2866.htm">2866</a> 005&nbsp;:: <strong><a class=CaCo href="2866.htm">OECUMENIUS</a></strong>&nbsp;:: <strong>Fragmenta in epistulam ad Galatas </strong>(in catenis)</p>
<p class="AuthorInfo"><a class=CaCo href="2866.htm">OECUMENIUS</a> <a class="CanonEpi">Phil.
Rhet.</a><br />(<a class="CanonDat">A.D. 6</a>)</p><p class="WorkInfo"><strong>Fragmenta in epistulam ad Galatas </strong>(in catenis)</p><p class="EditionInfo"><a class=CaE>Source: Staab, K. (ed.), <em>Pauluskommentar aus der griechischen Kirche aus Katenenhandschriften gesammelt</em>. Münster: Aschendorff, 1933: 446–448.</a></p><p class="CitationStyle">Citation: Page&nbsp;&mdash; (line)</p>
<tr><td class=qS colspan=3> <tr><th>9t<td><a class=T>Gal 2,11—16</a><td class=K rowspan=6><tr><th>9<td class=QE>Εὐσέβιος ὁ Παμφίλου ἐν τῇ Ἐκκλησιαστικῇ ἱστορίᾳ ἀποδείκνυσι<tr><th>10<td>μὴ εἶναι τὸν <span class=Xp>Κηφᾶν</span> τοῦτον τὸν Πέτρον, ἀλλ’ ὁμώνυμον αὐτῷ ἕνα 
τῶν ἑβδομήκοντα. καὶ πιθανὸς ὁ λόγος· οὐ γὰρ ἂν ὁ Πέτρος ἐδεήθη 
πάλιν ὑποστολῆς, ὅστις ἤδη περὶ τούτου ἀπολογησάμενος ἦν ἐν Ἰερουσα‐ 
λὴμ καὶ πείσας ἅπαντας, ὅτε τῷ Κορνηλίῳ συμφαγών, τινὰς τῶν ἐκ 
περιτομῆς ἐσκανδάλισεν. εἰ δὲ τοῦτο παρὰ τὴν ἀρχὴν τοῦ κηρύγματος<tr><th>15<td>ποιήσας ἔπεισεν ἅπαντας ὡς οὐ κακῶς ἐποίησεν, τοῦ πνεύματος αὐτὸν 
εἰς τοῦτο ἐνάγοντος, πῶς ἂν νῦν μετὰ τοσοῦτον χρόνον, μετὰ τὸ πεῖραν 
δοῦναι τὸν Πέτρον τῆς οἰκείας ἀρετῆς, ἐδεήθη πάλιν τῆς τοιαύτης 
οἰκονομίας; 
    Τὸ δὲ <span class=Xp>ὅτι κατεγνωσμένος ἦ</span>ν<span class=Xp>,</span> δύνασαι καὶ οὕτω νοῆσαι·<tr><th>20<td>γέγονε μοι, φησί, πρόφασις τοῦ <span class=Xp>κατὰ πρόσωπον αὐτῷ ἀντι‐ 
στῆναι</span> καὶ διελέγξαι αὐτόν. ἄλλο μὲν οὐδὲν ἢ τὸ περὶ τοῦ συνεσθίειν 
τοῖς ἐν ἀκροβυστίᾳ κατεγνωσμένος ἦν ἀπὸ τῶν Ἰουδαίων ὅτε τῷ 
Κορνηλίῳ συνέφαγεν. εἰ γὰρ μὴ προκατεγνώσθη παρ’ αὐτῶν σκανδα‐ 
λισθέντων ἐκεῖ, οὐκ ἂν νῦν ὑπεστάλη· μὴ ὑποσταλέντος δέ, οὐχ ἦν χρεία<tr><th rowspan=2>25<td>τοῦ τε ἐλέγχου, τῆς τε κατὰ πρόσωπον ἀντιστάσεως. τί δὲ ὅλως ὠφελεῖ 
ἡ κατὰ πρόσωπον ἀντίστασις; ὅτι εὐκαίρως ἐποίησε λεχθῆναι ἔμπροσθεν 
τῶν Ἰουδαίων τὸ <span class=Xp>ἡμεῖς φύσει Ἰουδαῖοι καὶ οὐκ ἐξ ἐθνῶν 
ἁμαρτωλο</span>ί<span class=Xp>, εἰδότες ὅτι οὐ δικαιοῦται ἄνθρωπος ἐξ</span><tr><td><span class=Xp>ἔργων νόμου ἐὰν μὴ διὰ πίστεως Ἰησοῦ Χριστο</span>ῦ<span class=Xp>, καὶ</span><td class=Y rowspan=15>446<tr><td><h2>447</h2><td><span class=Xp>ἡμεῖς εἰς Χριστὸν Ἰησοῦν ἐπιστεύσαμε</span>ν<span class=Xp>, ἵνα δικαιω‐ 
θῶμεν ἐκ πίστεως Χριστοῦ καὶ οὐκ ἐξ ἔργων νόμο</span>υ<span class=Xp>. 
</span>διὰ τὸ λεχθῆναι οὖν ταῦτα ἔμπροσθεν πάντων γέγονεν ἡ κατὰ πρόσωπον 
ἀντίστασις, ἐπεὶ ἐχρῆν, εἴπερ ἄρα τι σφάλμα ἦν, κατ’ ἰδίαν ἐγκαλέσαι καὶ<tr><th>5<td>διορθώσασθαι τοῦ κυρίου λέγοντος· <span class=Xp>ἐὰν ἁμάρτῃ ὁ ἀδελφός 
σο</span>υ<span class=Xp>, ἔλεγξον αὐτὸν κα</span>τ<span class=Xp>’ ἰδία</span>ν<span class=Xp>,</span> ἀπειθοῦντι δὲ καὶ ἑτέρους καὶ 
τὴν ἐκκλησίαν ἐπίστησον.<tr><th>8t<td><a class=T>Gal 3,23</a><tr><th>8<td>    Ἐδήλωσεν ὅτι ἄνωθεν ἡ εἰς Χριστὸν πίστις προώριστο, ἀλλὰ νῦν 
γέγονε τοῖς ἀνθρώποις καταφανής, ὅτε καὶ ἡ ἐνανθρώπησις.<tr><th>10t<td><a class=T>Gal 4,9</a><tr><th>10<td>    <span class=Xp>Ἀσθενῆ καὶ πτωχὰ</span> αὐτὰ καλεῖ, οὐ διὰ τὴν εὐτέλειαν αὐτῶν 
—τί γὰρ οὐρανοῦ καὶ γῆς μεγαλοπρεπέστερον; τί δὲ ἡλίου καὶ σελήνης 
καὶ ἄστρων τιμαλφέστερον; —ἀλλὰ διὰ τὸ ἐστερῆσθαι νοῦ καὶ ζωῆς 
καὶ αἰσθήσεως.<tr><th>14t<td><a class=T>Gal 4,17</a><tr><th>14<td class=QE>Οὐκ ἐπ’ ἀγαθῷ, φησί, τὴν αὐτὴν ὑμῶν εἰς Χριστὸν πίστιν<tr><th>15<td>ἀσπάζονται, ἀλλ’ ἵνα ὑμᾶς ταύτης ἐκκλείσαντες ἑαυτοῖς ἀναπείσωσιν 
ἕπεσθαι, ὅτι πρὸς ὑμετέραν ἀπάτην τὸ τοιοῦτον αὐτοῖς μεμηχάνηται.<tr><th>17t<td><a class=T>Gal 4,20</a><tr><th>17<td>    Ὅρα ἀγάπην. οὐκ ἀρκοῦμαι, φησί, τοῖς γράμμασιν, <span class=Xp>παρεῖναι 
πρὸς ὑμᾶς</span> ἐζήτουν καὶ <span class=Xp>ἀνταλλάξαι</span> θρήνοις καὶ ὀλοφυρμοῖς 
τὴν διὰ ῥημάτων διδασκαλίαν, ἵνα, φησί, μετὰ θρήνων ὑμᾶς ἐδίδαξα.<tr><th>20<td>καὶ γὰρ <span class=Xp>ἀπορῶ</span> τί εἴπω περὶ ὑμῶν. πόθεν οὕτως οἱ ὑψωθέντες τῇ 
γνώσει τοῦ εὐαγγελίου κατεβλήθητε καὶ περισύρεσθε χαμαί, πάλιν 
ἐχόμενοι τοῦ νόμου;<tr><th>23t<td><a class=T>Gal 6,2</a><tr><th>23<td>    Ἢ ὅτι τὸ <span class=Xp>τὰ ἀλλήλων βάρη</span> καὶ ἐλαττώματα <span class=Xp>βαστάζειν 
</span>κατὰ τοῦτο πλήρωσίς ἐστι τοῦ νόμου τοῦ Χριστοῦ καθ’ ὃ ἐξ ἀγάπης<tr><th>25<td>γίνεται· πληρωτικὴ δὲ ἡ ἀγάπη τοῦ θείου νόμου.<td class=Y rowspan=3>447<tr><td><h2>448</h2> <h1>(1t)</h1><td><a class=T>Gal 6,15</a><tr><th rowspan=2>1<td>    <span class=Xp>Καινὴ κτίσις</span> ἐστί, φησί, τὰ πάντα· πάντες γὰρ οἵ τε ἐμπερί‐ 
τομοι καὶ ἀκρόβυστοι πιστεύσαντες <span class=Xp>καινὴ κτίσις</span> γεγόναμεν, τοῦ 
<span class=Xp>παλαιοῦ ἀνθρώπου</span> ταφέντος καὶ ἡμῶν ἐν τῇ κολυμβήθρᾳ<tr><td>ἀναγεννηθέντων.<td class=Y>448</table>
<script>
var IL = ["Line", "Page"];
document.body.onload=f();
</script>
</body>
</html>
