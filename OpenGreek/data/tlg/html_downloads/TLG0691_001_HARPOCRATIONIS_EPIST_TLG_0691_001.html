<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
<title>HARPOCRATIONIS EPISTULA :: Epistula :: TLG 0691 001</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0691.htm">0691</a> 001&nbsp;:: <strong><a class=CaCo href="0691.htm"><em>HARPOCRATIONIS EPISTULA</em></a></strong>&nbsp;:: <strong>Epistula</strong></p>
<p class="AuthorInfo"><a class=CaCo href="0691.htm"><em>HARPOCRATIONIS EPISTULA</em></a> <a class="CanonEpi">Epist.
Med.
Astrol.</a>, <span class="CanonSyn">fort. auctore Harpocratione Alexandrino</span><br />(<a class="CanonDat">A.D. 4?</a>)</p>
<p class="CanonVid"><a class="CaV">Cf. et <em>CYRANIDES</em> (1482)</a></p>
<p class="WorkInfo"><strong>Epistula</strong></p><p class="EditionInfo"><a class=CaE>Source: Graux, C. (ed.), “Lettre inédite d’Harpocration à un empereur” [<em>Revue philologique </em>2] 1878: 70–77.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><td><h2>t</h2><td><a class=T>Ἁρποκρατίων Καίσαρι Αὐγούστῳ χαίρειν.</a><td class=K rowspan=5><tr><td><h2>1</h2><td>    Πολλῶν ἐπιχειρησάντων ἐν τῷ βίῳ, Σεβαστὲ Καῖσαρ, παραδοῦναι πολλὰ 
παράδοξα μηδενὸς πρὸς τέλος ἀγαγεῖν τὰς ἐπαγγελίας δυνηθέντος διὰ τὸν 
τῆς εἱμαρμένης ταῖς διανοίαις αὐτῶν ἐπικείμενον ζόφον, μόνος δοκῶ τῶν ἀπ’ 
αἰῶνος ἀνθρώπων πεποιηκέναι τι παράδοξον.<tr><td><h2>2</h2><td><a class=ML><div class=V2></div></a>Ἐπιχειρήσας γὰρ πράγμασιν 
ἅπερ θνητῆς μέτρα φύσεως ὑπερβαίνει, τούτοις τε μετὰ πολλῶν βασάνων καὶ κιν‐ 
δύνων, τὸ καθῆκον τέλος ἐπέθηκα.<tr><td><h2>3</h2><td><a class=ML><div class=Jq></div></a>Ἀσκήσας 〈γὰρ τὴν〉 γραμματικὴν 
ἐπιστήμην ἐν τοῖς τῆς Ἀσίας κλίμασι καὶ πάντων τῶν ἐκεῖ βελτίων γενόμενος, 
διέγνων ἕως τινὸς τῆς ἐπιστήμης ἀπολαύειν.<tr><td rowspan=2><h2>4</h2><td><a class=ML><div class=V3></div></a>Καὶ πλεύσας εἰς τὴν περι‐ 
σπούδαστον Ἀλεξάνδρειαν μετὰ συχνοῦ ἀργυρίου, τοὺς ἐντελεστάτους τῶν<tr><td>φιλολόγων παρώδευον, καὶ φιλοπονίας ἕνεκα καὶ συνέσεως ὑπὸ πάντων ἐπαινού‐ 
μενος.<td class=Y rowspan=5>70<tr><td><h2>5</h2><td><a class=ML><div class=J0></div></a>Ἐφοίτων δὲ συνεχῶς καὶ εἰς τὰς τῶν διαλεκτικῶν ἰατρῶν διατρι‐ 
βάς· ἤρων γὰρ περισσῶς ταύτης τῆς ἐπιστήμης.<tr><td><h2>6</h2><td><a class=ML><div class=V4></div></a>Ἐπεὶ δὲ καιρὸς ἦν εἰς 
οἶκον ἀπιέναι, κατὰ τρόπον ἤδη μοι καὶ τῆς ἰατρικῆς προϊούσης, περιῄειν τὰς 
βιβλιοθήκας ἐκζητῶν· εὑρὼν δὲ βίβλον τινὰ Νεκεψὼ τεσσαρεσκαίδεκα 
θεραπείας ὅλου τοῦ σώματος καὶ παντὸς πάθους κατὰ ζῴδιον περιέχουσαν διὰ<tr><th>5<td>λίθων τε καὶ βοτανῶν, τὰ τῆς ἐπαγγελίας παράδοξα ἐξεπληττόμην.<tr><td rowspan=2><h2>7</h2><td><a class=ML><div class=VD></div></a>Ἦν 
δὲ, ὡς ἔοικε, βασιλικῆς μωρίας κενὸς τῦφος· σκευάσας γὰρ τὸν ὑπ’ αὐτοῦ θαυ‐<tr><td>μαζόμενον «<span class=Xp>τροχίσκον ἡλιακὸ</span>ν<span class=Xp>»</span> καὶ τὰς λοιπὰς δυνάμεις, 
ἐν πάσαις τῶν παθῶν θεραπείαις ἠστόχησα.<td class=Y rowspan=9>71<tr><td><h2>8</h2><td><a class=ML><div class=V2></div></a>Θανάτου δὲ τραχυτέραν ὑπολα‐ 
βὼν εἶναι τὴν πλάνην, ὑπὸ τῆς λύπης ἐδαπανώμην· καὶ γὰρ προπετέστερον τῇ 
γραφῇ πεπιστευκὼς ἔγραψα περὶ τῆς ἐνεργείας αὐτῶν, καὶ τοῖς γονεῦσιν ὡς ἤδη 
πειράσας καὶ ὑποστρέφειν ἐπηγγελλόμην.<tr><td><h2>9</h2><td><a class=ML><div class=V1></div></a>Ἐν μὲν οὖν τῇ Ἀλεξανδρείᾳ 
μένειν οὐχ οἷόν τε ἦν διὰ τὸν τῶν ὁμοτέχνων γέλωτα—καὶ γὰρ ἰδίως τὰ καλὰ 
φθονεῖται—, εἰς οἶκον δὲ ἀπιέναι πάλιν προθυμίαν οὐκ εἶχον μικρότερος τῶν 
ἐπαγγελιῶν εὑρημένος.<tr><td><h2>10</h2><td><a class=ML><div class=JU></div></a>Περιήειν δὲ τὴν Αἴγυπτον οἴστρῳ τῆς ψυχῆς 
ἐλαστρούμενος, καὶ ζητῶν τι 〈τῆσ〉 προπετοῦς παγγελίας ἐργάσασθαι, ἢ τούτου 
μὴ τυχὼν θανάτῳ λοιπὸν ἀφιέναι τὸν βίον.<tr><td><h2>11</h2><td><a class=ML><div class=V2></div></a>Ἀεὶ δέ μου τῆς ψυχῆς προ‐ 
μαντευομένης θεοῖς ὁμιλῆσαι, συνεχῶς εἰς οὐρανὸν τὰς χεῖρας ἐκτείνων τοὺς 
θεοὺς ἐλιτάνευον δι’ ὀνείρου φαντασίας ἢ διὰ πνεύματος θείου χαρίσασθαί μοί τι 
τοιοῦτο, δι’ οὗ γαυριάσας ἱλαρὸς εἰς τὴν Ἀλεξάνδρειαν καὶ τὴν πατρίδα κατελθεῖν<tr><th>5<td>δυνηθῶ.<tr><td><h2>12</h2><td><a class=ML><div class=J2></div></a>Γενόμενος οὖν ἐν Διὸς πόλει—ἀρχαιοτάτην 〈λέγω〉 τῆς Αἰγύπτου 
πόλιν καὶ πολλὰ ἱερὰ ἔχουσαν—, διέτριβον αὐτόθι· ἦσαν γὰρ ἀρχιερεῖς φι‐ 
λόλογοι καὶ ποικίλοις κεκοσμημένοι μαθήμασι.<tr><td><h2>13</h2><td><a class=ML><div class=V4></div></a>Προβαίνοντος δὲ τοῦ χρόνου 
καὶ τῆς πρὸς αὐτούς μοι φιλίας μᾶλλον αὐξανούσης, ἐπυνθανόμην εἴ τι τῆς μαγι‐ 
κῆς ἐνεργείας σώζεται.<tr><td><h2>14</h2><td><a class=ML><div class=JW></div></a>Καὶ τῶν μὲν πλειόνων ἐπαγγελίας 
ὁμοίας τῇ προπετείᾳ μου φερόντων κατέγνων· ἑνὸς δέ τινος διὰ τὸ σοβαρὸν 
τῶν ἠθῶν καὶ τὸ τῆς ἡλικίας μέτρον πιστευθῆναι δυναμένου οὐκ 〈ἀν〉εχαιτίσθην 
τῆς φιλίας.<tr><td><h2>15</h2><td class=JA>Ἐπηγγείλατο δὲ οὗτος αὐτοπτικὴν ἔχειν λεκάνης ἐνέργειαν.<td class=Y rowspan=4>72<tr><td><h2>16</h2><td>Παρεκάλεσα οὖν αὐτὸν ἐν τοῖς ἐρημοτάτοις τόποις τῆς πόλεως σὺν ἐμοὶ 
περιπατῆσαι, μηδὲν ὧν ἔχρῃζον ἐμφήνας.<tr><td><h2>17</h2><td><a class=ML><div class=V1></div></a>Ἀπελθόντων οὖν ἡμῶν εἴς τι 
ἄλσος ἡσυχίᾳ βαθυτάτῃ περιεχόμενον, αἰφνίδιος περιπεσὼν ἐπὶ στόμα καὶ 
κλαίων τῶν ποδῶν εἰχόμην τοῦ ἀρχιερέως.<tr><td rowspan=2><h2>18</h2><td class=V1>Ἐκπλαγέντος δὲ αὐτοῦ διὰ τὸ<tr><td>ἀπροσδόκητον τῆς θέας καὶ πυνθανομένου τίνος ἕνεκε τοῦτο ποιήσαιμι, ἔφασκον 
ἐν αὐτῷ τὴν ἐξουσίαν εἶναι τῆς ἐμῆς ψυχῆς· ἔχειν γάρ με ἀνάγκην θεῷ ὁμιλῆσαι, 
ἧς ἐπιθυμίας ἂν ἁμάρτω, μέλλω ἀποτάσσεσθαι τῷ βίῳ.<td class=Y rowspan=11>73<tr><td><h2>19</h2><td><a class=ML><div class=V7></div></a>Ἀναστήσας δέ με 
ἀπὸ τῆς γῆς καὶ παρηγορήσας προσηνεστάτοις λόγοις, ἀσμένως ταῦτα ποιεῖν 
ἐπηγγέλλετο, καὶ ἐκέλευσεν ἁγνεύειν ἡμέραις τρισί.<tr><td><h2>20</h2><td><a class=ML><div class=V7></div></a>Διαχυθείσης 
δέ μου τῆς ψυχῆς ἐπὶ ταῖς ἐπαγγελίαις τοῦ ἀρχιερέως, ἠσπασάμην αὐτοῦ τὴν 
δεξιὰν καὶ εὐχαρίστουν, κρουνηδόν μοι τῶν δακρύων φερομένων· φυσικῶς γὰρ 
ἀπροσδόκητος χαρὰ πλείονα λύπης ἐκκαλεῖται δάκρυα.<tr><td><h2>21</h2><td><a class=ML><div class=V7></div></a>Ἐπανελθόντες δὲ 
ἐκ τοῦ ἄλσους, περὶ τὴν ἁγνείαν ἐγιγνόμεθα, ἐμοὶ τῶν ἡμερῶν διὰ τὴν προσ‐ 
δοκίαν ἐνιαυτῶν ἀπαριθμουμένων.<tr><td><h2>22</h2><td><a class=ML><div class=Jo></div></a>Ἐπιστάσης δὲ τῆς τρίτης 
ἡμέρας, ὑπὸ τὸν ὄρθρον πορευθεὶς ἠσπασάμην τὸν ἀρχιερέα.<tr><td><h2>23</h2><td><a class=ML><div class=VA></div></a>Εὐτρέπιστο 
δὲ αὐτῷ οἶκος καθαρὸς καὶ τὰ λοιπὰ τὰ πρὸς τὴν ἐπίσκεψιν.<tr><td><h2>24</h2><td><a class=ML><div class=VA></div></a>Ἐγὼ δὲ κατὰ 
προμήθειαν τῆς ψυχῆς εἶχον, ἀγνοοῦντος τοῦ ἀρχιερέως, χάρτην καὶ μέλαν 
ἐπὶ 〈τῷ〉 σημειώσασθαι τῶν λεγομένων ἃ ἂν δεήσῃ.<tr><td><h2>25</h2><td><a class=ML><div class=V5></div></a>Ἀνακρίνοντος δέ 
με τοῦ ἀρχιερέως πότερον ψυχῇ νεκροῦ τινος ἢ θεῷ ὁμιλῆσαι βουλοίμην, 
ἔφην Ἀσκληπιῷ, εἶναι δὲ τὸ τέλειον τῆς χάριτος εἰ μόνῳ μοι πρὸς μόνον 
ὁμιλεῖν ἐπιτρέψειεν· ὅ μοι οὐχ ἡδέως μέν—τοῦτο γὰρ ἐνέφαινον οἱ τῆς<tr><th>5<td>ὄψεως χαρακτῆρες—, πλὴν ἐπηγγείλατο.<tr><td><h2>26</h2><td><a class=ML><div class=Jy></div></a>Καὶ ἐγκλείσας με εἰς τὸν 
οἶκον καὶ καθῖσαι κελεύσας ἄντικρυς τοῦ θρόνου εἰς ὃν ἔμελλεν ὁ θεὸς καθέ‐ 
ζεσθαι, προαγαγὼν διὰ τῶν ἀπορρήτων ὀνομάτων τὸν θεὸν καὶ ἐξελθὼν ἔκλεισε 
τὴν θύραν.<tr><td rowspan=2><h2>27</h2><td><a class=ML><div class=J8></div></a>Καθεζομένου δέ μου καὶ ἐκλυομένου τοῦ σώματος καὶ τῆς 
ψυχῆς διὰ τὸ παράδοξον τῆς θέας—οὔτε γὰρ τοὺς τῆς ὄψεως χαρακτῆρας οὔτε<tr><td>τὴν τοῦ περικειμένου κόσμου καλλονὴν ἀνθρώπου λόγος διασαφῆσαι δύναιτ’ 
ἄν—, 〈ἀν〉ατείνας οὖν τὴν δεξιὰν ἤρξατο λέγειν ὁ μακάριος·<td class=Y rowspan=10>74<tr><td><h2>28</h2><td><a class=ML><div class=VA></div></a> 
«Παρὰ θεῷ τῷ ἔχοντι θέσσαλε· προϊόντος δὲ τοῦ χρόνου καὶ γνωσθέντων 
τῶν σῶν ἐπιτευγμάτων ὡς θεὸν ἄνθρωποί σε θρησκεύουσιν.<tr><td><h2>29</h2><td><a class=ML><div class=V9></div></a>Ἐπερώτα 
οὖν περὶ ὧν θέλεις, ἀσμένως ἐμοῦ πάντα παρέξοντος.»<tr><td><h2>30</h2><td><a class=ML><div class=V7></div></a>Ἐγὼ δὲ μόλις 
μὲν—κατεπεπλήγμην 〈γὰρ〉 καὶ πεπληρώμην τὸν νοῦν εἰς τὴν τοῦ θεοῦ 
βλέπων μορφήν—, ὅμως οὖν ἐπυνθανόμην δι’ ἣν αἰτίαν ἐπὶ ταῖς 
τοῦ Νεκεψὼ δυνάμεσιν ἠστόχησα.<tr><td><h2>31</h2><td><a class=ML><div class=Jm></div></a>Πρὸς ὃ ὁ θεὸς εἶπεν· «Ὁ βασιλεὺς 
Νεκεψὼ, ἀνὴρ φρενηρέστατος καὶ πάσαις κεκοσμημένος ἀρεταῖς, παρὰ μὲν 
θείας φωνῆς οὐδὲν ὧν σὺ μαθεῖν ἐπιζητεῖς εὐτύχησε· φύσει δὲ χρησάμενος 
ἀγαθῇ, συμπαθείας λίθων καὶ βοτανῶν ἐπενόησε· τοὺς δὲ καιροὺς καὶ τοὺς<tr><th>5<td>τόπους ἐν οἷς δεῖ τὰς βοτάνας λαμβάνειν οὐκ ἔγνω.<tr><td><h2>32</h2><td><a class=ML><div class=V6></div></a>Ὥρια γὰρ πάντα 
τῇ τῶν ἄστρων ἀπορροίᾳ αὔξεται καὶ μειοῦται· τό τε θεῖον ἐκεῖνο πνεῦμα 
λεπτομερέστατον ὑπάρχον διὰ πάσης οὐσίας διαρκεῖ, καὶ μάλιστα κατ’ ἐκείνους 
τοὺς τόπους καθ’ οὓς αἱ τῶν ἄστρων ἀπόρροιαι γίνονται [τῆς] ἐπὶ τῆς κοσμικῆς<tr><th>5<td>καταβολῆς.<tr><td><h2>33</h2><td class=J8>Ἐξ ἑνὸς δέ του πρὸς πίστιν τῶν λοιπῶν παραστήσω.<tr><td rowspan=2><h2>34</h2><td><a class=ML><div class=V7></div></a> 
Βοτάνη γὰρ ἔστιν, ἡ λεγομένη κώνειον· αὕτη δὲ ἐκ τῆς τοῦ Ἄρεος ἀπορροίας 
δοκεῖ γεγενῆσθαι· ἔτυχε δὲ ἐπὶ τῆς κοσμικῆς καταβολῆς ἐν Σκορπίῳ βάλ‐<tr><td>λων τὰς ἀκτῖνας· Σκορπιανὸν δὲ καὶ ἐκεῖνο τὸ τῆς Ἰταλίας κλίμα.<td class=Y rowspan=3>75<tr><td><h2>35</h2><td>Αὕτη οὖν ἡ βοτάνη πλέον τῆς θείας ἀπορροίας ἑλκύσασα, εἴτε ὑπὸ 
τετραπόδου ἢ ἀνθρώπου βρωθῇ, παραχρῆμα θανατοῖ· τινὲς δὲ καὶ κατ’ ἄγνοιαν 
τῆς βοτάνης ἐν ταῖς ἐρημίαις κατακλιθέντες παρ’ αὐτὴν καὶ κοιμηθέντες ἐν τῷ 
συνέλκειν ἐν ταῖς ἀναπνοαῖς αὐτῆς τὴν ἐνέργειαν ἐτελεύτησ〈αν.〉<tr><td rowspan=2><h2>36</h2><td> <tr><td>Ἀνόμοιος δὲ ἡ Κρήτη τὴν ἀκτινοβολίαν· τὴν αὐτὴν οὖν 
βοτάνην εἰς Κρήτην, τὸ κώνειον, ἐσθίουσιν ἀνθρώποις οὖσαν τῶν πάντων λα‐ 
χάνων ἡδίονα.<td class=Y rowspan=4>76<tr><td><h2>37</h2><td><a class=ML><div class=JE></div></a>Τοσοῦτον αἱ τῶν θεῶν ἀπόρροιαι παρὰ τοὺς τόπους καὶ 
καιροὺς δύνανται.<tr><td><h2>38</h2><td><a class=ML><div class=JM></div></a>Πρόδηλον 〈δ’〉 ὅτι πάντων τῶν ἀστέρων βασιλεύς ἐστιν 
ὁ Ἥλιος.<tr><td rowspan=2><h2>39</h2><td><a class=ML><div class=J4></div></a>Οὗτος δὲ ἐν Κριῷ γενόμενος ὑψοῦται, καί τινα μεγίστην 
δύναμιν ἐν τούτῳ λαμβάνει τῷ ζῳδίῳ· αἱ οὖν βοτάναι τότε δυναμικώταται, οὐ 
μόνον διὰ τὸν Ἥλιον, ἀλλὰ καὶ διότι τὸ ζῴδιον πᾶσι τοῖς τὰ πάθη ἐκποιοῦσι<tr><td>θεοῖς ἐπίκοινον .......<td class=Y>77</table>
<script>
var IL = ["Line", "Section"];
document.body.onload=f();
</script>
</body>
</html>
