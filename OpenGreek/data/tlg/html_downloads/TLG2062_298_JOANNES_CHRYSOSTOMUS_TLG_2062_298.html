<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: In laudem sancti Joannis theologi (homilia 1) [Sp.] :: TLG 2062 298</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 298&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>In laudem sancti Joannis theologi </strong>(homilia 1) [Sp.]</p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>In laudem sancti Joannis theologi </strong>(homilia 1) [Sp.]</p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>61</h3>.<h2>719</h2> <h1>(3t)</h1><td><a class="T Em">Ἐγκώμιον εἰς τὸν ἅγιον Ἰωάννην τὸν θεολόγον.</a><td class=K rowspan=10><tr><th>4<td class=QE>Συνεκάλεσεν ἡμᾶς, ἀγαπητοὶ, ἐπὶ τὸ αὐτὸ ὁ ἁγιώτα‐<tr><th>5<td>τος Ἰωάννης ὁ θεολόγος καὶ φίλος Χριστοῦ, οὐχ ὅτι ἡδυ‐ 
πνόων ῥόδων κάλυκας ἡμῖν ἀνατείλας, ἀλλὰ πνευματι‐ 
κῶν πατέρων τὰς ἀρετὰς ἡμῖν ἐξανθήσας. Τούτων ἡ 
εὐωδία ἡ εὐσεβής ἐστιν ὁμολογία, καὶ τῶν ψυχῶν ἡμῶν 
σωτηρία. Ποῖον, εἰπέ μοι, ῥόδον οὕτω τοῖς φύλλοις κε‐<tr><th>10<td>κόσμηται, ὡς ὁ ἁγιώτατος Ἰωάννης τῷ θεοπρεπεῖ τῶν 
ἁγίων στεφάνῳ δεδόξασται; Τὸ μὲν γὰρ ῥόδον τὴν χρυσ‐ 
αυγοῦσαν εὐωδίαν ἔσωθεν ἀποστίλβει· ὁ δὲ ἁγιώτατος 
Ἰωάννης, τὴν ἀρωματίζουσαν πολιτείαν τοῦ πανσόφου 
ποιμένος ἡμῶν καὶ διδασκάλου, ἐξ αὐτῆς τῆς τοῦ θρόνου<tr><th>15<td>κορυφῆς κατὰ κράτος ἐκλάμπει. Ὦ Ἰωάννη, δι’ ἐνιαυ‐ 
τοῦ μὲν τοῖς παρεπιδημοῦσι μνημονευόμενε, καθ’ ἡμέ‐ 
ραν δὲ τοῖς Ἐφεσίοις συμπολιτευόμενε· ὦ Ἰωάννη, ὡς 
πρύτανις ὑψηλὸς ἐπὶ τόδε τὸ ἱερὸν ὄρος προλάμπεις, οὐ 
χρήματα τοῖς πολίταις σου δωρούμενος, ἀλλ’ ἴαμα τοῖς<tr><th>20<td>αἰτοῦσί σε χαριζόμενος· ὦ Ἰωάννη, τὴν μονομάχον 
δράκαιναν Ἄρτεμιν τῷ τροπαίῳ τοῦ σταυροῦ κατήρα‐ 
ξας, καὶ τὴν μονόγαμον νύμφην Χριστοῦ, τὴν Ἐκκλη‐ 
σίαν, τῇ δυνάμει τοῦ σταυροῦ κραταιῶς ἀνώρθωσας. 
Ὦ Ἰωάννη, τὸν πατέρα σου Ζεβεδαῖον ἐπὶ τὸ πλοῖον<tr><th>25<td>κατέλιπες, καὶ τὸν Δεσπότην σου Ναζωραῖον ἐπὶ τὸ 
στῆθος ἠγάπησας. Ὡς δύο ὄρη, τοὺς δύο μαστοὺς ἐθεώ‐ 
ρεις, ὧν ἀνὰ μέσον ἡδέως ἀναπαυσάμενος, τὸν ἐν μέσῳ 
δύο ζώων γινωσκόμενον ἐθεολόγησας· <span class=Em>Ἐν ἀρχῇ ἦν ὁ 
Λόγος, καὶ ὁ Λόγος ἦν πρὸς τὸν Θεὸν, καὶ Θεὸς ἦν</span><tr><th>30<td><span class=Em>ὁ Λόγος.</span> Καί μοι τὸ παράδοξον τοῦ ἀποστόλου θεώρη‐ 
σον. Γῆν βρύει ὁ μὴ ταφεὶς εἰς γῆν, καὶ τὸ βρύον μάννα 
ἐστὶν ἰαματικὸν, καὶ τὸ κενούμενον οὐκ ἐκκενοῦται τῷ 
χρόνῳ. Ἄρα τίς ἡ αἰτία, τίς ἡ ἐνέργεια, οὐκ ἄν 
τις εὕροι εἰπεῖν· ἀμετάβλητα γὰρ τοῦ Σωτῆρος ἡμῶν<tr><th>35<td>Χριστοῦ τὰ χαρίσματα, καὶ ἀνέκλειπτα τῶν ἁγίων τὰ 
ἐνεργήματα. Ὦ Ἰωάννη, τὸ ὅπλον τῶν εὐσεβῶν, ἡ 
ὄντως εὐσεβὴς ὁμολογία, καὶ πάντων αὐτοῖς ἀποφυγὴ, 
ἡ πρὸς Θεὸν καταφυγή. Ὃ γάρ ἐστι λιμὴν τοῖς χειμα‐ 
ζομένοις, τοῦτο ὁ Θεὸς τοῖς καταπονουμένοις. Σήμερον<tr><th rowspan=2>40<td>ἡμῖν ὁ ἁγιώτατος Ἰωάννης, τῆς οἰκείας ἀρετῆς τὸ κάλ‐ 
λος ἐκλάμπει· αὐτὸς γὰρ ἡμῖν καὶ ὑπανέγνωσται, ὥσπερ 
ἀπὸ βασιλικῆς εἰκόνος τῆς βίβλου τῆς ἀρχαίας ἐκλάμ‐ 
πων τὴν οἰκείαν εὐσέβειαν. Ἰωάννης, ἡ καλὴ τῆς πί‐<tr><td>στεως ἀρχὴ, ἡ εὐθαλὴς ῥίζα, ἡ ἀνέκλειπτος πηγὴ, ὁ ἐν<td class=K rowspan=10>Column end<tr><td><h3>61</h3>.<h2>720</h2> <h1>(3)</h1><td>πᾶσιν ἔθνεσιν οὐ κατ’ ἐκεῖνο μόνον καιροῦ νόμος, ἀλλ’ 
εἰς ἀεὶ ὁ πιστευθεὶς τὸ σεμνὸν τῆς εὐσεβείας ἐπάγγελμα·<tr><th>5<td>τὸ πρῶτον τῆς πίστεως ἀκροθίνιον, ὁ πᾶσι τῆς εὐσε‐ 
βείας τὰ ἴχνη ἁπλώσας, ὁ ζηλοῦν ἡμᾶς τὰ κάλλιστα τῆς 
ἀγάπης χαρίσματα παιδεύσας. Βλέπομεν γὰρ τὸν θάλα‐ 
μον τῆς παρθενίας, καὶ περιπτυσόμεθα τὴν πηγὴν τῶν 
ἰαμάτων. Ἀναπτύξωμεν δὲ καὶ τὸν περὶ τοῦ φωτὸς<tr><th>10<td>λόγον. Φῶς ὁ Πατὴρ, φῶς ὁ Υἱὸς, φῶς τὸ Πνεῦμα τὸ 
ἅγιον. Φῶς ὁ Πατὴρ, ἐπειδὴ Θεὸς ἀληθινός· φῶς ὁ Υἱὸς, 
ἐπειδὴ ἐκ τοῦ Πατρὸς ἐξέλαμψε· φῶς τὸ Πνεῦμα τὸ 
ἅγιον, ἐπειδὴ ἐκ τοῦ Πατρὸς ἐκπορεύεται. καὶ διὰ τοῦτο 
Θεὸς ἀληθινός. Ὁ ἀπόστολος μαρτυρήσει μοι λέγων,<tr><th>15<td>ὅτι <span class=Em>Θεὸς φῶς ἐστι.</span> Καὶ, <span class=Em>Ἦλθεν</span> Ἰωάννης, <span class=Em>ἵνα μαρτυ‐ 
ρήσῃ περὶ τοῦ φωτός·</span> καὶ, <span class=Em>Ἦν τὸ φῶς τὸ ἀληθινὸν, 
ὃ φωτίζει πάντα ἄνθρωπον ἐρχόμενον εἰς τὸν κό‐ 
σμον,</span> τουτέστιν, ἐρχόμενον εἰς τὴν ἀλήθειαν. Καὶ ὁ 
Υἱὸς, <span class=Em>Ἐγώ εἰμι τὸ φῶς τὸ ἀληθινόν·</span> καὶ, <span class=Em>Ἐγὼ ἐν</span><tr><th>20<td><span class=Em>τῷ Πατρὶ καὶ ὁ Πατὴρ ἐν ἐμοί.</span> Ὅτι δὲ ὁ Υἱὸς φῶς 
ἐστι καὶ ἥλιος τῆς δικαιοσύνης, καὶ ὁ προφήτης βοᾷ· 
<span class=Em>Φωτίζου, φωτίζου, Ἱερουσαλήμ. Ἥκει γάρ σοι τὸ 
φῶς, καὶ ἡ δόξα Κυρίου ἐπὶ σὲ ἀνατέταλκε.</span> Καὶ 
περὶ τοῦ ἁγίου Πνεύματος ἐν ψαλμοῖς ᾄδεται, ὅτι, <span class=Em>Παρὰ</span><tr><th>25<td><span class=Em>σοῦ πηγὴ ζωῆς. Ἐν τῷ φωτί σου ὀψόμεθα φῶς,</span> τουτ‐ 
έστιν, ἐν τῷ Υἱῷ ὀψόμεθα τὸ Πνεῦμα τὸ ἅγιον· φῶς δι’ 
οὗ ἐφωτίσθημεν, καὶ ἕως σήμερον φωτιζόμεθα τὰς καρ‐ 
δίας ἡμῶν. Φῶς ὁ Πατὴρ, ἐπειδὴ ὁ Θεὸς ἀληθινός· φῶς 
ὁ Υἱὸς, ἐπειδὴ ἐκείνου τοῦ φωτὸς ἀπαύγασμά ἐστι· φῶς<tr><th>30<td>τὸ Πνεῦμα τὸ ἅγιον τὸ ἐκ τοῦ Πατρὸς ἐκπορευόμενον· 
<span class=Em>Οὐδεὶς γὰρ οἶδε τὰ τοῦ Θεοῦ, εἰ μὴ τὸ Πνεῦμα τὸ ἐν 
αὐτῷ.</span> Φῶς οὖν τὸ Πνεῦμα τὸ ἅγιον, τὸ ἀληθινὸν, ὃ ἐν 
τῷ ἀληθινῷ φωτὶ θεωρεῖται καὶ νοεῖται. Μενέτω οὖν 
ἡμῖν, ἀδελφοὶ, ἡ πίστις ἀῤῥαγὴς, ἀχώριστος Τριάς. Καὶ<tr><th>35<td>γὰρ ὁ μακάριος Σολομὼν λέγει ὅτι <span class=Em>τὸ ἔντριτον σπαρ‐ 
τίον οὐ διαῤῥαγήσεται.</span> Ὁ γὰρ Θεὸς ἁγιάζει, φωτί‐ 
ζει, ζωοποιεῖ, ἐλευθεροῖ, καὶ τὰ πλείονα τούτων. Καὶ ὁ 
Υἱὸς ὡσαύτως· πάντα γὰρ, ὅσα ὁ Πατὴρ ποιεῖ, καὶ τὸ 
Πνεῦμα τὸ ἅγιον ὡσαύτως ἁγιάζει, φωτίζει, ζωοποιεῖ,<tr><th rowspan=2>40<td>ἐλευθεροῖ. Ἠλευθερώθημεν γὰρ καὶ ἡγιάσθημεν καὶ 
ἐφωτίσθημεν καὶ ἀνεζήσαμεν, βαπτισθέντες εἰς Πατέρα 
καὶ Υἱὸν καὶ ἅγιον Πνεῦμα ᾧ ἡ δόξα εἰς τοὺς αἰῶνας<tr><td>τῶν αἰώνων. Ἀμήν.<td class=Y>719</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
