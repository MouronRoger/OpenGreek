<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>THEODORUS :: Fragmenta in epistulam ad Hebraeos (in catenis) :: TLG 4135 018</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="4135.htm">4135</a> 018&nbsp;:: <strong><a class=CaCo href="4135.htm">THEODORUS</a></strong>&nbsp;:: <strong>Fragmenta in epistulam ad Hebraeos </strong>(in catenis)</p>
<p class="AuthorInfo"><a class=CaCo href="4135.htm">THEODORUS</a> <a class="CanonEpi">Theol.</a><br />(<a class="CanonGeo">Mopsuestenus</a>: <a class="CanonDat">A.D. 4–5</a>)</p>
<p class="CanonVid"><a class="CaV">Cf. et THEODORUS Heracleensis vel THEODORUS Mopsuestenus Scr. Eccl. (2967)</a></p>
<p class="WorkInfo"><strong>Fragmenta in epistulam ad Hebraeos </strong>(in catenis)</p><p class="EditionInfo"><a class=CaE>Source: Staab, K. (ed.), <em>Pauluskommentar aus der griechischen Kirche aus Katenenhandschriften gesammelt</em>. Münster: Aschendorff, 1933: 200–212.</a></p><p class="CitationStyle">Citation: Page&nbsp;&mdash; (line)</p>
<tr><td class=qS colspan=3> <tr><th>12t<td><a class=Rf>Hebr Prolog</a><td class=K rowspan=6><tr><th>12<td>    Ὡς οὐκ ἀπίστοις ἔγραφε τοῖς ἄσπονδον πρὸς αὐτὸν μῖσος κεκτη‐ 
μένοις, ἀλλὰ τοῖς μετεσχηκόσιν ἁπάντων ὧν δεῖ μετεῖναι τοῖς πιστεύου‐ 
σιν· εἶτα οὐδὲ τοῖς τυχοῦσιν ἁπλῶς, ἀλλὰ γὰρ τοῖς ἐπὶ τῶν ἔργων τῆς<tr><th>15<td>πίστεως τὴν βεβαίωσιν καὶ τῆς ἀρετῆς τὴν ἀκρίβειαν ἐπιδειξαμένοις, ὡς 
καὶ τὰ ἐν τῇ ἐπιστολῇ κείμενα δείκνυσιν. ὥστε καὶ ἀποδεδόσθαι αὐτοῖς 
ἔδει τὴν ἐπιστολὴν ὡς Παύλου γεγραφότος αὐτοῖς, ὥσπερ οὖν καὶ ἐπὶ 
τῶν λοιπῶν ἐγίνετο· οὐδὲ γὰρ αὐτοὺς ὠφελεῖν τε τὰ ἀναγεγραμμένα 
ἐδύνατο μὴ τούτου γιγνομένου. πρὸς δ’ αὖ τούτοις καὶ τὰ πρὸς τῷ<tr><th>20<td>τέλει τῆς ἐπιστολῆς γεγραμμένα δείκνυσιν ὅ φημι· <span class=Xp>παρακαλῶ γὰρ 
ὑμᾶ</span>ς<span class=Xp>,</span> φησίν, <span class=Xp>ἀδελφο</span>ί<span class=Xp>, ἀνέχεσθαι τοῦ λόγου τῆς παρα‐ 
κλήσεω</span>ς<span class=Xp>· καὶ γὰρ διὰ βραχέων ἐπέστειλα ὑμῖ</span>ν<span class=Xp>.</span> τίσι 
δὲ ἔγραφεν ὅτι <span class=Xp>ἐπέστειλα ὑμῖ</span>ν<span class=Xp>,</span> οὐκ ὄντων ἐκείνων οἷς ἀπο‐ 
δεδόσθαι ἦν ἀνάγκη τὸ γράμμα; εἶτα ἐπάγει· <span class=Xp>γινώσκετε τὸν</span><tr><th>25<td><span class=Xp>ἀδελφὸν Τιμόθεον ἀπολελυμένο</span>ν<span class=Xp>, με</span>θ<span class=Xp>’ οὗ ἐὰν τά‐ 
χιον ἔρχηται ὄψομαι ὑμᾶ</span>ς<span class=Xp>.</span> ὁρᾷς ὅτι δῆλος ἦν ὁ καὶ τῇ ἐπιστολῇ 
τοῦ γράμματος διακονησάμενος, μεθ’ οὗ καὶ ὄψεσθαι αὐτοὺς εἰ τάχιον 
ἐπανέλθοι, σαφῶς ὑπισχνεῖται. τίς οὖν ἡ τούτου αἰτία 〈τοῦ μὴ προ‐ 
τετάχθαι αὐτοῦ τὸ ὄνομα〉; εὔδηλος καὶ ἄγαν σαφής. διείλοντο Βαρνάβας<tr><th rowspan=2>30<td>τε καὶ αὐτὸς μετὰ τῶν περὶ τὸν μακάριον Πέτρον τὸ κήρυγμα, οὐχ ἵνα<tr><td>τὰ μὲν οὗτοι, τὰ δὲ ἐκεῖνοι διδάσκωσιν—εἷς γὰρ ἦν αὐτοῖς ὁ σκοπός—<td class=Y rowspan=11>200<tr><td><h2>201</h2><td>ἀλλ’ ἵνα οἱ μὲν τοὺς ἀπὸ ἐθνῶν, οἱ δὲ τοὺς ἀπὸ τῶν Ἰουδαίων τῇ πίστει 
προάγωσιν, διὰ τὴν τότε κρατοῦσαν ἔτι φιλονεικίαν ἀπὸ τῆς ἐν τῷ νόμῳ 
συνηθείας τῶν Ἰουδαίων τοῖς ἐξ ἐθνῶν ἐπιμίγνυσθαι οὐκ ἀνεχομένων, 
οἰκονομικώτερον τῇ διαιρέσει ταύτῃ χρησάμενοι. ἐχρημάτιζον οὖν οἱ μὲν<tr><th>5<td>ἐθνῶν ἀπόστολοι, οἱ δὲ τῶν ἐκ περιτομῆς· οἱ δέ γε πεπιστευκότες 
κοινούς, ὡς εἰκός, διδασκάλους τε καὶ ἀποστόλους ἐνόμιζον εἶναι. ὅτε 
μὲν οὖν ἔγραφε τοῖς ἀπὸ ἐθνῶν, εἰκότως ὡς αὐτῶν ἀπόστολος αὐτοῖς 
ἐπιστέλλει, ὅτε δὲ πρὸς τοὺς ἀπὸ Ἑβραίων, οὐκέτι.<tr><th>9t<td><a class=Rf>Hebr 1,2—3</a><a class="Rf F_1 sups">a</a><tr><th>9<td class=QE><span class=Xp>Δ</span>ι<span class=Xp>’ οὗ καὶ τοὺς αἰῶνας ἐποίησε</span>ν<span class=Xp>. ὁ αἰὼν</span> φύσις μέν<tr><th>10<td>ἐστιν οὐδεμία ἐν ὑποστάσει τὸ εἶναι ἔχουσα, διάστημα δέ τι νοεῖται εἶναι. 
ἀπό τινος οὖν ἐπινοούμενον ἀρχὴν τοῦ εἶναι ἔχοντος ἄχρις τῆς ἐκείνου 
τελευτῆς, ἢ ἑτέρου τινὸς ἀρχὴν εἰληφότος ὁμοίως· οὐ γὰρ ἐν ἰδίᾳ 
ὑποστάσει τὰ χρονικὰ νοοῦμεν διαστήματα, τοῖς δὲ ἀρχὴν τοῦ εἶναι 
εἰληφόσιν αὐτὰ συνεπινοοῦμεν, ἐκείνοις τῆς τε ἀρχῆς αὐτοῦ καὶ τοῦ<tr><th>15<td>τέλους τὴν φαντασίαν δεχόμενοι. οὐχ ὥσπερ ἐπὶ τοῦ θεοῦ λεγόντων ὅτι 
ἦν μόνον ὃς ἐπειδήπερ ἦν ἀεί, οὐ δυνατὸν ἡμᾶς αὐτοῦ συνόντα ἐπινοεῖν 
διαστήματα τῇ ζωῇ. τὸ τοίνυν εἰπεῖν «τῶν αἰώνων ποιητὴν» οὐδὲν ἕτερόν 
ἐστιν εἰπεῖν ἢ ἀΐδιον, παντὸς ὑπερκείμενον διαστήματος, ἀπέραντον 
ἔχοντα τὴν οἰκείαν ὕπαρξιν. ὁ μὲν γὰρ ποιητὴς πρότερός ἐστι τῶν<tr><th>20<td>ποιηθέντων, τῷ δὲ ἀρχὴν ἔχοντι συνεπινοεῖσθαι διάστημα ἀνάγκη. ὥσπερ 
δὲ ὅταν λέγῃ ὁ μακάριος Δαυίδ· ὁ <span class=Xp>ὑπάρχων πρὸ τῶν αἰώνω</span>ν<span class=Xp>, 
</span>οὐ τοῦτο βούλεται εἰπεῖν ὅτι τῶν οὐχ ὑφεστώτων προϋπάρχει, ἀλλ’ ἵνα 
εἴπῃ ὅτι παντός ἐστι διαστήματος ἀνώτερος ἀεὶ τὸ εἶναι ἔχων. οὕτως, 
ὅταν λέγῃ· <span class=Xp>δ</span>ι<span class=Xp>’ οὗ καὶ τοὺς αἰῶνας ἐποίησε</span>ν<span class=Xp>,</span> οὐχὶ τῶν οὐχ<tr><th>25<td>ὑφεστώτων βούλεται αὐτὸν ποιητὴν εἰπεῖν, ἀλλ’ ἀεὶ ὄντα καὶ τῶν ἀρχὴν 
ἐσχηκότων αἴτιον ἁπάντων. 
    <span class=Xp>Ὃς ὢν ἀπαύγασμα τῆς δόξης καὶ χαρακτὴρ τῆς 
ὑποστάσεως αὐτο</span>ῦ<span class=Xp>.</span> καλῶς οὐκ εἶπεν τοῦ θεοῦ ἀλλὰ <span class=Xp>τῆς δόξη</span>ς<span class=Xp>, 
</span>τῷ καταπληκτικῷ τοῦ ὀνόματος οὐδὲ περιεργάζεσθαι τὰ τῆς φύσεως<tr><th>30<td>ἐκείνης ἐπιτρέπων ἡμῖν, ὡς ἂν μόνον δοξάζεσθαι ὀφειλούσης παρ’ 
ἡμῶν· τῇ μὲν παραβολῇ τοῦ <span class=Xp>ἀπαυγάσματος</span> χρησάμενος εἰς ὃ 
μάλιστα ἀναγκαῖον ἐνόμιζεν, τῇ δὲ ἐπαγωγῇ τὸ ἀπεμφαῖνον τῆς παρα‐ 
βολῆς ἐκλύσας· ἀκριβῆ γάρ, φησί, σώζει τὸν χαρακτῆρα τῆς φύσεως, 
ὥστε ὅπερ ἂν ἐκείνην νοήσῃς τὴν ὑπόστασιν, τοῦτο νόει καὶ ταύτην εἶναι,<tr><th rowspan=2>35<td>ἀκριβεῖς φέρουσαν ἐκείνης τοὺς χαρακτῆρας τῷ κατὰ μηδὲν διαλλάττειν<tr><td>αὐτὴν ἐκείνης.<td class=Y rowspan=12>201<tr><td><h2>202</h2> <h1>(1t)</h1><td><a class=Rf>Hebr 1,3</a><a class="Rf F_1 sups">b</a><tr><th>1<td>    Τοῦτ’ ἔστιν οὐ ποιητὴν μόνον εἰπεῖν τῶν ὄντων, ἀλλὰ γὰρ καὶ τὸ 
πολλῇ ποιεῖν αὐτὰ περιουσίᾳ τῆς δυνάμεως ὡς ἂν ἐν τῇ φωνῇ αὐτοῦ 
πάντων ἐπηρτημένων. οὐδὲν γὰρ διαλλάττει τοῦτο τοῦ <span class=Xp>καλοῦντος τὰ 
μὴ ὄντα ὡς ὄντ</span>α<span class=Xp>,</span> ἢ καὶ τῆς τοῦ μακαρίου Μωϋσέως διηγήσεως<tr><th>5<td>λέγοντος· <span class=Xp>καὶ εἶπε</span>ν<span class=Xp>· γενηθήτω φῶ</span>ς<span class=Xp>, καὶ ἐγένετο φῶ</span>ς<span class=Xp>· 
γενηθήτω στερέωμ</span>α<span class=Xp>, καὶ ἐγένετο στερέωμ</span>α<span class=Xp>.</span><tr><th>7t<td><a class=Rf>Hebr 1,7—8</a><tr><th>7<td>    Τὸ μὲν τῆς ὑπηρεσίας τὴν ὀξύτητα σημαίνει, τὸ δὲ τῆς λειτουργίας 
τὸ δυνατόν. ταῦτα δὲ αὐτοὺς ἐκεῖθεν γεγενῆσθαι εἰπών, παρέστησεν ὡς 
ἐκεῖθεν καὶ τὸ δύνασθαι ταῦτα ἔχουσιν. διαστέλλεται δὲ πρὸς τὸ ὁ<tr><th>10<td><span class=Xp>ποιῶν</span> τὸ <span class=Xp>θεὸς</span> καὶ <span class=Xp>θρόνος</span> καὶ <span class=Xp>βασιλείας ῥάβδο</span>ς<span class=Xp>,</span> ἃ 
πάντα τῆς ἀνωτάτω τιμῆς τε καὶ ἀξίας σύμβολα· καὶ γὰρ τὸ <span class=Xp>θεὸς</span> τὴν 
ἀνωτάτω σημαίνει φύσιν, καὶ ὁ <span class=Xp>θρόνος</span> καὶ ἡ <span class=Xp>ῥάβδος</span> ἀπὸ τῶν 
ἀνθρωπίνων καὶ τὸ ταύτης βέβαιον παρίστησιν· εἶτα καὶ <span class=Xp>εἰς τὸν 
αἰῶνα τοῦ αἰῶνο</span>ς<span class=Xp>·</span> τὸ μὲν γὰρ <span class=Xp>ποιῶν</span> ἀπὸ καιροῦ εἶναι τὸ<tr><th>15<td>ἦρχθαι δείκνυσι τοὺς γεγονότας, τοῦτο δὲ τὸ τῆς βασιλείας ἀΐδιον 
παρίστησιν.<tr><th>17t<td><a class=Rf>Hebr 1,12</a><tr><th>17<td>    Ἐντεῦθεν συνιδεῖν ἐστιν ὅτι περὶ τῆς θείας φύσεως ὅταν ἡμῖν ἡ 
παλαιὰ διαθήκη διαλέγηται, οὐ περὶ τοῦ πατρὸς ἀφωρισμένως λέγει 
μόνου, ὥσπερ οἴονται οἱ αἱρετικοί, τὸ <span class=Xp>ἐγώ εἰμι ὁ θεό</span>ς<span class=Xp>, καὶ οὐκ</span><tr><th>20<td><span class=Xp>ἔστιν ἄλλος πλὴν ἐμο</span>ῦ<span class=Xp>,</span> καὶ ὅσα τοιαῦτα λαμβάνειν ἐπ’ αὐτοῦ 
πειρώμενοι μόνου. τοὐναντίον δὲ ὅσα ἂν ὡς περὶ θεοῦ λέγῃ τὴν ἀνω‐ 
τάτω φύσιν ἐξηγουμένη, οὕτω φησὶν ὡς ἂν καὶ πατρὶ καὶ υἱῷ διὰ τὴν 
τῆς φύσεως κοινωνίαν ὁμοίως ἁρμόττειν δυνάμενα. ἐπεὶ πῶς ὁ ἀπό‐ 
στολος τὴν δευτέραν εἵλκυσεν ἐπ’ αὐτοῦ μαρτυρίαν οὐδὲν ἔχουσαν ὃ τῆς<tr><th rowspan=2>25<td>ἰδιότητος τοῦ προσώπου σημαντικὸν εἶναι ἠδύνατο, ὡσπεροῦν καὶ τὴν 
ἀνωτέραν; ἢ οὐχὶ τὸ αὐτὸ καὶ ἐν τῇ πρὸς Ῥωμαίους φαίνεται πεποιηκώς, 
ἔνθα φησίν· <span class=Xp>γέγραπται γά</span>ρ<span class=Xp>· ζῶ ἐγ</span>ώ<span class=Xp>, λέγει κύριο</span>ς<span class=Xp>, ὅτι 
ἐμοὶ κάμψει πᾶν γόν</span>υ<span class=Xp>;</span> οὐδὲ γὰρ ἐκείνην τὴν μαρτυρίαν εὕροι<tr><td>ἄν τις τοιοῦτό τι ἔχουσαν ὃ τούτων ἀφωρισμένως ἐδήλου.<td class=Y rowspan=10>202<tr><td><h2>203</h2> <h1>(1t)</h1><td><a class=Rf>Hebr 1,14—2,1</a><tr><th>1<td>    Τὸ μὲν <span class=Xp>λειτουργικὰ</span> εἶναι <span class=Xp>πνεύματα</span> ἀπὸ τῆς προκειμένης 
εἶχε μαρτυρίας, ἐπισυνῆψε δὲ λοιπὸν αὐτὸς τὸ τῆς διακονίας εἶδος, 
λέγων ὅτι τοῖς ὑπὲρ τῆς ἡμετέρας σωτηρίας διακονούμενοι ἅπαντα 
πράττουσιν· οὐ γὰρ μικρὸν εἰς προσθήκην εἰδέναι τῆς διακονίας τὴν<tr><th>5<td>χρείαν. 
    <span class=Xp>Διὰ τοῦτο δεῖ περισσοτέρως προσέχειν ἡμᾶς τοῖς 
ἀκουσθεῖσι</span>ν<span class=Xp>, μή ποτε παραρυῶμε</span>ν<span class=Xp>.</span> διὰ τοῦτο, φησί, δεῖ 
τοῖς παρ’ αὐτοῦ λεχθεῖσιν νέμειν τὴν σπουδήν, φυλαττομένους μή ποτε 
παρατροπήν τινα ἀπὸ τῶν κρειττόνων δεξώμεθα.<tr><th>10t<td><a class=Rf>Hebr 2,3—4</a><tr><th>10<td>    Ἔδειξε καὶ τοῖς πράγμασι τούτων πολὺ τὸ πρὸς ἐκεῖνα διάφορον, 
ἐκεῖ μὲν <span class=Xp>λόγον</span> εἰπών, ἐνταῦθα δὲ <span class=Xp>σωτηρία</span>ν<span class=Xp>·</span> ἐπειδὴ γὰρ ἐκεῖνο 
μὲν νομίμων δόσις ἦν μόνον, ἐνταῦθα δὲ καὶ χάρις πνεύματος καὶ 
λύσις ἁμαρτημάτων καὶ βασιλείας οὐρανῶν ἐπαγγελία καὶ ἀθανασίας 
ὑπόσχεσις. ὅθεν καὶ δικαίως <span class=Xp>τηλικαύτης</span> εἶπεν τῇ προσθήκῃ τὸ<tr><th>15<td>μέγεθος αὐτῆς δεικνύς, κἀκεῖ μὲν <span class=Xp>διὰ τῶν ἀγγέλων</span> δοθείς, ἐν‐ 
ταῦθα δὲ <span class=Xp>διὰ τοῦ κυρίο</span>υ<span class=Xp>.</span> καὶ ἐπειδὴ θαύματα παρ’ ἐκείνοις ἦν 
ὥστε μηδὲ κατὰ τοῦτο αὐτῶν ἠλαττῶσθαι δοκεῖν, καλῶς ἐπήγαγε τὸ 
<span class=Xp>συνεπιμαρτυροῦντος θεοῦ σημείοις καὶ τέρασι καὶ 
ποικίλαις δυνάμεσι</span>ν<span class=Xp>,</span> κατ’ αὔξησιν αὐτὸ εἰπὼν ὥστε κἀν<tr><th>20<td>τούτῳ φανῆναι τῆς χάριτος τὸ πλέον παρὰ τὸν νόμον· ἐκεῖ μὲν γὰρ 
πρὸς τὴν χρείαν ἐγίνετο μόνον, ἐνταῦθα δὲ καὶ τῶν ἀλλοτρίων πολλοὶ 
οἱ θεραπευόμενοι δι’ ἡμῶν, κἂν ὁποιαδήποτε πάθη κατέχειν αὐτοὺς 
συμβαίνοι. τοσαύτη παρ’ ἡμῖν ἡ τῶν θαυμάτων περιουσία. ἀνίστανται 
δὲ καὶ νεκροί, καὶ τιμωρούμεθα δέ τινας πολλάκις ἂν δέῃ, ἐπιτιμήσεσι<tr><th>25<td>μόναις τυφλοὺς ἐργαζόμενοι, θανάτους ἐπάγοντες τοῖς κακογνώμοσιν. 
ἀντιπαραθεὶς οὖν τὴν διαφορὰν καὶ δείξας τὴν ὑπεροχὴν τῷ ποικίλῳ 
καὶ πολυτρόπῳ, ἐπήγαγε τὸ μεῖζον ὃ οὐκέτι τοῖς ἐν νόμῳ προσῆν· <span class=Xp>καὶ 
πνεύματος ἁγίου μερισμοῖ</span>ς<span class=Xp>·</span> τὸ γὰρ πνεύματος ἕκαστον 
τῶν πιστευόντων μετέχειν ἴδιον ἦν τῶν ἐν τῇ χάριτι. καὶ καλῶς ἐπὶ<tr><th rowspan=2>30<td>πᾶσιν ἐπήγαγε τὸ <span class=Xp>κατὰ τὴν αὐτοῦ θέλησι</span>ν<span class=Xp>,</span> τοῦτ’ ἔστι τοῦ θεοῦ 
βουληθέντος ἅπαξ καὶ δοκιμάσαντος πολλῇ χρήσασθαι περὶ ἡμᾶς τῇ 
φιλοτιμίᾳ, ὥστε καὶ ἀμετάθετον εἶναι τὴν περὶ ἡμᾶς χάριν αὐτοῦ, 
μηδεμίαν ἅπαξ τοῖς πρωτέροις ὁμοίως ὑφορωμένους τῶν ἅπαξ δοθέν‐<tr><td>των μεταβολήν.<td class=Y rowspan=10>203<tr><td><h2>204</h2> <h1>(1t)</h1><td><a class=Rf>Hebr 2,9—10</a><tr><th>1<td>    Γελοιότατον δή τι πάσχουσιν ἐνταῦθα τὸ <span class=Xp>χωρὶς θεοῦ</span> ἐναλλάτ‐ 
τοντες καὶ ποιοῦντες <span class=Xp>χάριτι θεο</span>ῦ<span class=Xp>,</span> οὐ προσέχοντες τῇ ἀκολουθίᾳ τῆς 
γραφῆς, ἀλλ’ ἀπὸ τοῦ μὴ συνιέναι ὅτι ποτὲ ἔφη τὸ <span class=Xp>χωρὶς θεο</span>ῦ<span class=Xp>, 
</span>ἀδιαφόρως ἐξαλείφοντες μὲν ἐκεῖνο, τιθέντες δὲ τὸ δοκοῦν αὐτοῖς<tr><th>5<td>εὔκολον εἶναι πρὸς κατανόησιν. τί γὰρ ἐνταῦθα προέκειτο τῷ Παύλῳ, 
ἵνα ἐπαγάγῃ τὸ <span class=Xp>χάριτι θεο</span>ῦ<span class=Xp>;</span> τίς δὲ αὐτὸν ἦγεν πρὸς τοῦτο ἀκολου‐ 
θία; οὐ γὰρ ἔθος αὐτῷ <span class=Xp>χάριτι θεοῦ</span> τιθέναι ἁπλῶς, ἀλλὰ πάντως 
ἀπό τινος ἀκολουθίας λόγου· ἢ γὰρ τὸ καθ’ ἑαυτὸν λέγων προστίθησι 
τοῦτο, ὡς τὸ <span class=Xp>χάριτι θεοῦ εἰμι ὅ εἰμ</span>ι<span class=Xp>,</span> 〈ἢ〉 ὅταν πρόκειται αὐτῷ<tr><th>10<td>τὴν περὶ τοὺς ἀνθρώπους λέγειν τοῦ θεοῦ φιλανθρωπίαν, καὶ ὅτι ἅπαντα 
πεποίηκεν οὐχ ἡμῶν ὄντων τοῦ τυχεῖν ἀξίων, οἷόν ἐστι τὸ <span class=Xp>τῇ γὰρ 
χάριτί ἐστε σεσωσμένο</span>ι<span class=Xp>,</span> ᾧ ἐπάγει· <span class=Xp>καὶ τοῦτο οὐκ ἐξ 
ὑμῶ</span>ν<span class=Xp>, θεοῦ τὸ δῶρο</span>ν<span class=Xp>· οὐκ ἐξ ἔργω</span>ν<span class=Xp>, ἵνα μή τις 
καυχήσητα</span>ι<span class=Xp>,</span> σαφῶς διὰ τούτων παριστῶν, ὅτι περὶ τῆς χάριτος<tr><th>15<td>διαλέγεται τοῦ θεοῦ, ἣν περὶ πάντας ἔτυχε τοὺς ἀνθρώπους ἐπιδειξά‐ 
μενος. ἐνταῦθα δὲ τὸ προκείμενον αὐτῷ δηλονότι περὶ τοῦ Χριστοῦ 
διαλέγεται, οἷοστίς ἐστιν καὶ τίνα τὴν πρὸς τοὺς ἀγγέλους ἔχων διαφοράν, 
ἀφ’ ὧν ἐξηνέχθη εἰς τὸ εἰπεῖν, κατὰ τί δὲ αὐτῶν ἠλαττῶσθαι δοκεῖ καὶ 
ὅτι διὰ τὸν θάνατον. τί οὖν ἔδει ἐνταῦθα τοῦ <span class=Xp>χάριτι θεο</span>ῦ<span class=Xp>;</span> οὐ γὰρ<tr><th>20<td>πρόκειται αὐτῷ τὴν περὶ ἡμᾶς ἀγαθότητα λέγειν αὐτοῦ. 
    Τοῦτο δὲ μᾶλλον δείκνυσιν ἡ τῶν ἑξῆς ἀκολουθία· εἰπὼν γὰρ ὅτι 
<span class=Xp>χωρὶς θεοῦ ἐγεύσατο τοῦ θανάτο</span>υ<span class=Xp>,</span> οὐδὲν πρὸς τοῦτο 
παραβλαβείσης τῆς θεότητος, καὶ διὰ τοῦτο ἀπὸ τῆς οἰκείας φύσεως τὴν 
<span class=Xp>κατὰ βραχὺ</span> τοῦτο ἐλάττωσιν ἐδέξατο, ὥστε φαίνεσθαι ἐντεῦθεν<tr><th>25<td>αὐτὸν καὶ τῆς τιμῆς μετέχοντα διὰ τὴν πρὸς ἕτερον συνάφειαν. ἐπειδήπερ 
ἀκόλουθον ἦν τοὺς ταῦτα ἀκούοντας περιττὴν ἐν τῷ τοῦ πάθους καιρῷ 
νομίζειν εἶναι τοῦ θεοῦ λόγου τὴν ἐνοίκησιν, οὐδὲν τοῖς προκειμένοις 
συμβαλλομένην εἴπερ δὴ <span class=Xp>χωρὶς</span> ἐκείνου τῆς πείρας ἐγεύσατο τοῦ 
θανάτου, ἐπάγει· <span class=Xp>ἔπρεπε γὰρ αὐτ</span>ῷ<span class=Xp>, δ</span>ι<span class=Xp>’ ὃν τὰ πάντα καὶ</span><tr><th>30<td><span class=Xp>δ</span>ι<span class=Xp>’ οὗ τὰ πάντ</span>α<span class=Xp>, πολλοὺς υἱοὺς εἰς δόξαν ἀγαγόντα 
τὸν ἀρχηγὸν τῆς σωτηρίας αὐτῶν διὰ παθημάτων 
τελειῶσα</span>ι<span class=Xp>.</span> οὐκ ἀσυντελὴς δὲ ἦν οὐδὲ ἡ θεότης, φησίν· <span class=Xp>ἔπρεπε 
γὰρ</span> τὰ οἰκεῖα καὶ ἅπερ ἦν αὐτῇ πρέποντα· τὸ γάρ τοι τοῦ πάθους 
οὐδαμῶς αὐτῇ πρέπον ἦν. τοῦτο τὸ <span class=Xp>ἔπρεπε</span> σαφῶς τὸ <span class=Xp>χωρὶς θεοῦ</span><tr><th>35<td>συνέστησεν· ὡς γὰρ ἐκείνου οὐ πρέποντος τὸ πρέπον αὐτός φησιν, 
δεικνὺς ὁμοῦ καὶ ἅπερ ἔπραττε τότε, τίνα δὲ ταῦτα ἦν. <span class=Xp>ἔπρεπε γὰρ 
αὐτ</span>ῷ<span class=Xp>, δ</span>ι<span class=Xp>’ ὃν τὰ πάντα καὶ δ</span>ι<span class=Xp>’ οὗ τὰ πάντ</span>α<span class=Xp>·</span> δηλονότι 
τῷ θεῷ λόγῳ λέγων, ἐπειδήπερ πολλοῖς τῆς υἱότητος μετέδωκεν καὶ εἰς 
τὴν δόξαν ἤγαγεν ταύτην, τὸν τῆς ἁπάντων <span class=Xp>σωτηρίας ἀρχηγό</span>ν<span class=Xp>,</span><tr><th>40<td>τὸν κύριον ἡμῶν καὶ σωτῆρα Ἰησοῦν τὸν Χριστόν, τὸν παρ’ αὐτοῦ<td class=Y rowspan=13>204<tr><td><h2>205</h2><td>ληφθέντα ἄνθρωπον διὰ τῶν παθημάτων τέλειον ἀποφῆναι, ὥστε 
φαίνεσθαι καὶ τούτου τὴν φύσιν κἀκείνου τὴν χάριν.<tr><th>3t<td><a class=Rf>Hebr 3,12—14</a><tr><th>3<td>    Οὐδὲ γὰρ νῦν, φησί, συμβουλεύειν προσῆκεν ὑμῖν, ὅπως ἂν ἀπο‐ 
στάντες τῶν χειρόνων ἐπὶ τὸ κρεῖττον ῥέψητε διὰ τῆς ἐπὶ τὸν Χριστὸν<tr><th>5<td>πίστεως· πρὸς γὰρ ἤδη πεπιστευκότας ὁ λόγος μοι γίνεται. ὥστε τὰ αὐτὰ 
παραινεῖν ὑμῖν προσῆκεν, ὅπως ἂν ἐπιμείνητε τοῖς δόξασιν ἅπαξ. τοῦτο 
οὖν λέγει, ὅτι οἱ πιστεύσαντες καὶ τοῦ πνεύματος μετειληφότες <span class=Xp>μέτοχοι 
</span>τῆς ὑποστάσεως <span class=Xp>τοῦ Χριστοῦ γεγόναμε</span>ν<span class=Xp>,</span> ὥσπερ τινὰ φυσικὴν 
τὴν πρὸς αὐτὸν κοινωνίαν δεξάμενοι. λείπει δὴ λοιπὸν τὸ τὴν ἀρχὴν<tr><th>10<td>ταύτην ἐν ἀκεραίῳ διαφυλάξαι γνώμῃ.<tr><th>11t<td><a class=Rf>Hebr 3,16—18</a><tr><th>11<td>    Βούλεται δεῖξαι ὅτι πάντες οἱ διὰ Μωϋσέως ἐξελθόντες ἀπώλοντο 
δι’ ἀπιστίαν, ὥστε ἐκ παραλλήλου μειζόνως φοβῆσαι τούτους πρὸς οὓς 
ἐποιεῖτο τὸν λόγον. 〈οἱ δὲ τούτοις ἀντιλέγοντες προσεῖχον〉 οὔτε τῇ 
ἀκολουθίᾳ τῶν ἑξῆς, τοῦ <span class=Xp>τίσιν δὲ προσώχθισε</span>ν<span class=Xp>;</span> καὶ <span class=Xp>τίσιν δὲ</span><tr><th>15<td><span class=Xp>ὤμοσε</span>ν<span class=Xp>;</span> ἀναγινωσκομένων μὲν κατ’ ἐρώτησιν, τὴν αὐτὴν δὲ ἀπ‐ 
αιτούντων ἀνταπόδοσιν· οὔτε ἐκείνῳ ὅτι <span class=Xp>τίνες δὲ ἀκούσαντες 
παρεπίκρανα</span>ν<span class=Xp>;</span> τότε λέγεσθαι κατ’ αὐτὴν ἠδύναντο τὴν διάνοιαν, 
εἴπερ δὴ ὀλίγοι ἀπὸ πολλῶν τοῦτο ὑπομεμενηκότες ἦσαν. λέγομεν γὰρ 
ἐπὶ τῶν πραττομένων ὅτι τίνες ἐποίησαν; τὸ δὲ μέρος ἀπὸ πλήθους<tr><th>20<td>ἀποτεμνόμενοι, ὅταν ἐλάττονας εἶναι τοὺς πεποιηκότας συμβαίνῃ τῶν 
οὐ πεποιηκότων. ἐνταῦθα δὲ δύο μόνοι, Ἰησοῦς καὶ Χαλέβ· ὥστε οὐδὲ 
ἀκολουθίαν εἶχέν τινα τὸ λέγειν <span class=Xp>τίνας</span> εἶναι τοὺς παραπικραίνοντας, 
δύο μόνων ἀπὸ τοσούτου πλήθους ὄντων. <a class=La>**</a> οὐδὲν λυμαίνεσθαι τῇ 
ἀποφάσει τῶν δύο νομίσας τὸν ἀριθμόν.<tr><th>26t<td><a class=Rf>Hebr 4,1—2</a><tr><th>25<td>    Προσῆκεν φοβεῖσθαι, φησίν, ὅπως ἂν μὴ αὐτοὶ τῆς εἰς τὴν κατά‐ 
παυσιν εἰσόδου τὴν ἐπαγγελίαν δεξάμενοι ὑστερήσωμεν μοχθηρίᾳ 
γνώμης· μηδὲ γάρ τις οἰέσθω ἀρκεῖν αὐτῷ τὴν ἐπαγγελίαν τῶν μελλόν‐ 
των, ὥσπερ οὐδὲ ἐκείνοις· οὐ γὰρ ἦσαν κατὰ τὴν πίστιν τοῖς ἐπαγγελθεῖσι 
συνημμένοι. ὅθεν οὕτως ἀναγνωστέον· <span class=Xp>μὴ συγκεκερασμένους</span><tr><th rowspan=2>30<td><span class=Xp>τῇ πίστει τοῖς ἀκουσθεῖσι</span>ν<span class=Xp>,</span> ἵνα εἴπῃ, ταῖς πρὸς αὐτοὺς<tr><td>γεγενημέναις ἐπαγγελίαις τοῦ θεοῦ διὰ Μωϋσέως.<td class=Y rowspan=11>205<tr><td><h2>206</h2> <h1>(1t)</h1><td><a class=Rf>Hebr 4,4—7</a><tr><th>1<td>    Ἀληθινῆς <span class=Xp>καταπαύσεως</span> τοῦτο τὸ ἔργον, τὸ μὴ πάλιν ἐπὶ τὰ 
παλαιὰ ἀνατρέχειν μεταβολὴν ὑπομένοντας καὶ μετάθεσιν. ὥσπερ γὰρ 
ὁ θεὸς λέγεται <span class=Xp>πεπαῦσθαι</span> τοῦ ποιεῖν τὸν κόσμον, ἅπαξ αὐτοῦ τῇ 
κατασκευῇ τέλος δεδωκώς, οὕτω προσῆκεν καὶ τὸν <span class=Xp>εἰς κατάπαυσιν</span><tr><th>5<td>εἰσιόντα μὴ παλινδρομεῖν ἐπὶ τὰ παλαιά, πόνους ὑφορώμενον τοὺς τῆς 
ἀρετῆς 〈ἐπὶ〉 παράβασιν νομίμων· τούτοις γὰρ ἀκολουθεῖν ἀνάγκη τὴν 
μεταβολὴν καὶ τὴν ἀπὸ τῆς καταστάσεως μετάστασιν. 
    Τὸ δὲ <span class=Xp>σήμερο</span>ν<span class=Xp>,</span> φησίν, οὔτε ἀόριστόν ἐστιν, οὔτε μὴν ἐπὶ τοῦ 
ἐκτὸς ἡμέρας διαστήματος λέγεσθαι δύναται ὡς ἂν ἐφ’ ἑκάστης ἡμέρας<tr><th>10<td>τοῦ <span class=Xp>σήμερον</span> ἁρμόττοντος. τοῦτο δὲ οὐ τῆς ἀποστολικῆς σαφηνείας 
ἕνεκεν μόνον ἐπισημήνασθαι δίκαιον ᾠήθην, ἀλλὰ καὶ τῶν βουλομένων 
ἐπὶ τῆς γεννήσεως τῆς τοῦ μονογενοῦς θεότητος λαμβάνειν τὸ <span class=Xp>ἐγὼ 
σήμερον γεγέννηκά σ</span>ε<span class=Xp>,</span> οἳ τὸ <span class=Xp>σήμερον</span> ἀόριστον εἶναι 
ἀποφαίνονται, οὐδὲ τοῦτο ἐννοοῦντες ὅτι τὸ <span class=Xp>σήμερον</span> λέγεσθαι οὐκ<tr><th>15<td>ἂν δύναιτο μὴ οὔσης ἡμέρας. ὅτι γὰρ οὐδὲ ἀόριστον λέγοιτο ἂν τὸ 
<span class=Xp>σήμερο</span>ν<span class=Xp>,</span> σαφῶς ὁ ἀπόστολος ἐδήλωσεν εἰπών· <span class=Xp>πάλιν τινὰ 
ὁρίζει ἡμέραν ἐν Δαυὶδ λέγω</span>ν<span class=Xp>,</span> ἢ δὲ καὶ ἑτέρωθι· <span class=Xp>παρα‐ 
καλεῖτε ἑαυτού</span>ς<span class=Xp>,</span> ἔφη, <span class=Xp>κα</span>θ<span class=Xp>’ ἑκάστην ἡμέραν ἄχρις οὗ 
τὸ σήμερον καλεῖτα</span>ι<span class=Xp>.</span> πρῶτον μὲν ἔδειξεν ὅτι οὐκ ἔξω τῶν<tr><th>20<td>ἡμερῶν τὸ <span class=Xp>σήμερον</span> λέγοιτο, τῷ εἰπεῖν <span class=Xp>κα</span>θ<span class=Xp>’ ἑκάστην ἡμέρα</span>ν<span class=Xp>, 
</span>καὶ οὕτως ἐπαγαγεῖν τὸ <span class=Xp>ἄχρις οὗ τὸ σήμερον καλεῖτα</span>ι<span class=Xp>.</span> ἔπειτα 
οὐδὲ οὕτω φαίνεται περὶ τοῦ <span class=Xp>σήμερον</span> ὡς ἂν ἀορίστου διαλεγόμενος, 
καὶ δυναμένου μὲν τοῖς παρεληλυθόσιν, δυναμένου δὲ καὶ τοῖς μέλλουσιν 
ἁρμόττειν. τί γὰρ φησίν; <span class=Xp>κα</span>θ<span class=Xp>’ ἑκάστην ἡμέραν τὸ σήμερον</span><tr><th>25<td>λέγεσθαι πρὸς ὑμᾶς νομίσαντες, οὕτως ἐπιμελεῖσθε τοῦ μένειν ἐπὶ τῆς 
πίστεως· ὡς γὰρ τοῦ <span class=Xp>σήμερον</span> τὴν παροῦσαν σημαίνοντος ἡμέραν, 
οὕτως αὐτοῖς συνεβούλευσεν, καταχρησάμενος τῇ σημασίᾳ μᾶλλον πρὸς 
τὸ τῆς παραινέσεως ὠφέλιμον.<tr><th>29t<td><a class=Rf>Hebr 6,18</a><tr><th>29<td class=QE><span class=Xp>Τὸ διὰ δύο ἀμεταθέτω</span>ν<span class=Xp>,</span> τῷ τε θεὸν εἶναι τὸν ἐπαγγειλάμενον<tr><th rowspan=2>30<td>οὐδαμῶς οἷόν τε ψεύσασθαι, καὶ τῷ μεθ’ ὅρκου ποιήσασθαι τὴν<tr><td>ἐπαγγελίαν.<td class=Y rowspan=11>206<tr><td><h2>207</h2> <h1>(1t)</h1><td><a class=Rf>Hebr 6,20</a><tr><th>1<td>    Προσθεὶς ὅτι <span class=Xp>αἰώνιος</span> ἡμῖν γέγονεν <span class=Xp>ἀρχιερεὺς</span> ὁ Χριστὸς 
τῷ πάντας τοὺς καθ’ ἑκάστην γενεὰν πιστεύοντας δι’ ἑαυτοῦ προσάγειν 
τῷ θεῷ ἐπὶ τῇ τῆς ἀναστάσεως ἐλπίδι.<tr><th>4t<td><a class=Rf>Hebr 7,3</a><tr><th>4<td class=QE>Διηγεῖτο ὕστερον ὅπως ὁ ναὸς κατεσκεύαστο, καὶ λέγει δύο εἶναι τὰς<tr><th>5<td>σκηνάς, ἀλλ’ εἰς μὲν τὴν πρώτην διὰ παντὸς τοὺς ἱερεῖς εἰσιόντας τὰ 
νενομισμένα ἐπιτελεῖν, εἰς δὲ τὴν δευτέραν ἅπαξ τοῦ ἐνιαυτοῦ τὸν 
ἀρχιερέα μόνον. καὶ δὴ τὸ ἀπὸ τούτων σημαινόμενον διδάσκειν βουλό‐ 
μενος ἐπάγει· <span class=Xp>τοῦτο δηλοῦντος τοῦ πνεύματος τοῦ 
ἁγίο</span>υ<span class=Xp>, μήπω πεφανερῶσθαι τὴν τῶν ἁγίων ὁδό</span>ν<span class=Xp>.</span><tr><th>10<td>ὥσπερ τοίνυν οὐχ ἡ τοῦ τόπου φύσις ἦν ἄβατος, ἐφ’ οὗ δὴ τὸν ἐνδότερον 
οἶκον κατεσκευάσθαι συνέβαινεν, ἀλλ’ ἡ κατασκευὴ καὶ τὸ νόμιμον καὶ 
ἡ τοῦ τόπου ἀφιέρωσις ἄβατον ἐποίει τὸν τόπον, ὅμως σύμβολον ἔφη 
εἶναι τοῦτο τῶν οὐρανῶν, οὕτω κἀνταῦθα βουλόμενος τὸν Χριστὸν 
<span class=Xp>ἀρχιερέα</span> δεῖξαι <span class=Xp>κατὰ τὴν τάξιν Μελχισεδέ</span>κ<span class=Xp>,</span> λέγει τὰ<tr><th>15<td>κατ’ ἐκεῖνον οὐ τὴν φύσιν ἐξηγούμενος, ἀλλὰ τὴν κατ’ αὐτὸν διήγησιν 
ἀπὸ τῆς θείας τιθεὶς γραφῆς καὶ ἀπ’ ἐκείνης ἐμφαίνων τὸ ὅμοιον. 
    <span class=Xp>Ἀπάτορα</span> τοίνυν καὶ <span class=Xp>ἀμήτορα</span> καλεῖ, ὡς τῆς θείας γραφῆς 
γονέας αὐτοῦ μὴ διηγουμένης· ὅθεν ἐπήγαγε τὸ <span class=Xp>ἀγενεαλόγητο</span>ς<span class=Xp>, 
</span>δεικνὺς ὅτι οὐ φύσιν λέγει τοῦ ἀνδρὸς ἀλλὰ τῆς θείας γραφῆς διήγησιν.<tr><th>20<td>εἶτα ἐπισυνάπτει· <span class=Xp>μήτε ἀρχὴν ἡμερῶ</span>ν<span class=Xp>, μήτε ζωῆς τέλος 
ἔχω</span>ν<span class=Xp>,</span> οὐκ ἐν τῇ φύσει, ἀλλ’ ἐν τῇ θείᾳ γραφῇ. καὶ ἐπειδὴ ταῦτα 
δυνατὸν ἦν καὶ ἐπ’ ἄλλου λέγεσθαι—ἐμνημόνευσε γὰρ ἡ θεία γραφὴ 
πολλῶν οὔτε τοὺς γονέας εἰποῦσα οὔτε τὴν γενεαλογίαν ἐκθεμένη, καὶ 
μάλιστα ὅσους ἔξω τοῦ Ἰσραηλιτικοῦ γένους γεγονότας μεμαθήκαμεν<tr><th>25<td>—καλῶς ἐπήγαγε τὸ <span class=Xp>ἀφωμοιωμένος δὲ τῷ υἱῷ τοῦ θεο</span>ῦ<span class=Xp>, 
μένει ἱερεὺς εἰς τὸ διηνεκέ</span>ς<span class=Xp>·</span> οὐκέτι γὰρ καὶ τοῦτο μετὰ τῶν 
λοιπῶν ἦν ἐπ’ ἄλλου. ἐμφαίνει δὲ ἀπὸ τῆς κατὰ τὴν γραφὴν διηγήσεως, 
ὅπως αὐτῷ καὶ τὰ λοιπὰ προσῆν ἃν δὴ καὶ τοῦτο. καὶ γὰρ ὁ Χριστὸς 
ἦν μὲν <span class=Xp>ἀπάτωρ</span> γεννήσει τῆς ἀνθρωπείας φύσεως, <span class=Xp>ἀμήτωρ</span> δὲ τῇ<tr><th rowspan=2>30<td>γεννήσει τῆς θείας ὑπάρξεως, ἀλλὰ μὴν καὶ <span class=Xp>ἀγενεαλόγητο</span>ς<span class=Xp>·</span> τίς<tr><td>γὰρ ἂν γενεαλογία τοῦ ἐκ πατρὸς ὄντος μόνον; ὅτι δὲ <span class=Xp>οὔτε ἀρχὴν</span><td class=Y rowspan=11>207<tr><td><h2>208</h2><td><span class=Xp>ἡμερῶν ἔχει οὔτε ζωῆς τέλο</span>ς<span class=Xp>,</span> καὶ τοῦτο δῆλον, ἀλλ’ ἐν‐ 
ταῦθα μὲν ἐπὶ τῶν πραγμάτων, ἐκεῖ δὲ ἐπὶ τῆς διηγήσεως. τὸ μὲν 
<span class=Xp>ἱερέα μένειν εἰς τὸ διηνεκὲς</span> ἀπὸ τῆς θείας ἔλαβε γραφῆς 
τῷ εἰπεῖν· <span class=Xp>σὺ εἶ ἱερεὺς εἰς τὸν αἰῶνα κατὰ τὴν τάξιν</span><tr><th>5<td><span class=Xp>Μελχισεδέ</span>κ<span class=Xp>,</span> ὡς ἂν κἀκείνου διηνεκῶς ἱερατεύοντος. <span class=Xp>διηνεκῆ 
</span>δὲ αὐτὸν ἱερέα ἐκάλεσεν ὡς ἂν οὐ παραπέμψαντα τὴν ἱερατείαν εἰς 
διαδόχους, ὅπερ ἐν νόμῳ συνέβαινε γίνεσθαι. ὅθεν καὶ εἶπεν· <span class=Xp>ἀφω‐ 
μοιωμένος δὲ τῷ υἱῷ τοῦ θεο</span>ῦ<span class=Xp>,</span> καίτοι γε τὸ ἀκόλουθον 
ἦν τοῦτον ἀφωμοιῶσθαι λέγειν ἐκείνῳ—οὐ γὰρ ὁ πρῶτος ἀφομοιοῦται<tr><th>10<td>τῷ δευτέρῳ—ἀλλ’ ἐπειδὴ παρὰ τούτῳ μέν ἐστιν ἡ ἀλήθεια τῶν 
πραγμάτων, ἐκείνῳ δὲ πρόσεστιν οὐδὲν τοιοῦτον, τῷ δὲ εἴδει τῆς 
διηγήσεως καλῶς ἀφωμοιῶσθαι ἐκεῖνον ἔφη, ὡς ἂν τῆς θείας γραφῆς 
ἐπὶ τῆς διηγήσεως ὁμοίωμα τοῦ ἐσομένου δεῖξαι βουληθείσης ἡμῖν.<tr><th>14t<td><a class=Rf>Hebr 7,20—22</a><tr><th>14<td class=QE>Δείκνυται, φησί, τούτου πρὸς ἐκεῖνον τὸ διάφορον ἀπὸ τοῦ μεθ’<tr><th>15<td>ὅρκου λαβεῖν τὴν ἱερατείαν· οἱ μὲν γὰρ ἄνευ ὅρκων ἐγίνοντο διὰ τὸ 
δεῖν αὐτοὺς καὶ παύεσθαί ποτε τῆς ἱερατείας, οὑτοσὶ δὲ μεθ’ ὅρκων, 
ἐπειδὴ μένειν ἔμελλεν ἐπὶ τῆς ἀξίας. οὕτω μείζονα πολλῷ τῶν ἐν 
νόμῳ τὴν ἀξίαν ἐδέξατο, ἐπειδὴ μείζονα καὶ παρέχειν τοῖς προσιοῦσιν 
ἔμελλεν. τὸ γὰρ <span class=Xp>ἔγγυος</span> οὕτως λέγει ὡς ἂν τῷ καταστῆναι ἐγγυω‐<tr><th>20<td>μένου ἡμῖν τὸ κέρδος, ἐπεὶ καὶ οὕτως ἔχει· τὸ γὰρ ἀναστῆναι πρῶτος, 
καθὰ καὶ <span class=Xp>ἀρχιερέα</span> αὐτὸν καλεῖ, ἐγγυᾶται ἡμῖν τὴν τῆς ἀναστάσεως 
ὁμοιότητα.<tr><th>23t<td><a class=Rf>Hebr 9,1—2</a><tr><th>23<td>    Ἄρχεται ἐντεῦθεν λέγειν, ὅπως τὰ ἐν νόμῳ σύμβολα καὶ τύποι 
τῶν ἐν τῇ χάριτι, καὶ ὅπως ἐν ἐκείνοις ταῦτα προθεωρούμενα διϊδεῖν<tr><th rowspan=2>25<td>δυνατόν, ὁμοῦ τῇ παραθέσει καὶ τὴν ὑπεροχὴν τούτων δεικνύς, ὅση τίς 
ἐστιν. ἐν ἀφηγήσει δὲ τῆς διδασκαλίας ποιεῖται τὴν καταρχήν. λέγει 
οὖν ὅτι καὶ ἡ πρώτη διαθήκη εἶχεν ὅρους καὶ προστάγματα λειτουργίας 
τῆς θεῷ ἀποδίδοσθαι ὀφειλούσης· <span class=Xp>δικαιώματα γὰρ λατρείας</span><tr><td>τὰ περὶ τούτων λέγει προστάγματα.<td class=Y rowspan=13>208<tr><td><h2>209</h2><td>    <span class=Xp>Τό τε ἅγιον κοσμικό</span>ν<span class=Xp>. ἅγιον</span> ἐνταῦθα καλεῖ τὸν ναὸν 
εἰκότως ἐν ᾧ τὴν λειτουργίαν ἀποδίδοσθαι τῷ θεῷ συνέβαινεν, εἴτε 
καὶ τὴν σκηνήν, ἐπειδὴ ταύτην ἐν τάξει τοῦ ναοῦ πρότερον εἶχον· ὁμοίως 
γὰρ ἐκείνην τε <span class=Xp>ναὸν</span> ἐκάλουν ὡς ἂν ἐν αὐτῇ τοῦ θεοῦ τυγχάνοντος, καὶ<tr><th>5<td>τὸν παρὰ τοῦ Σολομῶντος ὕστερον. καὶ τοῦτο μαθεῖν ἀπὸ τῆς πρώτης 
τῶν Βασιλειῶν ἔνεστι σαφῶς λεγούσης· <span class=Xp>καὶ Σαμουὴλ ἐκάθευ‐ 
δεν ἐν τῷ ναῷ τοῦ κυρίου οὗ ἦν ἡ κιβωτὸς τοῦ θεο</span>ῦ<span class=Xp>, 
</span>μήπω τοῦ ναοῦ ὑπὸ Σολομῶντος οἰκοδομηθέντος. ὥσπερ δὲ σύμβολον 
τοῦ κόσμου κατασκευάσαι κατά τινα τύπον τὴν σκηνὴν τῷ Μωϋσεῖ<tr><th>10<td>κελεύων, ὁ θεὸς προσέταξεν αὐτῷ περίβολον ποιῆσαι ἀπὸ τῶν κατα‐ 
πετασμάτων μέσῳ διειλημμένον ἑτέρῳ· οὕτω δὲ καὶ ὁ ναὸς κατὰ τὸν 
αὐτὸν ὕστερον ἐγένετο τύπον.<tr><th>13t<td><a class=Rf>Hebr 9,28</a><tr><th>13<td>    Νῦν, φησίν, ὀφθείς, ὅτε τὴν ἁμαρτίαν κρατεῖν συνέβαινεν, 
ἀναγκαίως τὸν διὰ τὴν ἁμαρτίαν κρατοῦντα θάνατον ἐδέξατο, τότε δὲ<tr><th>15<td>τῆς ἁμαρτίας ὡς εἰκὸς λελυμένης, ἀνάγκη καὶ αὐτὸν ἀπαθῶς ὀφθῆναι· 
τὸ γὰρ <span class=Xp>χωρὶς ἁμαρτίας</span> τοῦτο λέγει ὅτι μὴ κρατούσης ἔτι τῆς 
ἁμαρτίας, οὕτω καὶ αὐτὸς ἔξω παντὸς ἀνθρωπίνου πάθους ὀφθή‐ 
σεται τότε.<tr><th>19t<td><a class=Rf>Hebr 10,5</a><tr><th>19<td class=QE>Ταῦτα εἴρηται μὲν τοῖς ἐν Βαβυλῶνι πρὸς τὸν θεὸν βουλομένοις<tr><th>20<td>εἰπεῖν ὅτι θυσίας με οὐκ ἀπῄτησας ἀλλὰ μόνον τὸ ὑπακούειν σου καὶ 
τὸ θέλημά σου ποιεῖν· καὶ εὐθύ μοι τὰ τῆς ἐπανόδου λοιπὸν ἀναμφίβολα 
ἦν. μεταλλάξας οὖν αὐτὴν ὡς ἐκ προσώπου τοῦ Χριστοῦ ταύτῃ φησίν, 
ἀντὶ τοῦ ὠτία, <span class=Xp>σῶμ</span>α<span class=Xp>,</span> εἰπών, <span class=Xp>κατηρτίσω μο</span>ι<span class=Xp>.</span><tr><th>24t<td><a class=Rf>Hebr 10,26—27</a><tr><th>24<td class=QE>Ἀνάγκη τοὺς ἐνταῦθα πρὸς τὰ χείρω μεταστάντας ἀπὸ τῶν<tr><th rowspan=2>25<td>κρειττόνων, ἀναστάντας τῇ κολάσει παραδοθῆναι λοιπόν, οὐκ ἐπιδεχο‐ 
μένους τότε μετάνοιαν. οὐδὲ γὰρ ἐπὶ τοῦ παρόντος βίου τὴν μετάνοιαν 
ἀναιρεῖ, ἀλλὰ τῷ μὴ εἶναι τότε συγχώρησιν λαβεῖν τὸν ἐπὶ τῷ πταίειν 
ἐνταῦθα μεμενηκότα καὶ μηδεμίαν ἐπὶ τὸ πταίειν δεξάμενον αἴσθησιν,<tr><td>ἀλογίᾳ τινὶ μετὰ πολλῆς ἡδονῆς ἅπαν ἐπιτελοῦντα ἁμάρτημα.<td class=Y rowspan=14>209<tr><td><h2>210</h2> <h1>(1t)</h1><td><a class=Rf>Hebr 11,1—2</a><tr><th>1<td>    Τὸ περὶ τῆς πίστεως ζητούμενον παρὰ Ἰουδαίοις μάλιστα εἰδὼς 
ἀπό τινος ἀκολουθίας, πολλαῖς ταῖς περὶ αὐτοῦ κέχρηται ἀποδείξεσιν. 
ἐκεῖνοι μὲν γὰρ προεβάλοντο τὸν νόμον καὶ τὴν ἐκ τῶν ἔργων αὐτοῦ 
δικαίωσιν, οὗτοι δὲ τὴν πίστιν, τοῦτο λέγοντες ὅτι κἂν μυρίοις τις<tr><th>5<td>ἐνέχηται κακοῖς, πιστεύσας μόνον τῷ Χριστῷ σύντομον ἁπάντων δέχεται· 
τὴν ἀπαλλαγήν, τῆς παρ’ αὐτοῦ δικαιώσεως ἀξιούμενος. ὅθεν ὁρισά‐ 
μενος αὐτήν, ὁμοῦ μὲν ὥστε οἰκειῶσαι τοῖς προειρημένοις, ὁμοῦ δὲ 
ὥστε καὶ μᾶλλον αὐτὴν δυνηθῆναι δεῖξαι παρὰ πᾶσι φαινομένην τοῖς 
ἐναρέτοις καὶ παλαιοῖς ἀνδράσιν, ἐπάγει· <span class=Xp>ἐν ταύτῃ γὰρ ἐμαρτυ‐</span><tr><th>10<td><span class=Xp>ρήθησαν οἱ πρεσβύτερο</span>ι<span class=Xp>.</span><tr><th>11t<td><a class=Rf>Hebr 11,19</a><tr><th>11<td>    Ἀκολούθως ἔτυχε τῇ ἑαυτοῦ πίστει· τῇ γὰρ ἀναστάσει πιστεύσας 
διὰ συμβόλων τινῶν ἀποθανόντα αὐτὸν ἐκομίσατο. τὸ γὰρ ἐν πολλῇ 
τοῦ θανάτου προσδοκίᾳ γενόμενον μηδὲν παθεῖν, τοῦ ἀληθῶς ἀναστησο‐ 
μένου σύμβολον ἦν, ὅσον <span class=Xp>τοῦ θανάτου πρὸς βραχὺ γευσά‐</span><tr><th>15<td><span class=Xp>μενος</span> ἀνέστη μηδὲν ὑπὸ τοῦ θανάτου παθών. τὸ γοῦν <span class=Xp>ἐν παρα‐ 
βολῇ</span> ἀντὶ τοῦ ἐν συμβόλοις.<tr><th>17t<td><a class=Rf>Hebr 12,1</a><tr><th>17<td>    Οὐχ ἁπλῶς εἶπεν ὅτι εἷς πᾶσι τῆς ἀνταποδόσεως καιρός—οὐ γὰρ 
τοῦτο ἦν αὐτῷ προκείμενον—ἀλλ’ ἵνα δείξῃ ὅτι καὶ τοσαῦτα μὲν 
πεποιηκότες, τοσαῦτα δὲ καὶ πεπονθότες διὰ πίστεως, ὅμως ἔτι περι‐<tr><th>20<td>μένουσι τῶν ἐπαγγελθέντων τὴν ἀπόδοσιν, οὐ δυσχεραίνοντες, εἴ γε 
μεθ’ ἡμῶν κομιοῦνται τῶν ὑστέρων, ὅπερ τὴν ὑπομονὴν αὐτῶν ἐδείκνυ 
μείζονα, εἴπερ δὴ καὶ μετὰ θάνατον ἔτι περιμένουσι τοὺς ἀγωνίσασθαι 
ὁμοίως αὐτοῖς ὀφείλοντας ὥστε μετ’ ἐκείνων τυχεῖν τῆς τῶν καλῶν 
ἀπολαύσεως. <span class=Xp>μαρτύρων</span> δὲ ἐνταῦθα οὐ τῶν πεπονθότων λέγει, ἀλλὰ<tr><th>25<td>τῶν μαρτυρούντων πρὸς τὴν πίστιν.<tr><th>26t<td><a class=Rf>Hebr 12,12—13</a><tr><th>26<td>    Ποῦ εἰσιν οἱ λέγοντες τὸν ἀπόστολον ἐν ταύτῃ τῇ ἐπιστολῇ ἀναιρεῖν 
τὴν μετάνοιαν διὰ τοῦ λέγειν· <span class=Xp>ἀδύνατον γὰρ τοὺς φωτισθέν‐ 
τας</span> καὶ τὰ ἑξῆς <span class=Xp>πάλιν ἀνακαινίζειν εἰς μετάνοια</span>ν<span class=Xp>;</span> πῶς 
ἄρα ταῦτα νοοῦσιν; πῶς <span class=Xp>τὰς παρειμένας χεῖρας καὶ τὰ</span><tr><th>30<td><span class=Xp>παραλελυμένα γόνατα ἀνορθωθῆναι κελεύε</span>ι<span class=Xp>;</span> χωλοῦ<td class=Y rowspan=14>210<tr><td><h2>211</h2><td>δὲ ἴασιν ποίαν βούλεται γενέσθαι ὁ μετάνοιαν τῶν ἡμαρτηκότων οὐ 
προσιέμενος; ὅτι γὰρ ταῦτα πιστοῖς γράφει, δῆλον ἐξ ὧν φησι πρὸς 
αὐτούς· <span class=Xp>ἀναμιμνήσκεσθε δὲ τὰς πρότερον ἡμέρα</span>ς<span class=Xp>, ἐν 
αἷς φωτισθέντες πολλὴν ἄθλησιν ὑπεμείνατε παθη‐</span><tr><th>5<td><span class=Xp>μάτω</span>ν<span class=Xp>.</span><tr><th>6t<td><a class=Rf>Hebr 12,17</a><tr><th>6<td>    Οὐ τὴν μετάνοιαν ἀνελεῖν διὰ τούτων βούλεται, ἀλλὰ διδάξαι ὡς 
οὐκ ἔνεστιν ἐν καιρῷ τὴν προσήκουσαν διόρθωσιν 〈μὴ〉 ἐπιδειξαμένους 
ὕστερον αὐτὴν ἀνακτᾶσθαι, ὅταν ὁ τῆς ἀνταποδόσεως καιρὸς καταλλήλως 
ἐπάγεσθαι τῷ ἑκάστου τρόπῳ μέλλῃ· οὐ γὰρ ἐναντία λέγειν ἐσπούδακεν<tr><th>10<td>ἑαυτῷ, καὶ ταῦτα οὕτως ἐκ τοῦ σύνεγγυς. γνοίη δ’ ἄν τις ἐκ τοῦ παρα‐ 
δείγματος ὅ φησιν. πρῶτον μὲν γὰρ ἐμνημόνευσε τοῦ Ἠσαῦ, τότε μὲν 
ἀθυμήσαντος ὅτε τῆς εὐλογίας οὐκ ἔτυχεν, μείναντος δὲ ἐπὶ τῆς τοῦ 
τρόπου κακίας ὁμοίως καὶ μετὰ τοῦτο. ἔπειτα οὐχὶ συγχωρήσεως ἁμαρ‐ 
τημάτων μετανοήσας οὐκ ἔτυχεν ἐκεῖνος· οὐ γὰρ τοῦτο ᾔτει τότε, ἀλλ’<tr><th>15<td>εὐλογίαν ἣν κατὰ τὴν ἀξίαν τοῦ τρόπου τῷ ἀδελφῷ δοθεῖσαν 
ἀφαιρεθῆναι αὖθις οὐδαμῶς οἷόν τε ἦν καὶ δοθῆναι τούτῳ πάλιν. ἔστι 
μέντοι καὶ τοῦτο εὑρεῖν, ὡς οὐκ ἀνόνητα αὐτῷ πάντη τὰ δάκρυα ἐγένετο. 
ἀμέλει φαίνεται ὁ πατὴρ μετὰ τοῦτο παθὼν ἐπ’ αὐτῷ, καί τινας εὐλογίας 
αὐτῷ δεδωκώς. οὕτως οὐ τὴν μετάνοιαν ἀνελεῖν διὰ τούτων βούλεται.<tr><th>20t<td><a class=Rf>Hebr 12,26</a><tr><th>20<td>    Καλῶς ἀπὸ τῆς τοῦ προφήτου φωνῆς τῶν τε νῦν τὴν μεταβολὴν 
καὶ τῶν ὑστέρων τὸ βέβαιον συνίστησιν· τὸ μὲν γὰρ <span class=Xp>σείειν</span> ἐπαγγεί‐ 
λασθαι τὴν μετάθεσιν αὐτῶν δηλοῖ πάντως ὡς ἐσομένην, τῇ δὲ τοῦ 
ἅπαξ προσθήκῃ τῶν μετὰ τοῦτο δηλοῖ τὸ ἀμετάθετον.<tr><th>24t<td><a class=Rf>Hebr. 13,7</a><tr><th>24<td class=QE><span class=Xp>Ἡγουμένους</span> τοὺς παρ’ αὐτοῖς καταγγείλαντας τὸν λόγον τῆς<tr><th>25<td>εὐσεβείας καὶ τελειωθέντας ὑπὸ Ἰουδαίων αὐτόθι. πολλοὶ δὲ ἦσαν, οὐ 
Στέφανος μόνον καὶ Ἰάκωβος ὁ μαχαίρᾳ ἀναιρεθείς, ἀλλὰ καὶ ὁ τοῦ 
κυρίου ἀδελφὸς Ἰάκωβος, ἕτεροι δὲ πλεῖστοι σιωπῇ παραδεδομένοι.<tr><th>28t<td><a class=Rf>Hebr 13,16</a><tr><th rowspan=2>28<td class=QE><span class=Xp>Εὐποιΐαν</span> εἶπεν εἰς ἔπαινον τοῦ γινομένου, <span class=Xp>κοινωνίαν</span> δὲ<tr><td>διὰ τὸ περὶ ὁμοπίστους γίνεσθαι ὡς ἂν δέον κοινωνοὺς ἡγεῖσθαι τοὺς<td class=Y rowspan=4>211<tr><td><h2>212</h2><td>τοιούτους τῶν προσόντων ἡμῖν, οὕτω μετὰ σπουδῆς ταῖς χρείαις αὐτῶν 
ἀρκεῖν αἱρουμένους.<tr><th>3t<td><a class=Rf>Hebr 13,22</a><tr><th rowspan=2>3<td class=QE>Ἀντὶ τοῦ προσκαρτερήσατε τῇ ἀναγνώσει, ἐνέγκατε τῆς προσοχῆς<tr><td>τὸν πόνον.<td class=Y>212</table>
<script>
var IL = ["Line", "Page"];
document.body.onload=f();
</script>
</body>
</html>
