<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>LUCIANUS :: Zeuxis :: TLG 0062 057</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0062.htm">0062</a> 057&nbsp;:: <strong><a class=CaCo href="0062.htm">LUCIANUS</a></strong>&nbsp;:: <strong>Zeuxis</strong></p>
<p class="AuthorInfo"><a class=CaCo href="0062.htm">LUCIANUS</a> <a class="CanonEpi">Soph.</a><br />(<a class="CanonGeo">Samosatenus</a>: <a class="CanonDat">A.D. 2</a>)</p>
<p class="CanonVid"><a class="CaV">Scholia: Cf. <em>SCHOLIA IN LUCIANUM</em> (5029)</a></p>
<p class="WorkInfo"><strong>Zeuxis</strong></p><p class="EditionInfo"><a class=CaE>Source: Kilburn, K. (ed.), <em>Lucian, </em>vol. 6. Cambridge, Mass.: Harvard University Press, 1959 (repr. 1968): 154–168.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Zeux</h6>. <h2>t</h2><td><a class=T>ΖΕΥΞΙΣ Η ΑΝΤΙΟΧΟΣ</a><td class=K rowspan=8><tr><td><h6>Zeux</h6>. <h2>1</h2><td>    Ἔναγχος ἐγὼ μὲν ὑμῖν δείξας τὸν λόγον ἀπῄειν 
οἴκαδε, προσιόντες δέ μοι τῶν ἀκηκοότων πολλοὶ 
(κωλύει γὰρ οὐδέν οἶμαι καὶ τὰ τοιαῦτα πρὸς 
φίλους ἤδη ὄντας ὑμᾶς λέγειν)—προσιόντες οὖν<tr><th>5<td>ἐδεξιοῦντο καὶ θαυμάζουσιν ἐῴκεσαν. ἐπὶ πολὺ 
γοῦν παρομαρτοῦντες ἄλλος ἄλλοθεν ἐβόων καὶ 
ἐπῄνουν ἄχρι τοῦ καὶ ἐρυθριᾶν με, μὴ ἄρα 
πάμπολυ τῆς ἀξίας τῶν ἐπαίνων ἀπολειποίμην. 
τὸ δ’ οὖν κεφάλαιον αὐτοῖς τοῦτο ἦν, καὶ πάντες<tr><th>10<td>ἓν καὶ τὸ αὐτὸ ἐπεσημαίνοντο, τὴν γνώμην τῶν 
συγγραμμάτων ξένην οὖσαν καὶ πολὺν ἐν αὐτῇ τὸν 
νεωτερισμόν. μᾶλλον δὲ αὐτὰ εἰπεῖν ἄμεινον ἅπερ 
ἐκεῖνοι ἐπεφθέγγοντο· “Ὢ τῆς καινότητος. 
Ἡράκλεις, τῆς παραδοξολογίας. εὐμήχανος ἄν‐<tr><th>15<td>θρωπος. οὐδὲν ἄν τις εἴποι τῆς ἐπινοίας νεαρώτε‐ 
ρον.” οἱ μὲν τοιαῦτα πολλὰ ἔλεγον, ὡς ἐκεκίνηντο 
δηλαδὴ ὑπὸ τῆς ἀκροάσεως. ἢ τίνα γὰρ ἂν αἰτίαν 
εἶχον ψεύδεσθαι καὶ κολακεύειν τὰ τοιαῦτα ξένον 
ἄνθρωπον, οὐ πάνυ πολλῆς αὐτοῖς φροντίδος ἄξιον<tr><th>20<td>τὰ ἄλλα;<tr><td><h6>Zeux</h6>. <h2>2</h2><td>    Πλὴν ἐμέ γε (εἰρήσεται γάρ) οὐ μετρίως ἠνία ὁ 
ἔπαινος αὐτῶν, καὶ ἐπειδή ποτε ἀπελθόντων κατ’ 
ἐμαυτὸν ἐγενόμην ἐκεῖνα ἐνενόουν· οὐκοῦν τοῦτο 
μόνον χάριεν τοῖς ἐμοῖς ἔνεστιν, ὅτι μὴ συνήθη<tr><th rowspan=2>5<td>μηδὲ κατὰ τὸ κοινὸν βαδίζει τοῖς ἄλλοις, ὀνομάτων<tr><td>δὲ ἄρα καλῶν ἐν αὐτοῖς καὶ πρὸς τὸν ἀρχαῖον 
κανόνα συγκειμένων ἢ νοῦ ὀξέος ἢ περινοίας τινὸς 
ἢ χάριτος Ἀττικῆς ἢ ἁρμονίας ἢ τέχνης τῆς ἐφ’ 
ἅπασι, τούτων δὲ πόρρω ἴσως τοὐμόν. οὐ γὰρ ἂν<td class=Y rowspan=8>154<tr><th>10<td>παρέντες αὐτὰ ἐκεῖνα ἐπῄνουν μόνον τὸ καινὸν 
τῆς προαιρέσεως καὶ ξενίζον. ἐγὼ δὲ ὁ μάταιος 
ᾤμην, ὁπότε ἀναπηδῶντες ἐπαινοῖεν, τάχα μέν τι 
καὶ αὐτὸ τοῦτο προσάγεσθαι αὐτούς· ἀληθὲς γὰρ 
εἶναι τὸ τοῦ Ὁμήρου, καὶ τὴν νέαν ᾠδὴν κεχα‐<tr><th>15<td>ρισμένην ὑπάρχειν τοῖς ἀκούουσιν· οὐ μὴν τοσοῦτόν 
γε οὐδὲ ὅλον τῇ καινότητι νέμειν ἠξίουν, ἀλλὰ 
τὴν μὲν ὥσπερ ἐν προσθήκης μοίρᾳ συνεπικοσμεῖν 
τι καὶ πρὸς τὸν ἔπαινον συντελεῖν καὶ αὐτήν, τὰ 
δὲ τῷ ὄντι ἐπαινούμενα καὶ ὑπὸ τῶν ἀκουόντων<tr><th>20<td>εὐφημούμενα ἐκεῖνα εἶναι. ὥστε οὐ μετρίως ἐπήρ‐ 
μην καὶ ἐκινδύνευον πιστεύειν αὐτοῖς ἕνα καὶ 
μόνον ἐν τοῖς Ἕλλησιν εἶναι λέγουσι καὶ τὰ 
τοιαῦτα. τὸ δὲ κατὰ τὴν παροιμίαν ἄνθρακες 
ἡμῶν ὁ θησαυρὸς ἦσαν, καὶ ὀλίγου δέω θαυματο‐<tr><th>25<td>ποιοῦ τινος ἔπαινον ἐπαινεῖσθαι πρὸς αὐτῶν.<tr><td><h6>Zeux</h6>. <h2>3</h2><td>    Ἐθέλω γοῦν ὑμῖν καὶ τὸ τοῦ γραφέως διηγή‐ 
σασθαι. ὁ Ζεῦξις ἐκεῖνος ἄριστος γραφέων γενόμε‐ 
νος τὰ δημώδη καὶ τὰ κοινὰ ταῦτα οὐκ ἔγραφεν, 
ἢ ὅσα πάνυ ὀλίγα, ἥρωας ἢ θεοὺς ἢ πολέμους, ἀεὶ<tr><th>5<td>δὲ καινοποιεῖν ἐπειρᾶτο καί τι ἀλλόκοτον ἂν καὶ 
ξένον ἐπινοήσας ἐπ’ ἐκείνῳ τὴν ἀκρίβειαν τῆς 
τέχνης ἐπεδείκνυτο. ἐν δὲ τοῖς ἄλλοις τολμήμασι 
καὶ θήλειαν Ἱπποκένταυρον ὁ Ζεῦξις οὗτος 
ἐποίησεν, ἀνατρέφουσάν γε προσέτι παιδίω Ἱπ‐<tr><th rowspan=2>10<td>ποκενταύρω διδύμω κομιδῇ νηπίω. τῆς εἰκόνος<tr><td>ταύτης ἀντίγραφός ἐστι νῦν Ἀθήνησι πρὸς αὐτὴν 
ἐκείνην ἀκριβεῖ τῇ στάθμῃ μετενηνεγμένη. τὸ 
ἀρχέτυπον δὲ αὐτὸ Σύλλας ὁ Ῥωμαίων στρατηγὸς 
ἐλέγετο μετὰ τῶν ἄλλων εἰς Ἰταλίαν πεπομφέναι,<td class=Y rowspan=7>156<tr><th>15<td>εἶτα περὶ Μαλέαν οἶμαι καταδύσης τῆς ὁλκάδος 
ἀπολέσθαι ἅπαντα καὶ τὴν γραφήν. πλὴν ἀλλὰ 
τήν γε εἰκόνα τῆς εἰκόνος εἶδον, καὶ αὐτὸς ὑμῖν 
ὡς ἂν οἷός τε ὦ δείξω τῷ λόγῳ, οὐ μὰ τὸν Δία 
γραφικός τις ὤν, ἀλλὰ πάνυ μέμνημαι οὐ πρὸ<tr><th>20<td>πολλοῦ ἰδὼν ἔν τινος τῶν γραφέων Ἀθήνησι. καὶ 
τὸ ὑπερθαυμάσαι τότε τὴν τέχνην τάχ’ ἄν μοι καὶ 
νῦν πρὸς τὸ σαφέστερον δηλῶσαι συναγωνίσαιτο.<tr><td><h6>Zeux</h6>. <h2>4</h2><td>    Ἐπὶ χλόης εὐθαλοῦς ἡ Κένταυρος αὕτη πεποίη‐ 
ται ὅλῃ μὲν τῇ ἵππῳ χαμαὶ κειμένη, καὶ ἀποτέταν‐ 
ται εἰς τοὐπίσω οἱ πόδες· τὸ δὲ γυναικεῖον ὅσον 
αὐτῆς ἠρέμα ἐπεγήγερται καὶ ἐπ’ ἀγκῶνός ἐστιν,<tr><th>5<td>οἱ δὲ πόδες οἱ ἔμπροσθεν οὐκέτι καὶ οὗτοι ἀποτάδην, 
οἷον ἐπὶ πλευρὰν κειμένης, ἀλλ’ ὁ μὲν ὀκλάζοντι 
ἔοικεν ὢν καμπύλος ὑπεσταλμένῃ τῇ ὁπλῇ, ὁ δὲ 
ἔμπαλιν ἐπανίσταται καὶ τοῦ ἐδάφους ἀντιλαμ‐ 
βάνεται, οἷοί εἰσιν ἵπποι πειρώμενοι ἀναπηδᾶν.<tr><th>10<td>τοῖν νεογνοῖν δὲ τὸ μὲν ἄνω ἔχει αὐτὴ ἐν ταῖς 
ἀγκάλαις καὶ τρέφει ἀνθρωπικῶς ἐπέχουσα τὸν 
γυναικεῖον μαστόν, τὸ δ’ ἕτερον ἐκ τῆς ἵππου 
θηλάζει ἐς τὸν πωλικὸν τρόπον. ἄνω δὲ τῆς 
εἰκόνος οἷον ἀπό τινος σκοπῆς Ἱπποκένταυρός τις,<tr><th rowspan=2>15<td>ἀνὴρ ἐκείνης δηλαδὴ τῆς τὰ βρέφη ἀμφοτέρωθεν 
τιθηνουμένης, ἐπικύπτει γελῶν οὐχ ὅλος φαινόμε‐ 
νος, ἀλλ’ ἐς μέσον τὸν ἵππον, λέοντος σκύμνον 
ἀνέχων τῇ δεξιᾷ καὶ ὑπὲρ ἑαυτὸν αἰωρῶν, ὡς<tr><td>δεδίξαιτο σὺν παιδιᾷ τὰ βρέφη.<td class=Y rowspan=8>158<tr><td><h6>Zeux</h6>. <h2>5</h2><td>    Τὰ μὲν οὖν ἄλλα τῆς γραφῆς, ἐφ’ ὅσα τοῖς 
ἰδιώταις ἡμῖν οὐ πάντῃ ἐμφανῆ ὄντα τὴν ὅλην 
ἔχει ὅμως δύναμιν τῆς τέχνης—οἷον τὸ ἀποτεῖναι 
τὰς γραμμὰς ἐς τὸ εὐθύτατον καὶ τῶν χρωμάτων<tr><th>5<td>ἀκριβῆ τὴν κρᾶσιν καὶ εὔκαιρον τὴν ἐπιβολὴν 
ποιήσασθαι καὶ σκιάσαι ἐς δέον καὶ τοῦ μεγέθους 
τὸν λόγον καὶ τὴν τῶν μερῶν πρὸς τὸ ὅλον 
ἰσότητα καὶ ἁρμονίαν—γραφέων παῖδες ἐπαινούντων, 
οἷς ἔργον εἰδέναι τὰ τοιαῦτα. ἐγὼ δὲ τοῦ Ζεύξιδος<tr><th>10<td>ἐκεῖνο μάλιστα ἐπῄνεσα, ὅτι ἐν μιᾷ καὶ τῇ αὐτῇ 
ὑποθέσει ποικίλως τὸ περιττὸν ἐπεδείξατο τῆς 
τέχνης, τὸν μὲν ἄνδρα ποιήσας πάντῃ φοβερὸν καὶ 
κομιδῇ ἄγριον, σοβαρὸν τῇ χαίτῃ, λάσιον τὰ 
πολλὰ οὐ κατὰ τὸν ἵππον αὐτοῦ μόνον, ἀλλὰ καὶ<tr><th>15<td>κατὰ στέρνον τοῦ ἀνθρώπου καὶ ὤμους ἐπὶ 
πλεῖστον, τὸ βλέμμα, καίτοι γελῶντος, θηριῶδες 
ὅλον ὄρειόν τι καὶ ἀνήμερον.<tr><td><h6>Zeux</h6>. <h2>6</h2><td>    Τοιοῦτον μὲν ἐκεῖνον. τὴν θήλειαν δὲ ἵππου τε 
τῆς καλλίστης, οἷαι μάλιστα αἱ Θετταλαί εἰσιν, 
ἀδμῆτες ἔτι καὶ ἄβατοι, τὸ δὲ ἄνω ἡμίτομον 
γυναικὸς πάγκαλον ἔξω τῶν ὤτων· ἐκεῖνα δὲ<tr><th>5<td>μόνα σατυρώδη ἐστὶν αὐτῇ. καὶ ἡ μῖξις δὲ καὶ 
ἡ ἁρμογὴ τῶν σωμάτων, καθ’ ὃ συνάπτεται καὶ 
συνδεῖται τῷ γυναικείῳ τὸ ἱππικόν, ἠρέμα καὶ οὐκ 
ἀθρόως μεταβαίνουσα καὶ ἐκ προσαγωγῆς τρε‐ 
πομένη λανθάνει τὴν ὄψιν ἐκ θατέρου εἰς τὸ ἕτερον<tr><th rowspan=2>10<td>ὑπαγομένη. τῶν νεογνῶν δὲ τὸ ἐν τῷ νηπίῳ 
ὅμως ἄγριον καὶ ἐν τῷ ἁπαλῷ ἤδη φοβερόν, καὶ<tr><td>τοῦτο θαυμαστὸν οἷον ἔδοξέ μοι, καὶ ὅτι παιδικῶς 
μάλα πρὸς τὸν σκύμνον τοῦ λέοντος ἀναβλέπουσι, 
μεταξὺ τῆς θηλῆς ἑκάτερος ἐπειλημμένοι ἐν χρῷ<td class=Y rowspan=8>160<tr><th>15<td>τῇ μητρὶ προσιστάμενοι.<tr><td><h6>Zeux</h6>. <h2>7</h2><td>    Ταῦτα δ’ οὖν ἐπιδειξάμενος ὁ Ζεῦξις αὐτὸς μὲν 
ᾤετο ἐκπλήξειν τοὺς ὁρῶντας ἐπὶ τῇ τέχνῃ, οἱ δὲ 
αὐτίκα μὲν ἐβόων—ἢ τί γὰρ ἂν ἐποίουν καλλίστῳ 
θεάματι ἐντυγχάνοντες; ἐπῄνουν δὲ μάλιστα πάντες<tr><th>5<td>ἅπερ κἀμὲ πρῴην ἐκεῖνοι, τῆς ἐπινοίας τὸ ξένον 
καὶ τὴν γνώμην τῆς γραφῆς ὡς νέαν καὶ τοῖς 
ἔμπροσθεν ἀγνῶτα οὖσαν. ὥστε ὁ Ζεῦξις συνεὶς 
ὅτι αὐτοὺς ἀσχολεῖ ἡ ὑπόθεσις καινὴ οὖσα καὶ ἀπάγει 
τῆς τέχνης, ὡς ἐν παρέργῳ τίθεσθαι τὴν ἀκρίβειαν<tr><th>10<td>τῶν πραγμάτων, Ἄγε δή, ἔφη, ὦ Μικίων, πρὸς 
τὸν μαθητήν, περίβαλε ἤδη τὴν εἰκόνα καὶ ἀράμενοι 
ἀποκομίζετε οἴκαδε. οὗτοι γὰρ ἡμῶν τὸν πηλὸν 
τῆς τέχνης ἐπαινοῦσι, τῶν δὲ αὖ φώτων εἰ 
καλῶς ἔχει καὶ κατὰ τὴν τέχνην, οὐ πολὺν ποι‐<tr><th>15<td>οῦνται λόγον, ἀλλὰ παρευδοκιμεῖ τὴν ἀκρίβειαν 
τῶν ἔργων ἡ τῆς ὑποθέσεως καινοτομία.<tr><td><h6>Zeux</h6>. <h2>8</h2><td>    Ὁ μὲν οὖν Ζεῦξις οὕτως, ὀργιλώτερον ἴσως. 
Ἀντίοχος δὲ ὁ σωτὴρ ἐπικληθεὶς καὶ οὗτος 
ὅμοιόν τι παθεῖν λέγεται ἐν τῇ πρὸς Γαλάτας 
μάχῃ. εἰ βούλεσθε, διηγήσομαι καὶ τοῦτο, ὁποῖον<tr><th>5<td>ἐγένετο. εἰδὼς γὰρ τούτους ἀλκίμους ὄντας καὶ 
πλήθει παμπόλλους ὁρῶν καὶ τὴν φάλαγγα καρ‐ 
τερῶς συναραρυῖαν καὶ ἐπὶ μετώπου μὲν προασ‐ 
πίζοντας τοὺς χαλκοθώρακας αὐτῶν, ἐς βάθος δὲ 
ἐπὶ τεττάρων καὶ εἴκοσι τεταγμένους ὁπλίτας, ἐπὶ<tr><th>10<td>κέρως δ’ ἑκατέρωθεν τὴν ἵππον δισμυρίαν οὖσαν, 
ἐκ δὲ τοῦ μέσου τὰ ἅρματα ἐκπηδήσεσθαι μέλλοντα 
δρεπανηφόρα ὀγδοήκοντα καὶ συνωρίδας ἐπ’ αὐτοῖς 
δὶς τοσαύτας, ταῦτα ὁρῶν πάνυ πονηρὰς εἶχε τὰς 
ἐλπίδας, ὡς ἀμάχων ὄντων ἐκείνων αὐτῷ. ἐκεῖνος<td class=Y rowspan=9>162<tr><th>15<td>γὰρ δι’ ὀλίγου τῆς στρατιᾶς ἐκείνης παρασκευασ‐ 
θείσης οὐ μεγαλωστὶ οὐδὲ κατ’ ἀξίαν τοῦ πολέμου 
ἀφίκετο κομιδῇ ὀλίγους ἄγων, καὶ τούτων πελτα‐ 
στικὸν τὸ πολὺ καὶ ψιλικόν· οἱ γυμνῆτες δὲ ὑπὲρ 
ἥμισυ τῆς στρατιᾶς ἦσαν. ὥστε ἐδόκει αὐτῷ ἤδη<tr><th>20<td>σπένδεσθαι καί τινα εὐπρεπῆ διάλυσιν εὑρίσκεσθαι 
τοῦ πολέμου.<tr><td><h6>Zeux</h6>. <h2>9</h2><td>    Ἀλλὰ Θεοδότας ὁ Ῥόδιος, ἀνὴρ γενναῖος καὶ 
τακτικῶν ἔμπειρος, οὐκ εἴα παρὼν ἀθυμεῖν. καὶ 
ἦσαν γὰρ ἑκκαίδεκα ἐλέφαντες τῷ Ἀντιόχῳ. 
τούτους ἐκέλευσεν ὁ Θεοδότας τέως μὲν ἔχειν ὡς<tr><th>5<td>οἷόν τε κατακρύψαντα, ὡς μὴ κατάδηλοι εἶεν 
ὑπερφαινόμενοι τοῦ στρατοῦ, ἐπειδὰν δὲ σημήνῃ 
ὁ σαλπιγκτὴς καὶ δέῃ συμπλέκεσθαι καὶ εἰς 
χεῖρας ἰέναι καὶ ἡ ἵππος ἡ τῶν πολεμίων ἐπελαύνη‐ 
ται καὶ τὰ ἅρματα οἱ Γαλάται ἀνοίξαντες τὴν<tr><th>10<td>φάλαγγα καὶ διαστήσαντες ἐπαφῶσι, τότε ἀνὰ 
τέτταρας μὲν τῶν ἐλεφάντων ἀπαντᾶν ἐφ’ ἑκάτερα 
τοῖς ἱππεῦσιν, τοὺς ὀκτὼ δὲ ἀντεπαφεῖναι τοῖς 
ἁρματηλάταις καὶ συνωριασταῖς. εἰ γὰρ τοῦτο 
γένοιτο, φοβηθήσονται αὐτῶν, ἔφη, οἱ ἵπποι καὶ<tr><th>15<td>ἐς τοὺς Γαλάτας αὖθις ἐμπεσοῦνται φεύγοντες.<tr><td><h6>Zeux</h6>. <h2>10</h2><td>καὶ οὕτως ἐγένετο. οὐ γὰρ πρότερον ἰδόντες 
ἐλέφαντα οὔτε αὐτοὶ Γαλάται οὔτε οἱ ἵπποι αὐτῶν 
οὕτω πρὸς τὸ παράδοξον τῆς ὄψεως ἐταράχθησαν, 
ὥστε πόρρω ἔτι τῶν θηρίων ὄντων ἐπεὶ μόνον<tr><th rowspan=2>5<td>τετριγότων ἤκουσαν καὶ τοὺς ὀδόντας εἶδον<tr><td>ἀποστίλβοντας ἐπισημότερον ὡς ἂν ἐκ μέλανος 
τοῦ παντὸς σώματος καὶ τὰς προνομαίας ὡς ἐς 
ἁρπαγὴν ὑπεραιωρουμένας, πρὶν ἢ τὸ τόξευμα 
ἐξικνεῖσθαι, ἐκκλίναντες σὺν οὐδενὶ κόσμῳ ἔφευγον,<td class=Y rowspan=8>164<tr><th>10<td>οἱ μὲν πεζοὶ περιπειρόμενοι ὑπ’ ἀλλήλων τοῖς 
δορατίοις καὶ συμπατούμενοι ὑπὸ τῶν ἱππέων ὡς 
εἶχον ἐμπεσόντων ἐπ’ αὐτούς, τὰ ἅρματα δέ, ἀνα‐ 
στρέψαντα καὶ ταῦτα ἔμπαλιν εἰς τοὺς οἰκείους, 
οὐκ ἀναιμωτὶ διεφέρετο ἐν αὐτοῖς, ἀλλὰ τὸ τοῦ<tr><th>15<td>Ὁμήρου, “δίφροι δ’ ἀνεκυμβαλίαζον.” οἱ ἵπποι 
δ’ ἐπείπερ ἅπαξ τῆς ἐς τὸ εὐθὺ ὁδοῦ ἀπετρέποντο 
οὐκ ἀνασχόμενοι τῶν ἐλεφάντων, τοὺς ἐπιβάτας 
ἀποβαλόντες “κείν’ ὄχεα κροτάλιζον” τέμνοντες 
νὴ Δία καὶ διαιροῦντες τοῖς δρεπάνοις εἴ τινας τῶν<tr><th>20<td>φίλων καταλάβοιεν. πολλοὶ δὲ ὡς ἐν ταράχῳ 
τοσούτῳ κατελαμβάνοντο. εἵποντο δὲ καὶ οἱ ἐλέ‐ 
φαντες συμπατοῦντες καὶ ἀναρριπτοῦντες ταῖς 
προνομαίαις ἐς ὕψος καὶ συναρπάζοντες καὶ τοῖς 
ὀδοῦσι περιπείροντες, καὶ τέλος οὗτοι κατὰ κράτος<tr><th>25<td>παραδιδόασι τῷ Ἀντιόχῳ τὴν νίκην.<tr><td><h6>Zeux</h6>. <h2>11</h2><td>    Οἱ Γαλάται δὲ οἱ μὲν ἐτεθνήκεσαν, πολλοῦ τοῦ 
φόνου γενομένου, οἱ δὲ ζῶντες ἐλαμβάνοντο, πλὴν 
πάνυ ὀλίγοι ὁπόσοι ἔφθασαν εἰς τὰ ὄρη ἀναφυγόν‐ 
τες, οἱ Μακεδόνες δὲ ὅσοι σὺν Ἀντιόχῳ ἦσαν,<tr><th>5<td>ἐπαιώνιζον καὶ προσιόντες ἄλλος ἀλλαχόθεν ἀνέ‐ 
δουν τὸν βασιλέα καλλίνικον ἀναβοῶντες. ὁ δὲ 
καὶ δακρύσας, ὥς φασιν, Αἰσχυνώμεθα, ἔφη, ὦ 
στρατιῶται, οἷς γε ἡ σωτηρία ἐν ἑκκαίδεκα 
τούτοις θηρίοις ἐγένετο· ὡς εἰ μὴ τὸ καινὸν τοῦ<tr><th>10<td>θεάματος ἐξέπληξε τοὺς πολεμίους, τί ἂν ἡμεῖς 
ἦμεν πρὸς αὐτούς; ἔπι τε τῷ τροπαίῳ κελεύει 
ἄλλο μηδέν, ἐλέφαντα δὲ μόνον ἐγκολάψαι.<tr><td><h6>Zeux</h6>. <h2>12</h2><td>    Ὥρα τοίνυν με σκοπεῖν μὴ καὶ τοὐμὸν ὅμοιον ᾖ 
τῷ Ἀντιόχῳ τὰ μὲν ἄλλα οὐκ ἄξιον μάχης, 
ἐλέφαντες δέ τινες καὶ ξένα μορμολύκεια πρὸς τοὺς 
ὁρῶντας καὶ θαυματοποιία ἄλλως· ἐκεῖνα γοῦν<td class=Y rowspan=3>166<tr><th>5<td>ἐπαινοῦσι πάντες. οἷς δὲ ἐγὼ ἐπεποίθειν, οὐ πάνυ 
ταῦτα ἐν λόγῳ παρ’ αὐτοῖς ἐστιν, ἀλλ’ ὅτι μὲν 
θήλεια Ἱπποκένταυρος γεγραμμένη, τοῦτο μόνον 
ἐκπλήττονται καὶ ὥσπερ ἐστί, καινὸν καὶ τεράστιον 
δοκεῖ αὐτοῖς. τὰ δὲ ἄλλα μάτην ἄρα τῷ Ζεύξιδι<tr><th rowspan=2>10<td>πεποίηται; ἀλλ’ οὐ μάτην—γραφικοὶ γὰρ ὑμεῖς 
καὶ μετὰ τέχνης ἕκαστα ὁρᾶτε. εἴη μόνον ἄξια<tr><td>τοῦ θεάτρου δεικνύειν.<td class=Y>168</table>
<script>
var IL = ["Line", "Section"];
document.body.onload=f();
</script>
</body>
</html>
