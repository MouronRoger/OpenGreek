<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: Non esse ad gratiam concionandum :: TLG 2062 051</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 051&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>Non esse ad gratiam concionandum</strong></p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>Non esse ad gratiam concionandum</strong></p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>50</h3>.<h2>653</h2> <h1>(15t)</h1><td><a class="T Em">Ὅτι ἐπικίνδυνον καὶ τοῖς λέγουσι, καὶ τοῖς ἀκούουσι τὸ πρὸς χάριν δημηγορεῖν, καὶ ὅτι χρήσιμον</a><td class=K rowspan=11><tr><th>16t<td><a class="T Em">καὶ δικαιοσύνη μεγίστη τὸ κατηγορεῖν τῶν οἰκείων ἁμαρτημάτων.</a><tr><th>17<td>    αʹ. Ἱκανῶς ὑμῶν, οἶμαι, καθηψάμεθα πρώην, καὶ 
βαθυτέραν ἐδώκαμεν τὴν πληγήν· οὐκοῦν ἀνάγκη 
θεραπεῦσαι τήμερον, καὶ προσηνέστερα ἐπιθεῖναι τὰ<tr><th>20<td>φάρμακα. Οὗτος γὰρ ἄριστος ἰατρείας τρόπος, μὴ 
μόνον τέμνειν, ἀλλὰ καὶ ἐπιδεσμεῖν τὰ ἕλκη· οὗτος 
θαυμαστὸς διδασκαλίας νόμος, μὴ μόνον ἐπιτιμᾷν, 
ἀλλὰ καὶ παρακαλεῖν καὶ παραμυθεῖσθαι. Οὕτω καὶ 
Παῦλος ἐκέλευσεν· <span class=Em>Ἔλεγξον, ἐπιτίμησον, παρα‐</span><tr><th>25<td><span class=Em>κάλεσον.</span> Ἐάν τε παρακαλῇ τις διόλου, ῥᾳθυμοτέ‐ 
ρους ποιεῖ τοὺς ἀκροατάς· ἐάν τε ἐπιτιμᾷ μόνον, 
τραχυτέρους ἐργάζεται· οὐ γὰρ δυνάμενοι τὸ φορτίον 
τῶν διηνεκῶν ἐλέγχων ἐνεγκεῖν, ἀποπηδῶσιν εὐθέως. 
Διὸ χρὴ ποικίλον τινὰ εἶναι τὸν τῆς διδασκαλίας τρό‐<tr><th>30<td>πον. Ἐπεὶ οὖν τῇ προτέρᾳ σφοδρότερον τὴν ἑκάστου 
διάνοιαν ἔδακεν ὁ λόγος, προσηνεστέρας ἡμῖν δεῖ τῆς 
διδασκαλίας τήμερον, καὶ ταῖς ἐκ τῶν ἐλέγχων γενο‐ 
μέναις ὀδύναις, ὥσπερ ἔλαιον, ἀναγκαῖον ἐπιστάξαι 
τοῦ λόγου τὸ προσηνὲς, πρότερον αὐτῶν ὑμᾶς ἀνα‐<tr><th>35<td>μνήσαντες τῶν ἐλέγχων. 
    Ἀνέγνωμεν ὑμῖν πρώην τὸν Παύλου νόμον περὶ 
τῆς τῶν μυστηρίων κοινωνίας κείμενον τοῖς μεμυη‐ 
μένοις ἅπασιν. Ὁ δὲ νόμος ἦν οὗτος· οὐδὲν γὰρ κω‐ 
λύει καὶ νῦν αὐτὸν ἀναγνῶναι πάλιν· <span class=Em>Δοκιμαζέτω</span><tr><th>40<td><span class=Em>δὲ ἕκαστος ἑαυτὸν, καὶ οὕτως ἐκ τοῦ ἄρτου 
ἐσθιέτω, καὶ ἐκ τοῦ ποτηρίου πινέτω.</span> Ἴσασιν οἱ 
μεμυημένοι τὰ λεγόμενα, καὶ τίς μὲν ὁ ἄρτος, τί δὲ 
τὸ ποτήριον. <span class=Em>Ὁ γὰρ ἐσθίων καὶ πίνων,</span> φησὶν, 
<span class=Em>ἀναξίως τοῦ Κυρίου, ἔνοχος ἔσται τοῦ σώματος</span><tr><th>45<td><span class=Em>καὶ τοῦ αἵματος τοῦ Κυρίου.</span> Τοῦτον ὑμῖν τὸν νό‐ 
μον ἀνέγνωμεν· ἐξηγησάμεθα δὲ καὶ τὴν διάνοιαν 
τοῦ ῥητοῦ. Εἴπομεν τί ἐστιν, <span class=Em>Ἔνοχος ἔσται τοῦ 
σώματος καὶ τοῦ αἵματος τοῦ Κυρίου,</span> ὅτι τὴν 
αὐτὴν δώσει δίκην, ὅσην ὑποστήσονται τιμωρίαν οἱ<tr><td><h3>50</h3>.<h2>653</h2> <h1>(50)</h1><td>σταυρώσαντες τὸν Χριστόν. Καθάπερ γὰρ ἐκεῖνοι, 
φησὶν, οἱ σφαγεῖς ἔνοχοι ἐγένοντο τοῦ αἵματος, οὕτω 
καὶ οὗτοι οἱ ἀναξίως κοινωνοῦντες τῶν μυστηρίων· 
τοῦτο γάρ ἐστιν, <span class=Em>Ἔνοχος ἔσται τοῦ σώματος καὶ 
τοῦ αἵματος τοῦ Κυρίου.</span> Ἐδόκει πολλὴν ὑπερβολὴν<tr><th rowspan=2>55<td>ἔχειν τὸ εἰρημένον καὶ ἀφόρητος εἶναι ἡ ἀπειλή· 
προσεθήκαμεν καὶ λογισμὸν ἐκ παραδείγματος ἀκο‐ 
λουθίαν ἔχοντα πολλήν. Ὥσπερ γὰρ, ἔφην, ἄν τε<tr><td>διαῤῥήξῃ τις τὴν πορφυρίδα τὴν βασιλικὴν, ἄν τε<td class=K rowspan=10>Column end<tr><td><h3>50</h3>.<h2>654</h2> <h1>(17)</h1><td>μολύνῃ βορβόρῳ, παραπλησίως εἰς τὸν ἐνδύντα 
αὐτὴν ὕβρισε βασιλέα· οὕτω δὴ καὶ ἐνταῦθα οἵ τε 
ἀνελόντες τὸ σῶμα τὸ δεσποτικὸν, οἵ τε ἀκαθάρτῳ<tr><th>20<td>δεχόμενοι τῇ διανοίᾳ, ὁμοίως ἐμπαροινοῦσι τῷ ἐνδύ‐ 
ματι τῷ βασιλικῷ. Διέῤῥηξαν μὲν οὖν αὐτὸ Ἰουδαῖοι 
τῷ σταυρῷ, μολύνει δὲ καὶ ὁ ἀκαθάρτῳ δεχόμενος 
αὐτὸ ψυχῇ· ὥστε εἰ καὶ διάφορα τὰ τῆς παρανομίας, 
ἀλλὰ τὰ τῆς ὕβρεως ἴσα. Τοῦτο πολλῶν καθήψατο,<tr><th>25<td>τοῦτο πολλοὺς ἐθορύβησεν· ἔδακε τὸ συνειδὸς τῶν 
ἀκουόντων, μᾶλλον δὲ οὐχὶ τῶν ἀκουόντων μόνον, 
ἀλλὰ καὶ ἐμοῦ τοῦ λέγοντος πρὸ ὑμῶν· κοινὴ γὰρ ἡ 
διδασκαλία, κοινὰ τὰ τραύματα· διὸ καὶ κοινὰ τὰ 
φάρμακα ἐπιτίθημι. Τοῦτο τῆς τοῦ Θεοῦ φιλαν‐<tr><th>30<td>θρωπίας ἐγένετο ἔργον, ὥστε καὶ τὸν λέγοντα καὶ 
τοὺς ἀκούοντας τοῖς αὐτοῖς ὑποκεῖσθαι νόμοις, τῆς 
αὐτῆς κοινωνεῖν φύσεως, ὁμοίως ἕκαστον ὑπεύθυνον 
εἶναι παραβαίνοντα. Διὰ τί; Ἵνα μετὰ συμμετρίας 
ποιῆται τὴν ἐπιτίμησιν, ἵνα συγγνωμονικὸς γένηται<tr><th>35<td>τοῖς ἁμαρτάνουσιν, ἵνα ἀναμιμνησκόμενος τῆς οἰκείας 
ἀσθενείας μὴ ἀφόρητον ποιῆται τὸν ἔλεγχον. Διὰ 
τοῦτο οὐκ ἀγγέλους ἐκ τῶν οὐρανῶν καταγαγὼν ὁ 
Θεὸς τῇ τῶν ἀνθρώπων φύσει διδασκάλους ἐπέστησεν, 
ἵνα μὴ διὰ τὸ τῆς φύσεως ὑπερέχον, καὶ τῆς ἀνθρω‐<tr><th>40<td>πίνης ἀσθενείας τὴν ἄγνοιαν, ἀφειδέστερον ποιῶνται 
τὰς καθ’ ἡμῶν ἐπιτιμήσεις· ἀλλὰ ἀνθρώπους θνητοὺς 
ἔδωκε διδασκάλους καὶ ἱερέας, ἀνθρώπους ἀσθένειαν 
περικειμένους, ἵν’ αὐτὸ δὴ τοῦτο, τὸ τοῖς αὐτοῖς 
ὑπεύθυνον εἶναι καὶ τὸν λέγοντα καὶ τοὺς ἀκούοντας,<tr><th>45<td>χαλινὸς γένηται τῇ τοῦ λέγοντος γλώττῃ, μὴ συγχω‐ 
ρῶν πέρα τοῦ μέτρου ποιεῖσθαι τὰς κατηγορίας. Καὶ 
ὅτι τοῦτό ἐστιν ἀληθὲς, αὐτὸς ὁ Παῦλος, ὁ τὸν νόμον 
ἐκεῖνον θεὶς, καὶ ταύτην ἡμᾶς ἐδίδαξε τὴν αἰτίαν, 
οὕτως εἰπών· <span class=Em>Πᾶς γὰρ ἱερεὺς ἐξ ἀνθρώπων λαμ‐</span><tr><td><h3>50</h3>.<h2>654</h2> <h1>(50)</h1><td><span class=Em>βανόμενος, ὑπὲρ ἀνθρώπων καθίσταται, μετριο‐ 
παθεῖν δυνάμενος τοῖς ἀγνοοῦσι καὶ πλανωμένοις. 
</span>Πόθεν καὶ διὰ τί; <span class=Em>Ἐπειδὴ καὶ αὐτὸς περίκειται 
ἀσθένειαν.</span> Ὁρᾷς ὅτι ἡ ἀσθένεια τῆς συμπαθείας 
ὑπόθεσις γίνεται, καὶ τὸ συγγενὲς τῆς φύσεως οὐκ<tr><th rowspan=2>55<td>ἀφίησιν εἰς ἀμετρίαν ποτὲ ἐκπεσεῖν τὸν ἐπιτιμῶντα,<tr><td>κἂν σφόδρα φιλονεικῇ; Τίνος δὲ ἕνεκεν ταῦτα εἶπον;<td class=Y rowspan=14>653<tr><td><h3>50</h3>.<h2>655</h2><td>Ἵνα μὴ λέγητε ὅτι Σὺ καθαρὸς ὢν ἁμαρτημάτων, 
ἀπηλλαγμένος τῆς ὀδύνης τῆς κατὰ τὴν ἐπιτίμησιν, 
μετὰ πολλῆς ἐξουσίας ἐπιφέρεις ἡμῖν βαθυτέραν τὴν 
τομήν. Ἐγὼ γὰρ πρότερος αἰσθάνομαι τῆς ὀδύνης,<tr><th>5<td>ἐπειδὴ καὶ αὐτὸς ὑπεύθυνός εἰμι τοῖς ἁμαρτήμασι. 
<span class=Em>Πάντες γάρ ἐσμεν ἐν ἐπιτιμίοις·</span> καὶ, <span class=Em>Οὐδεὶς καυ‐ 
χήσεται ἁγνὴν ἔχειν καρδίαν.</span> Ὥστε οὐκ ἐν ἀλλο‐ 
τρίοις φιλοσοφῶν κακοῖς, οὐδὲ ἐξ ἀπανθρωπίας τινὸς, 
ἀλλ’ ἀπὸ κηδεμονίας πολλῆς τοὺς ἐλέγχους ἐποιησά‐<tr><th>10<td>μην ἐκείνους. Ἐπὶ μὲν γὰρ τῶν τὰ σώματα ἰατρευ‐ 
όντων, ὁ μὲν ἐπάγων τὴν πληγὴν οὐδεμίαν λαμβάνει 
τῆς πληγῆς αἴσθησιν, ὁ δὲ τεμνόμενος, οὗτός ἐστιν ὁ 
διασπώμενος ταῖς ἀλγηδόσι μόνος· ἐπὶ δὲ τῶν τὰς 
ψυχὰς θεραπευόντων οὐχ οὕτως, εἰ μήτι γε σφάλλο‐<tr><th>15<td>μαι ἐξ ἑαυτοῦ τὰ τῶν λοιπῶν δοκιμάζων, ἀλλ’ αὐτὸς 
πρότερος ὀδυνᾶται ὁ λέγων, ἡνίκα ἂν ἑτέροις ἐπιτιμᾷ. 
Οὐδὲ γὰρ οὕτως ἐλεγχόμενοι παρ’ ἑτέρων ἀλγοῦμεν, 
ὡς ἐλέγχοντες ἑτέρους ὑπὲρ ἁμαρτημάτων ὧν ἐσμεν 
ὑπεύθυνοι. Ἐπιλαμβάνεται γὰρ εὐθέως τὸ συνειδὸς<tr><th>20<td>τοῦ λέγοντος, καὶ τὸ διδασκαλίας περικείμενον 
ἀξίωμα, εἰς τὰ αὐτὰ τοῖς μαθηταῖς καταπίπτειν 
ἁμαρτήματα, καὶ τῶν αὐτῶν δεῖσθαι ἐλέγχων, πι‐ 
κροτέραν τῷ λέγοντι ποιεῖ τὴν ὀδύνην. 
    βʹ. Καὶ ταῦτα οὐχ ἁπλῶς ἀποδύρομαι νῦν ἀλλ’ ἐπειδὴ<tr><th>25<td>πολλοὶ τὸ βάρος τῶν εἰρημένων οὐκ ἐνεγκόντες, μετὰ 
τὴν ἀναχώρησιν προσελθόντες ἐδυσχέραινον, ἠγανά‐ 
κτουν, Ἀπάγεις ἡμᾶς, λέγοντες, τῆς ἱερᾶς τραπέζης, 
καὶ τῆς κοινωνίας ἀποσοβεῖς. Διὰ τοῦτο ταῦτα ἠ‐ 
ναγκάσθην εἰπεῖν, ἵνα μάθητε ὅτι οὐκ ἀπάγω, ἀλλὰ<tr><th>30<td>συνάγω μᾶλλον· οὐκ ἀποσοβῶ οὐδὲ ἀπείργω, ἀλλ’ 
ἐπισπῶμαι διὰ τῶν ἐλέγχων πλέον. Ὁ γὰρ φόβος τῆς 
εἰρημένης τιμωρίας, καθάπερ πῦρ εἰς κηρὸν, οὕτως 
εἰς τὸ συνειδὸς τῶν ἁμαρτανόντων ἐμπίπτων, λύει μὲν 
ἡμῶν καὶ τήκει τὰ πλημμελήματα, διηνεκῶς ἐγκα‐<tr><th>35<td>θήμενος, καθαρὰν δὲ καὶ ἀποστίλβουσαν ἐργαζόμενος 
τὴν διάνοιαν, πλείονα τὴν παῤῥησίαν ἡμῖν ἐντίθη‐ 
σιν· ἀπὸ δὲ τῆς παῤῥησίας καὶ προθυμίας πλείων 
γένοιτ’ ἂν πρὸς τὸ συνεχῶς τῶν ἀποῤῥήτων καὶ φρι‐ 
κτῶν κοινωνεῖν μυστηρίων. Καὶ καθάπερ ὁ πικρὰ φάρ‐<tr><th>40<td>μακα τοῖς κακοσίτοις διδοὺς, καὶ τοὺς πονηροὺς ἐκκα‐ 
θαίρων χυμοὺς, διεγείρει τὴν καταβεβλημένην ὄρε‐ 
ξιν, καὶ μετὰ πλείονος παρασκευάζει τῆς προθυμίας 
τῆς συνήθους ἅπτεσθαι τροφῆς· οὕτω δὴ καὶ ὁ πικρὰ 
λέγων ῥήματα, καὶ καθαίρων τοὺς πονηροὺς λογι‐<tr><th>45<td>σμοὺς τῆς διανοίας, καὶ τὸ βαρὺ τῶν ἁμαρτημάτων 
ἀποσκευαζόμενος φορτίον, δίδωσιν ἀναπνεῦσαι τῷ 
συνειδότι, καὶ μετὰ πολλῆς τῆς ἡδονῆς ἀπογεύσα‐ 
σθαι τοῦ σώματος παρασκευάζει τοῦ δεσποτικοῦ. Οὐ 
τοίνυν δυσχεραίνειν ὑπὲρ τῶν εἰρημένων χρὴ, ἀλλ’<tr><td><h3>50</h3>.<h2>655</h2> <h1>(50)</h1><td>ἀποδέχεσθαι καὶ ἐπαινεῖν. 
    Εἰ δέ τινες ἀσθενέστερον διάκεινται, καὶ οὐκ ἀν‐ 
έχονται ταύτης ἡμῶν τῆς ἀπολογίας, ἐκεῖνο ἂν εἴποιμι 
πρὸς αὐτοὺς, ὅτι Οὐκ ἐμαυτοῦ νόμους ὑμῖν ἐξηγοῦ‐ 
μαι, ἀλλ’ ἐκ τῶν οὐρανῶν καταβάντα ἀναγινώσκω<tr><th>55<td>γράμματα· καὶ ἀνάγκη τὸν ταύτην ἐμπιστευθέντα τὴν 
διακονίαν, ἢ πάντα μετὰ παῤῥησίας εἰπεῖν τὰ ἐγκείμε‐ 
να, τὸ συμφέρον, ἀλλὰ μὴ τὸ ἡδὺ τοῖς ἀκροαταῖς παν‐ 
ταχοῦ ζητοῦντα· ἢ τὴν τῶν ἀκουόντων ὑπειδόμενον 
ἀπέχθειαν, καὶ τὴν ἑαυτοῦ καὶ τὴν ἐκείνων προέσθαι<tr><th rowspan=2>60<td>σωτηρίαν, διὰ τῆς ἀκαίρου ταύτης χάριτος Ὅτι γὰρ 
καὶ τῷ λέγοντι καὶ τοῖς ἀκούουσι σφόδρα ἐπικίνδυνον<tr><td>τὸ τῶν θείων ἀποκρύπτεσθαί τι νόμων, καὶ ὅτι φόνων<td class=K rowspan=13>Column end<tr><td><h3>50</h3>.<h2>656</h2><td>ὑπεύθυνοι οἱ διδάσκαλοι κρίνονται, ὅταν μὴ πάντα 
χωρὶς ὑποστολῆς ἐξηγῶνται τοῦ Θεοῦ τὰ δικαιώματα, 
Παῦλον ὑμῖν τούτων πάλιν παρέξομαι μάρτυρα. Διὰ 
γὰρ τοῦτο συνεχῶς ὑπὲρ ἁπάντων ἐπὶ τὴν ἁγίαν<tr><th>5<td>ἐκείνην καταφεύγω ψυχὴν, ὅτι χρήσιμοί τινές εἰσι 
καὶ θεῖοι νόμοι τὰ Παύλου ῥήματα. Οὐ γὰρ Παῦλός 
ἐστιν ὁ λαλῶν, ἀλλ’ ὁ Χριστὸς ὁ τὴν ἐκείνου ψυχὴν 
κινῶν· δι’ ἐκείνου γὰρ φθέγγεται πάντα, ἅπερ ἐκεῖ‐ 
νος εἶπε. Τί τοίνυν φησὶν ὁ Παῦλος; Καλέσας τοὺς<tr><th>10<td>τὴν Ἔφεσον οἰκοῦντας, καὶ ἐσχάτην πρὸς αὐτοὺς 
δημηγορίαν εἰπὼν, ἐπειδὴ λοιπὸν αὐτῶν ἀπίστασθαι 
ἤμελλε, διδάσκων τοὺς ἐφεστηκότας αὐτοῖς, ὅτι καθ‐ 
άπερ οἱ τὸ αἷμα ἐκχέοντες τῶν μαθητῶν, οὕτως οἱ 
τὰ συμφέροντα μὴ λέγοντες αὐτοῖς, εἰσὶν ὑπεύ‐<tr><th>15<td>θυνοι κολάσεως καὶ τιμωρίας, οὕτω πώς φησι· <span class=Em>Κα‐ 
θαρός εἰμι ἐγὼ ἀπὸ τοῦ αἵματος πάντων.</span> Διὰ τί; 
<span class=Em>Οὐ γὰρ ὑπεστειλάμην τοῦ μὴ ἀναγγεῖλαι ὑμῖν 
πᾶσαν τὴν βουλὴν τοῦ Θεοῦ·</span> ὡς εἰ ὑπεστείλατο 
τοῦ μὴ ἀναγγεῖλαι. οὐκ ἦν καθαρὸς ἐκ τοῦ αἵματος,<tr><th>20<td>ἀλλ’ ὡς ἀνδροφόνος ἐκρίνετο, καὶ μάλα εἰκότως. Ὁ 
μὲν γὰρ ἀνδροφόνος τὸ σῶμα ἀναιρεῖ μόνον, ὁ δὲ 
πρὸς χάριν δημηγορῶν, καὶ ῥᾳθυμοτέρους ποιῶν 
τοὺς ἀκροατὰς, τὴν ψυχὴν ἀπόλλυσι· κἀκεῖνος μὲν 
τῷ παρόντι προδίδωσι θανάτῳ, οὗτος δὲ τὴν ψυχὴν<tr><th>25<td>ἀπόλλυσι, καὶ πρὸς τὰς ἀθανάτους παραπέμπει κο‐ 
λάσεις καὶ τιμωρίας. Ἆρα οὖν Παῦλος μόνος τοῦτό 
φησιν; Οὐδαμῶς, ἀλλὰ καὶ πρὸ Παύλου πάλιν ὁ 
Θεὸς διὰ τοῦ προφήτου τὸ αὐτὸ τοῦτο αἰνίττεται 
οὕτω λέγων· <span class=Em>Σκοπὸν δέδωκά σε τῷ οἴκῳ Ἰσραήλ.</span><tr><th>30<td>Τί ἐστι, <span class=Em>Σκοπόν;</span> Σκοπὸς λέγεται ὁ τῶν στρατο‐ 
πέδων κάτω καθημένων ὑψηλὸν καὶ γεώλοφον χω‐ 
ρίον καταλαβὼν κἀκεῖθεν ἐπιόντας τοὺς πολεμίους 
σκοπεύων, καὶ τοῖς κάτω καθημένοις μηνύων τὴν 
ἔφοδον, καὶ διεγείρων πρὸς τὴν τοῦ πολέμου παράτα‐<tr><th>35<td>ξιν, ὥστε μὴ ἀφυλάκτοις ἐπιπεσόντας, μετὰ πολλῆς 
διαχειρίσασθαι τῆς εὐκολίας. Ἐπεὶ οὖν πολλὰ τῶν 
ἐπιόντων δεινῶν οὐχ ὁρῶμεν ἡμεῖς οἱ χαμαὶ βαδί‐ 
ζοντες, ᾠκονόμησεν ἡ τοῦ Θεοῦ χάρις, ὥσπερ ἐφ’ 
ὑψηλοῦ χωρίου τῆς προφητείας τοὺς ἁγίους προφή‐<tr><th>40<td>τας ἑστῶτας, μέλλουσαν τοῦ Θεοῦ τὴν ὀργὴν ἡμῖν 
ἐπιέναι πόῤῥωθεν προμηνύειν, ἵνα διὰ τῆς μετανοίας 
ἑαυτοὺς ἀνακτησάμενοι, καὶ πεπτωκυῖαν ἡμῶν τὴν 
ψυχὴν ἀνορθώσαντες, τὴν θεήλατον πόῤῥωθεν ἀπο‐ 
κρουσώμεθα πληγήν. Διὰ τοῦτό φησι· <span class=Em>Σκοπὸν δέ‐</span><tr><th>45<td><span class=Em>δωκά σε τῷ οἴκῳ Ἰσραήλ·</span> ἵνα μέλλουσαν ἐπιέναι 
τὴν συμφορὰν προμηνύσῃς, καθάπερ ἐκεῖνος τοὺς 
πολεμίους. Καὶ τιμωρίαν δὲ οὐ μικρὰν ἐπιτίθησι τῷ 
μὴ προλέγοντι τοῦ Θεοῦ τὴν ὀργήν. Ποίαν δὴ ταύ‐ 
την; Τὰς ψυχὰς τῶν ἀπολλυμένων, φησὶν, ἐκ τῆς<tr><td><h3>50</h3>.<h2>656</h2> <h1>(50)</h1><td>χειρός σου ἐκζητήσω. Τίς οὖν οὕτως ὠμὸς καὶ ἀπ‐ 
άνθρωπος καὶ ἀσυμπαθὴς, ὡς ἐγκαλεῖν τῷ λέγοντι 
καὶ περὶ τῆς τοῦ Θεοῦ διαλεγομένῳ συνεχῶς ὀργῆς, 
τοσαύτην κόλασιν ὑφίστασθαι μέλλοντι, εἰ σιγήσειεν; 
Ὅτι μὲν οὖν ἡμῖν οὐ συμφέρει τοῖς λέγουσι τὰ<tr><th>55<td>τοιαῦτα σιγᾷν, ἱκανῶς καὶ ὁ προφήτης καὶ ὁ ἀπόστο‐ 
λος ἡμᾶς ἐπαίδευσεν· ὅτι δὲ οὐδὲ ὑμῖν τοῖς ἀκούουσι, 
δῆλον ἐκεῖθεν. Εἰ μὲν γὰρ ἐγὼ σιγήσας ἀπέκρυπτον 
τῇ σιγῇ τὰ ἁμαρτήματα, καλῶς ἐδυσχέραινεν ἕκα‐ 
στος καὶ ἠγανάκτει δικαίως, μὴ σιγῶντος ἐμοῦ· εἰ<tr><th>60<td>δὲ καὶ ἡμῶν σιγώντων νῦν, ἀνάγκη πάντως ἐκεῖ<td class=Y rowspan=14>655<tr><td><h3>50</h3>.<h2>657</h2><td>φανῆναι τὰ πλημμελήματα, τί τὸ ὄφελος ἀπὸ τῆς 
σιγῆς γένοιτ’ ἄν; Ἀλλ’ ὄφελος μὲν οὐδὲν, βλάβη δὲ 
ἐσχάτη. Ἂν μὲν γὰρ εἴπω νῦν, εἰς μετάνοιαν ἄγω 
καὶ κατάνυξιν διανοίας· ἂν δὲ σιγήσω, νῦν μὲν οὐκ<tr><th>5<td>ἀναμνησόμεθα τῶν πεπλημμελημένων ἡμῖν, οὐδὲ 
μετανοήσομεν· ἐκεῖ δὲ αὐτὰ ὀψόμεθα πρὸ τῶν ὀ‐ 
φθαλμῶν γυμνὰ καὶ τετραχηλισμένα, καὶ θρηνήσομεν 
εἰκῆ καὶ μάτην. 
    γʹ. Ἐπεὶ οὖν ἀνάγκη πάντως, ἢ ἐκεῖ, ἢ ἐνταῦθα κα‐<tr><th>10<td>τανυγῆναι ἐπὶ τοῖς ἁμαρτήμασι, βέλτιον ἐνταῦθα, 
καὶ μὴ ἐκεῖ. Πόθεν τοῦτο δῆλον; Ἀπὸ τῶν προφητι‐ 
κῶν ῥημάτων, ἀπὸ τῶν εὐαγγελικῶν. Ὁ μὲν 
γὰρ προφήτης φησὶν, <span class=Em>Ἐν τῷ ᾅδῃ τίς ἐξομολογή‐ 
σεταί σοι;</span> οὐχ ὅτι οὐκ ἐξομολογούμεθα, ἀλλ’ ὅτι<tr><th>15<td>εἰκῆ τοῦτο ποιοῦμεν. Ὁ δὲ Χριστὸς καὶ διὰ παραβολῆς 
αὐτὸ τοῦτο ἐπαίδευσε. Λάζαρος γάρ τις ἦν πτωχὸς, 
φησὶν, ἡλκωμένος πάντοθεν, νόσον ἀνίατον ἔχων· 
ἕτερος δέ τις πλούσιος τῶν ψιχίων οὐ μετεδίδου τῷ 
πένητι. Καὶ τί δεῖ πᾶσαν ἐπελθεῖν τὴν παραβολήν;<tr><th>20<td>ἴστε γὰρ τὴν ἱστορίαν ἅπασαν, τὴν ὠμότητα τοῦ 
πλουσίου, πῶς οὐ μετεδίδου τῆς τραπέζης τῷ πτω‐ 
χῷ, τὴν πενίαν τὴν ἐκείνου καὶ τὸν λιμὸν, ᾧ προσ‐ 
επάλαιε διηνεκῶς. Ἀλλ’ ἐνταῦθα ταῦτα· ἐπειδὴ δὲ 
ἐτελεύτησεν ἕκαστος, ὁρᾷ τὸν πτωχὸν ἐκεῖνον ἐν τοῖς<tr><th>25<td>κόλποις τοῦ Ἀβραάμ. Καὶ τί φησι· <span class=Em>Πάτερ Ἀβραὰμ, 
ἀπόστειλον αὐτὸν, ἵνα ἐπιστάξῃ τῷ δακτύλῳ 
ἄκρῳ τῇ γλώττῃ μου, ἵνα ἀναπαύσωμαι τῆς ὀδύ‐ 
νης.</span> Εἶδες ἀντίδοσιν; οὐ μετέδωκεν αὐτῷ ψιχίων, οὐ 
μεταλαμβάνει σταγόνος ὕδατος. <span class=Em>ᾯ γὰρ μέτρῳ,</span> φησὶ,<tr><th>30<td><span class=Em>μετρεῖτε, μετρηθήσεται ὑμῖν.</span> Τί οὖν ὁ Ἀβραάμ; 
<span class=Em>Τέκνον, ἀπέλαβες τὰ ἀγαθά σου, καὶ Λάζαρος 
τὰ κακά· καὶ νῦν οὗτος μὲν ἐνταῦθα παρακαλεῖ‐ 
ται, σὺ δὲ ὀδυνᾶσαι.</span> Ἀλλὰ τὸ ζητούμενον, ὅτι κα‐ 
τανύσσονται μὲν ἐπὶ τοῖς ἁμαρτήμασι καὶ μετα‐<tr><th>35<td>βάλλονται καὶ βελτίους γίνονται ἀπὸ τῆς γεέννης, 
οὐδὲν δὲ κερδαίνουσιν εἰς παραμυθίαν τῆς φλογός· 
<span class=Em>Πάτερ</span> γὰρ, <span class=Em>ἀπόστειλον αὐτὸν εἰς τὸν οἶκόν μου, 
</span>φησὶν, <span class=Em>ἵνα τοῖς συγγενέσι μου διαμαρτύρηται, 
καὶ μὴ ἔλθωσιν εἰς τὸν τόπον τοῦτον.</span> Αὐτὸς ἀπο‐<tr><th>40<td>τυχὼν τῆς εὐεργεσίας, ἑτέροις προξενεῖ τὴν σωτη‐ 
ρίαν λοιπόν. Εἶδες πῶς ὠμὸς ἦν πρὸ τούτου, πῶς 
φιλάνθρωπος ἐγένετο μετὰ ταῦτα; Πρὸ τῶν ὀφθαλ‐ 
μῶν κείμενον παρέτρεχε τὸν Λάζαρον ζῶν, νυνὶ δὲ 
καὶ ἀπόντων φροντίζει τῶν συγγενῶν· καὶ τότε μὲν<tr><th>45<td>ἐν περιουσίᾳ ὢν, πρὸς τὴν ἐλεεινὴν οὐκ ἐπεκάμπτετο 
τοῦ πτωχοῦ θέαν, νυνὶ δὲ ἐν ὀδύναις καὶ ἀνάγκαις ὢν 
ἀπαραιτήτοις, κήδεται τῶν αὐτῷ προσηκόντων, καὶ 
ἀξιοῖ πεμφθῆναι τὸν ταῦτα ἀπαγγελοῦντα αὐτοῖς. 
Ὁρᾷς πῶς φιλάνθρωπος γέγονε καὶ ἥμερος καὶ<tr><td><h3>50</h3>.<h2>657</h2> <h1>(50)</h1><td>συμπαθητικός; 
    Τί οὖν; ἀπώνατό τι τῆς μετανοίας; ἐγένετό τι 
κέρδος αὐτῷ ἀπὸ τῆς κατανύξεως; Οὐδαμῶς· ἄκαι‐ 
ρος γὰρ ἡ μετάνοια. Ἐλύθη τὸ θέατρον, ἀπῆλθε τὰ 
σκάμματα, οὐκ ἔτι καιρὸς τῶν παλαισμάτων ἦν·<tr><th>55<td>διὰ τοῦτο παρακαλῶ, καὶ δέομαι καὶ ἀντιβολῶ, ἐν‐ 
ταῦθα ὀδύρεσθαι χρὴ καὶ θρηνεῖν ἐπὶ τοῖς ἁμαρτή‐ 
μασι. Λυπείτω ἡμᾶς ἐνταῦθα τὰ ῥήματα, καὶ μὴ 
φοβείτω ἐκεῖ τὰ πράγματα· δακνέτω ἡμᾶς ὁ λόγος 
ἐνταῦθα, καὶ μὴ δακνέτω ἡμᾶς ἐκεῖ σκώληξ ὁ ἰοβό‐<tr><th rowspan=2>60<td>λος· καιέτω ἡμᾶς ἐνταῦθα ἡ ἐπιτίμησις, καὶ μὴ 
καιέτω ἐκεῖ ἡ γέεννα τοῦ πυρός. Τοὺς ἐνταῦθα θρη‐ 
νοῦντας ἀκόλουθον ἐκεῖ παρακληθῆναι· τοὺς ἐνταῦθα 
τρυφῶντας καὶ γελῶντας καὶ ἀναλγήτως περὶ τὰ<tr><td>ἁμαρτήματα διακειμένους ἀνάγκη πᾶσα ἐκεῖ θρηνῆ‐<td class=K rowspan=13>Column end<tr><td><h3>50</h3>.<h2>658</h2><td>σαι καὶ ὀδύρεσθαι, καὶ βρῦξαι τοὺς ὀδόντας. Οὐκ 
ἐμὸς οὗτος ὁ λόγος, ἀλλ’ αὐτοῦ τοῦ τότε δικάζοντος 
ἡμῖν· <span class=Em>Μακάριοι</span> γὰρ, φησὶν, <span class=Em>οἱ πενθοῦντες, ὅτι 
αὐτοὶ παρακληθήσονται· Οὐαὶ ὑμῖν, οἱ γελῶντες,</span><tr><th>5<td><span class=Em>ὅτι κλαύσετε.</span> Πόσῳ τοίνυν βέλτιον πρόσκαι‐ 
ρον κατάνυξιν καὶ ὀδυρμὸν ἀθανάτων ἀλλάξασθαι 
καλῶν καὶ ἡδονῆς τέλος οὐκ ἐχούσης, ἢ τὸν βραχὺν 
τοῦτον καὶ πρόσκαιρον βίον ἐνταῦθα γελάσαντας, 
ἀπελθεῖν ἐκεῖ κολασθησομένους ἀθάνατα; Ἀλλ’ αἰ‐<tr><th>10<td>σχύνῃ καὶ ἐρυθριᾷς τὰ ἁμαρτήματα ἐξειπεῖν; Μάλιστα 
μὲν εἰ καὶ ἐπ’ ἀνθρώπων ἔδει ταῦτα λέγειν καὶ ἐκ‐ 
πομπεύειν, οὐδὲ οὕτως αἰσχύνεσθαι ἔδει· αἰσχύνη 
γὰρ τὸ ἁμαρτάνειν, οὐ τὸ ὁμολογῆσαι τὰ ἁμαρτη‐ 
θέντα· νυνὶ δὲ οὐδὲ ἀνάγκη παρόντων μαρτύρων ἐξ‐<tr><th>15<td>ομολογεῖσθαι. Παρὰ τοῖς λογισμοῖς τοῦ συνειδότος 
γιγνέσθω τῶν πεπλημμελημένων ἡ ἐξέτασις· ἀμάρ‐ 
τυρον ἔστω τὸ δικαστήριον· ὁ Θεὸς ὁράτω σε μόνος 
ἐξομολογούμενον, ὁ Θεὸς ὁ μὴ ὀνειδίζων τὰ ἁμαρτή‐ 
ματα, ἀλλὰ λύων τὰ ἁμαρτήματα ἀπὸ τῆς ἐξομολο‐<tr><th>20<td>γήσεως. Ἀλλὰ καὶ οὕτως ὀκνεῖς καὶ ἀναδύῃ; Οἶδα 
κἀγὼ, ὅτι οὐκ ἀνέχεται τὸ συνειδὸς τῆς μνήμης τῶν 
οἰκείων πλημμελημάτων. Ἂν γὰρ ἔλθωμεν μόνον εἰς 
ἀνάμνησιν τῶν πεπλημμελημένων ἡμῖν, καθάπερ 
πῶλός τις ἀδάμαστος καὶ δυσήνιος, σκιρτᾷ ἡ διάνοια.<tr><th>25<td>Ἀλλὰ κάτασχε, χαλίνωσον, κατάψηχε τῇ χειρὶ, ἥμε‐ 
ρον αὐτὴν ποίησον, πεῖσον ὅτι ἂν μὴ νῦν ἐξομολογή‐ 
σηται, ἐκεῖ ἐξομολογήσεται, ὅπου πλείων ἡ κόλασις, 
ὅπου μείζων ὁ παραδειγματισμός. Ἐνταῦθα ἀμάρτυ‐ 
ρόν ἐστι τὸ δικαστήριον, καὶ σὺ σαυτῷ δικάζεις ὁ<tr><th>30<td>ἡμαρτηκώς· ἐκεῖ δὲ εἰς μέσον τὸ θέατρον τῆς οἰκου‐ 
μένης ἅπαντα παραχθήσεται, ἂν μὴ προλαβόντες ἐν‐ 
ταῦθα αὐτὰ ἀπαλείψωμεν. Αἰσχύνῃ ὁμολογῆσαι ἁμαρ‐ 
τήματα; αἰσχύνου πρᾶξαι ἁμαρτήματα. Ἡμεῖς δὲ 
ὅταν αὐτὰ πράττωμεν, ἰταμῶς καὶ ἀναισχύντως<tr><th>35<td>τολμῶμεν· ὅταν δὲ ὁμολογῆσαι δέῃ, τότε αἰσχυνόμεθα 
καὶ ὀκνοῦμεν, δέον μετὰ προθυμίας τοῦτο ποιεῖν. Οὐ 
γάρ ἐστιν αἰσχύνη κατηγορεῖν ἁμαρτημάτων, ἀλλὰ 
δικαιοσύνη καὶ ἀρετή· εἰ μὴ δικαιοσύνη καὶ ἀρετὴ 
ἦν, οὐκ ἂν μισθὸν ἔθηκεν αὐτῇ ὁ Θεός. Ὅτι γὰρ<tr><th>40<td>μισθοὺς ἔχει ἡ ἐξομολόγησις, ἄκουσον τί φησι· <span class=Em>Λέγε 
σὺ τὰς ἀνομίας σου πρῶτος, ἵνα δικαιωθῇς.</span> Τίς 
αἰσχύνεται ἔργον, ἀφ’ οὗ γίνεται δίκαιος; τίς αἰσχύ‐ 
νεται ὁμολογῆσαι ἁμαρτήματα, ἵνα λύσῃ ἁμαρτή‐ 
ματα; Μὴ γὰρ διὰ τοῦτο κελεύει ὁμολογῆσαι, ἵνα κο‐<tr><th>45<td>λάσῃ; οὐχ ἵνα κολάσῃ, ἀλλ’ ἵνα συγχωρήσῃ. 
    δʹ. Ἐπὶ γὰρ τῶν ἔξω δικαστηρίων μετὰ τὴν ὁμολο‐ 
γίαν κόλασις. Διὰ τοῦτο καὶ ὁ ψαλμὸς αὐτὸ τοῦτο ὑφο‐ 
ρώμενος, μή τις δεδοικὼς κόλασιν μετὰ τὴν ἐξομολόγη‐ 
σιν, ἀρνήσηται τὰ ἁμαρτήματα, φησίν· <span class=Em>Ἐξομολο‐</span><tr><td><h3>50</h3>.<h2>658</h2> <h1>(50)</h1><td><span class=Em>γεῖσθε τῷ Κυρίῳ, ὅτι χρηστὸς, ὅτι εἰς τὸν αἰῶνα 
τὸ ἔλεος αὐτοῦ.</span> Μὴ γὰρ οὐκ οἶδε τὰ ἁμαρτήματά 
σου, ἐὰν μὴ σὺ ὁμολογήσῃς; Τί οὖν σοι γίνεται πλέον 
ἐκ τοῦ μὴ ὁμολογεῖν; μὴ γὰρ δύνασαι λαθεῖν; Κἂν 
μὴ εἴπῃς, ἐκεῖνος εἶδεν· ἂν δὲ σὺ εἴπῃς, ἐκεῖνος ἐπι‐<tr><th rowspan=2>55<td>λανθάνεται. <span class=Em>Ἰδοὺ</span> γὰρ <span class=Em>ἐγὼ Θεός εἰμι ἐξαλείφων 
τὰς ἀνομίας σου, καὶ οὐ μὴ μνησθῶ.</span> Ὁρᾷς; <span class=Em>Ἐγὼ</span><tr><td><span class=Em>οὐ μὴ μνησθῶ,</span> φησί· φιλανθρωπίας γὰρ τοῦτο· σὺ<td class=Y rowspan=14>657<tr><td><h3>50</h3>.<h2>659</h2><td>δὲ μνήσθητι, ἵνα σωφρονισμοῦ λάβῃς ὑπόθεσιν. Τού‐ 
των ἀκούσας ὁ Παῦλος, ἁμαρτημάτων, ὧν οὐκ ἐμέ‐ 
μνητο ὁ Θεὸς, αὐτὸς διηνεκῶς ἐμέμνητο οὑτωσὶ λέ‐ 
γων· <span class=Em>Οὐκ εἰμὶ ἱκανὸς καλεῖσθαι ἀπόστολος, ὅτι</span><tr><th>5<td><span class=Em>ἐδίωξα τὴν Ἐκκλησίαν·</span> καὶ, <span class=Em>Χριστὸς ἦλθεν εἰς 
τὸν κόσμον ἁμαρτωλοὺς σῶσαι, ὧν πρῶτός 
εἰμι ἐγώ.</span> Οὐκ εἶπεν, Ἤμην, ἀλλ’, <span class=Em>Εἰμί.</span> Ἡ συγχώ‐ 
ρησις ἐγένετο τῶν ἁμαρτημάτων παρὰ τῷ Θεῷ, καὶ 
ἡ μνήμη τῶν συγκεχωρημένων ἁμαρτημάτων οὐκ<tr><th>10<td>ἠφανίζετο παρὰ τῷ Παύλῳ· ἅπερ ὁ Δεσπότης ἀπ‐ 
ήλειψε, ταῦτα αὐτὸς ἐξεπόμπευεν. Ἠκούσατε γὰρ τοῦ 
προφήτου λέγοντος, <span class=Em>Καὶ οὐ μὴ μνησθῶ·</span> σὺ δὲ μνή‐ 
σθητι. Ὁ Θεὸς σκεῦος ἐκλογῆς αὐτὸν καλεῖ, καὶ οὗτος 
πρῶτον τῶν ἁμαρτωλῶν ἑαυτὸν καλεῖ. Εἰ δὲ τῶν<tr><th>15<td>συγκεχωρημένων ἁμαρτημάτων οὐκ ἐπελανθάνετο, 
ἐννόησον πῶς τῶν εὐεργεσιῶν ἐμέμνητο τοῦ Θεοῦ. 
Καὶ τί λέγω, ὅτι οὐ καταισχύνει μνήμη ἁμαρτημά‐ 
των; οὐχ οὕτως ἡμᾶς ποιεῖ λαμπροὺς κατορθωμάτων 
μνήμη, ὡς ἡ τῶν ἁμαρτημάτων μνήμη· μᾶλλον δὲ ἡ<tr><th>20<td>μὲν τῶν κατορθωμάτων μνήμη οὐ μόνον οὐ ποιεῖ 
λαμπροὺς, ἀλλὰ καὶ αἰσχύνης πληροῖ καὶ καταγνώ‐ 
σεως· ἡ δὲ τῶν ἁμαρτημάτων μνήμη παῤῥησίας 
ἡμᾶς ἐμπίπλησι καὶ δικαιοσύνης πολλῆς. Τίς τοῦτό 
φησιν; Ὁ Φαρισαῖος καὶ ὁ τελώνης. Ὁ μὲν γὰρ εἰ‐<tr><th>25<td>πὼν τὰ ἁμαρτήματα, κατῆλθε δεδικαιωμένος· ὁ δὲ 
εἰπὼν τὰ κατορθώματα, κατῆλθεν ἐλάττων τοῦ τελώ‐ 
νου γενόμενος. Ὁρᾷς ὅση βλάβη μεμνῆσθαι κατορ‐ 
θωμάτων, ὅση ὠφέλεια μὴ ἐπιλελῆσθαι ἁμαρτημά‐ 
των; Καὶ μάλα εἰκότως. Ὁ μὲν γὰρ τῶν κατορθωμά‐<tr><th>30<td>των μεμνημένος εἰς ἀπόνοιαν αἴρεται, ὑπερορᾷ τῶν 
λοιπῶν ἀνθρώπων, ὅπερ ὁ Φαρισαῖος ἔπαθεν· οὐ γὰρ 
ἂν εἰς τοσαύτην ἀλαζονείαν ἦλθεν, οὐκ ἂν εἶπεν, 
<span class=Em>Οὐκ εἰμὶ ὡς οἱ λοιποὶ ἄνθρωποι,</span> εἰ μὴ ἐμέμνητο 
τῆς νηστείας αὐτοῦ καὶ τῆς δεκάτης· ἡ δὲ μνήμη<tr><th>35<td>τῶν ἁμαρτημάτων καταστέλλει τὴν διάνοιαν, ταπει‐ 
νοφρονεῖν πείθει, καὶ διὰ τῆς ταπεινοφροσύνης ἐπι‐ 
σπᾶται τοῦ Θεοῦ τὴν εὔνοιαν. Ἄκουσον γοῦν πῶς καὶ 
ὁ Χριστὸς κελεύει λήθῃ παραπέμπειν ἡμᾶς τὰ κατορ‐ 
θώματα. <span class=Em>Ὅταν ταῦτα πάντα ποιήσητε, λέγετε ὅτι</span><tr><th>40<td><span class=Em>Ἀχρεῖοι δοῦλοί ἐσμεν.</span> Σὺ λέγε ὅτι ἀχρεῖος δοῦλος 
εἶ, ἐγώ σε οὐ ποιῶ ἀχρεῖον· σὺ ἐὰν ὁμολογήσῃς τὴν 
εὐτέλειαν τὴν σεαυτοῦ, ἐγώ σε λαμπρὸν ποιῶ καὶ 
στεφανῶ. 
    Ὁρᾷς διὰ πόσων ἡμῖν ἀποδέδεικται κέρδος ἔχουσα<tr><th>45<td>τῶν ἁμαρτημάτων ἡ μνήμη, καὶ βλάβος τῶν κατορ‐ 
θωμάτων ἡ μνήμη, καὶ τοὐναντίον πάλιν, κόλασις 
μὲν ἀπὸ τῆς λήθης τῶν ἁμαρτημάτων, ὠφέλεια δὲ 
ἀπὸ τῆς λήθης τῶν κατορθωμάτων ἡμῖν γινομένη; 
Βούλει μαθεῖν καὶ ἑτέρωθεν ὅτι κατόρθωμα μέγιστον<tr><td><h3>50</h3>.<h2>659</h2> <h1>(50)</h1><td>τὸ μεμνῆσθαι ἁμαρτημάτων; Ἄκουσον τοῦ Ἰώβ. 
Ὥσπερ γὰρ ἐπὶ τοῖς ἄλλοις ἐκαλλωπίζετο, οὕτω δὴ 
καὶ ἐπὶ τῇ ἐξομολογήσει τῶν ἁμαρτημάτων, οὑτωσὶ 
λέγων· <span class=Em>Εἰ δὲ καὶ ἁμαρτὼν ἑκουσίως διετράπην 
πολυοχλίαν λαοῦ μου, τοῦ μὴ ἐξαγγεῖλαι τὰς</span><tr><th>55<td><span class=Em>ἁμαρτίας μου.</span> Ὃ δὲ λέγει τοιοῦτόν ἐστιν· οὐδέποτέ 
με σύλλογος τῶν συνδούλων εἰς αἰσχύνην ἤγαγε. Τί 
γὰρ ὄφελος ἐκ τῆς ἀγνοίας τῶν ἀνθρώπων, τοῦ κριτοῦ 
πάντα εἰδότος; τί δὲ βλάβος ἐκ τοῦ εἰδέναι τούτους 
τὰ πεπλημμελημένα, ὅταν ἐκεῖνος ἀπολῦσαι βούλη‐<tr><th>60<td>ται τῆς δίκης; Κἂν πάντες δικάζωσιν, ὁ δὲ δικαστὴς 
ἀποψηφίσηται, οὐδείς μοι λόγος τῆς ἐκείνων ψήφου· 
κἂν ἅπαντες ἐπαινέσωσι καὶ θαυμάσωσιν, ἐκεῖνος δέ 
με καταδικάζῃ, οὐδέν μοι πάλιν ὄφελος τῆς ἐκείνων 
κρίσεως. Πανταχοῦ γὰρ πρὸς ἐκεῖνον ὁρᾷν χρὴ, καὶ<tr><th>65<td>ταὐτὸ ποιεῖν ἐπὶ τῶν ἁμαρτημάτων, ὅπερ ποιοῦμεν<td class=K rowspan=13>Column end<tr><td><h3>50</h3>.<h2>660</h2><td>ἐπὶ τῆς τῶν χρημάτων δαπάνης. Εὐθέως 
ἀναστάντες ἀπὸ τῆς κλίνης, πρὶν εἰς ἀγορὰν ἐμβα‐ 
λεῖν, ἢ μεταχειρίσαι τι τῶν ἰδιωτικῶν ἢ δημοσίων 
πραγμάτων, τὸν οἰκέτην καλέσαντες ἀπαιτοῦμεν<tr><th>5<td>λόγον τῶν δαπανηθέντων, ἵν’ εἰδῶμεν τί μὲν κακῶς, 
τί δὲ εἰς δέον ἀνήλωται, πόσον δὲ ὑπολέλειπται· κἂν 
εἰδῶμεν ὀλίγον ὂν τὸ ὑπολελειμμένον, παντὶ τρόπῳ 
προσόδων ἀφορμὰς ἐπινοοῦμεν, ἵνα μὴ λάθωμεν δια‐ 
φθαρέντες λιμῷ. Τοῦτο τοίνυν καὶ ἐπὶ τῶν πράξεων<tr><th>10<td>τῶν ἡμετέρων ποιῶμεν. Τὸ συνειδὸς τὸ ἡμέτερον κα‐ 
λέσαντες ποιήσωμεν αὐτῷ λόγον τῶν ῥημάτων, τῶν 
πραγμάτων, τῶν ἐνθυμήσεων· ἐξετάσωμεν, τί μὲν 
εἰς δέον ἀνήλωται, τί δὲ ἐπὶ βλάβῃ τῇ ἡμετέρᾳ· ποῖος 
λόγος ἐδαπανήθη κακῶς, εἰς λοιδορίας, εἰς αἰσχρολο‐<tr><th>15<td>γίας, εἰς ὕβρεις· ποῖον ἐνθύμημα τὸν ὀφθαλμὸν εἰς 
ἀκολασίαν ἐκίνησε· τίς λογισμὸς ἐπὶ βλάβῃ τῇ ἡμε‐ 
τέρᾳ εἰς ἔργον ἐξηνέχθη, ἢ διὰ χειρῶν, ἢ διὰ γλώτ‐ 
της, ἢ διὰ τῶν ὀμμάτων αὐτῶν· καὶ σπουδάσωμεν 
τῆς μὲν ἀκαίρου δαπάνης ἀποστῆναι, ἀντὶ δὲ τῶν<tr><th>20<td>ἅπαξ ἀναλωθέντων κακῶς, ἑτέραν ἀποθέσθαι πρόσ‐ 
οδον, ἀντὶ τῶν ῥημάτων τῶν εἰκῆ προσενεχθέντων, 
εὐχὰς, ἀντὶ τῶν ὄψεων τῶν ἀκολάστως γενομένων, 
ἐλεημοσύνας, νηστείας. Εἰ γὰρ μέλλοιμεν δαπανᾷν 
μὲν ἀκαίρως, μηδὲν δὲ ἀποτίθεσθαι, μηδὲ θησαυρίζειν<tr><th>25<td>ἑαυτοῖς ἀγαθὸν, εἰς ἐσχάτην κατενεχθέντες πενίαν, 
λήσομεν πρὸς τὴν ἀθάνατον τοῦ πυρὸς ἑαυτοὺς πα‐ 
ραπέμποντες κόλασιν. Τῶν μὲν οὖν χρημάτων ὑπὸ 
τὴν ἕω τὸν λόγον ποιεῖν εἰώθαμεν, τῶν δὲ πράξεων 
μετὰ τὸ δεῖπνον καὶ τὴν ἑσπέραν αὐτὴν, ἐπὶ τῆς<tr><th>30<td>κλίνης κείμενοι, οὐδενὸς ἐνοχλοῦντος, οὐδενὸς θορυ‐ 
βοῦντος, τῶν μεθ’ ἡμέραν ἡμῖν πεπραγμένων καὶ 
λελεγμένων ἁπάντων ἀπαιτῶμεν τὰς εὐθύνας ἡμᾶς 
ἑαυτούς· κἂν ἴδωμέν τι ἡμαρτημένον, κολάσωμεν τὸ 
συνειδὸς, ἐπιτιμήσωμεν τῇ διανοίᾳ, κατανύξωμεν<tr><th>35<td>τὸν λογισμὸν οὕτω σφοδρῶς, ὡς μηκέτι τολμῆσαι 
διαναστάντας ἡμᾶς πρὸς τὸ αὐτὸ τῆς ἁμαρτίας 
ἀγαγεῖν βάραθρον τῆς ἐν ἑσπέρᾳ πληγῆς μεμνη‐ 
μένον. 
    εʹ. Ὅτι γὰρ οὗτος ὁ καιρὸς ἐπιτηδειότερος πρὸς τὸ<tr><th>40<td>τοιοῦτον λογοθέσιον, ἄκουσον τοῦ προφήτου λέγοντος· 
<span class=Em>Ἃ λέγετε ἐν ταῖς καρδίαις ὑμῶν, ἐπὶ ταῖς κοίταις 
ὑμῶν κατανύγητε.</span> Πολλὰ μεθ’ ἡμέραν οὐχ ὡς βου‐ 
λόμεθα πράττομεν· καὶ φίλοι παροξύνουσι, καὶ οἰ‐ 
κέται ἐκθηριοῦσι, καὶ γυνὴ λυπεῖ, καὶ παιδίον<tr><th>45<td>ὀδυνᾷ, καὶ ὄχλος πραγμάτων βιωτικῶν καὶ δημοσίων 
περιίσταται· καὶ οὐ δυνάμεθα συνιδεῖν τότε, οὐδὲ 
ὅπως ὑποσκελιζόμεθα. Πάντων δὲ τούτων ἀπαλλα‐ 
γέντες, καὶ καθ’ ἑαυτοὺς γενόμενοι κατὰ τὴν ἑσπέ‐ 
ραν, καὶ πολλῆς ἀπολαύοντες ἡσυχίας, συγκροτῶμεν<tr><td><h3>50</h3>.<h2>660</h2> <h1>(50)</h1><td>ἐπὶ τῆς κλίνης τὸ δικαστήριον, ἵνα τὸν Θεὸν ἵλεων 
διὰ τῆς τοιαύτης κρίσεως ἔχωμεν. Ἂν δὲ καθ’ ἑκά‐ 
στην ἡμέραν ἁμαρτάνωμεν, καὶ παίωμεν τὴν ψυχὴν 
τὴν ἡμετέραν, μηδέποτε δὲ αἰσθανώμεθα, καθάπερ 
οἱ συνεχῆ τραύματα λαμβάνοντες, εἶτα καταφρο‐<tr><th rowspan=2>55<td>νοῦντες, πυρετοὺς καὶ θάνατον ἑαυτοῖς ἀφόρητον<tr><td>ἐπισπῶνται· οὕτω δὴ καὶ ἡμεῖς ἐκ τῆς συνεχοῦς<td class=Y rowspan=10>659<tr><td><h3>50</h3>.<h2>661</h2><td>ταύτης ἀναισθησίας ἀπαραίτητον ἐπισπώμεθα 
τιμωρίαν. Οἶδα ὅτι φορτικὰ τὰ εἰρημένα, ἀλλ’ ἔχει 
πολὺ τὸ κέρδος. Ἥμερον ἔχομεν Δεσπότην· προ‐ 
φάσεως ἐπιλαβέσθαι βούλεται μόνον, καὶ πᾶσαν<tr><th>5<td>εὐθέως ἐπιδείκνυται τὴν φιλανθρωπίαν. Εἰ γὰρ 
ἁμαρτάνοντες καὶ μένοντες ἀτιμώρητοι μὴ ἐγινό‐ 
μεθα χείρους, κἂν ἀφῆκεν ἡμῖν τὴν κόλασιν· ἀλλ’ 
οἶδε τοῦτο σαφῶς, ὅτι τῶν ἁμαρτημάτων αὐτῶν οὐκ 
ἔλαττον ἡμᾶς τὸ μὴ κολάζεσθαι ἁμαρτάνοντας βλά‐<tr><th>10<td>πτει. Διὰ τοῦτο ἐπιτίθησι τὴν τιμωρίαν, οὐ τῶν 
ἀπελθόντων ἀπαιτῶν δίκην, ἀλλὰ τὰ μέλλοντα διορ‐ 
θούμενος. Καὶ ἵνα μάθῃς ὅτι τοῦτό ἐστιν ἀληθὲς, 
ἄκουσον τί φησι πρὸς τὸν Μωϋσέα· <span class=Em>Ἄφες με, καὶ 
θυμωθεὶς ἐκτρίψω αὐτούς.</span> Ἄφες με, ἔλεγεν, οὐχ ὅτι<tr><th>15<td>Μωϋσῆς αὐτὸν κατεῖχεν· οὐδὲν γὰρ ἐφθέγξατο πρὸς 
αὐτὸν, ἀλλὰ σιγῇ παρειστήκει· ἀλλὰ πρόφασιν αὐτῷ 
δοῦναι βουλόμενος τῆς ὑπὲρ αὐτῶν ἱκετηρίας. Ἐπει‐ 
δὴ γὰρ ἄξια μὲν κολάσεως ἥμαρτον ἐκεῖνοι, καὶ κο‐ 
λάσεως ἀπαραιτήτου, κολάσαι δὲ αὐτοὺς οὐκ ἐβού‐<tr><th>20<td>λετο, ἀλλὰ φιλανθρωπεύσασθαι, τοῦτο δὲ αὐτοὺς ῥᾳθυ‐ 
μοτέρους ἐποίει, ἀμφότερα κατεσκεύαζεν, ὥστε μήτε 
τὴν τιμωρίαν ἐπενεχθῆναι, μήτε ἐκείνους ῥᾳθυμοτέ‐ 
ρους ἐκ τῆς ἀτιμωρησίας γενέσθαι, μαθόντας ὅτι οὐ 
παρὰ τὴν οἰκείαν ἀξίαν, ἀλλὰ παρὰ τὴν τοῦ Μωϋσέως<tr><th>25<td>προστασίαν τὴν ὀργὴν τοῦ Δεσπότου διέφυγον. Τοῦτο 
καὶ ἡμεῖς πολλάκις ποιοῦμεν, καὶ οἰκέτας ἄξια κολά‐ 
σεως πλημμελήσαντας οὔτε κολάσαι βουλόμενοι, οὔτε 
τοῦ ἐκ τῆς κολάσεως ἀπαλλάξαι φόβου, φίλοις κελεύομεν 
τῶν ἡμετέρων αὐτοὺς ἐξαρπάσαι χειρῶν, ὥστε καὶ τὸν<tr><th>30<td>φόβον αὐτοῖς ἐνακμάζοντα μένειν, καὶ τὰς παρ’ ἡμῶν 
πληγὰς διαφυγεῖν. Τοῦτο καὶ ὁ Θεὸς ἐποίησε· καὶ 
ὅτι ἐστὶν ἀληθὲς, ἀπ’ αὐτῶν τῶν ῥημάτων δῆλον· 
<span class=Em>Ἄφες με,</span> φησὶ, <span class=Em>καὶ θυμωθείς.</span> Καὶ μὴν ὅταν βουλο‐ 
μένους τιμωρήσασθαι μηδεὶς ἀφῇ, τότε θυμούμεθα·<tr><th>35<td>αὐτὸς δὲ λέγει, Ἄφες με καὶ θυμωθήσομαι, ἵνα μάθῃς 
ὅτι θυμὸς οὐ πάθος ἐστὶ περὶ Θεὸν, ἀλλ’ ἡ καθ’ ἡμῶν 
γινομένη κόλασις ταύτῃ καλεῖται τῇ προσηγορίᾳ. 
Ὅταν οὖν ἀκούσῃς τοῦ Μωϋσέως λέγοντος, <span class=Em>Εἰ μὲν 
ἀφῇς αὐτοῖς τὴν ἁμαρτίαν, ἄφες,</span> πρὸ τοῦ δούλου<tr><th rowspan=2>40<td>τὸν Δεσπότην ἐκπλάγηθι, ὅτι αὐτὸς αὐτῷ τῆς φιλαν‐ 
θρωπίας ταύτης παρέσχε τὰς ἀφορμάς. Οὐκ ἐνταῦθα<tr><td>δὲ μόνον τοῦτο ἐποίησεν, ἀλλὰ καὶ πρὸς τὸν Ἱερε‐<td class=K rowspan=10>Column end<tr><td><h3>50</h3>.<h2>662</h2><td>μίαν, καὶ πρὸς τὸν Ἰεζεκιὴλ τὸ αὐτὸ τοῦτό φησι· 
<span class=Em>Περιδράμετε καὶ ἴδετε ἐν ταῖς ὁδοῖς Ἱερουσαλὴμ, 
εἰ ἔστι τις ποιῶν κρίμα καὶ δικαιοσύνην· ἵλεως 
ἔσομαι αὐτοῖς.</span> Εἶδες φιλανθρωπίαν; Τῆς μὴν ἑνὸς<tr><th>5<td>ἀρετῆς πολλοὶ συναπολαύουσι καὶ τῶν πονηρῶν· τῇ δὲ 
τῶν πολλῶν κακίᾳ, κἂν εἷς ὁ κατορθῶν ᾖ μεταξὺ 
δήμου πολλοῦ, οὐ συγκαταφέρεται· ἀλλ’ εἷς μὲν ἄν‐ 
θρωπος ὀρθῶς ζῶν δῆμον ὁλόκληρον ἐξαρπάσαι 
δυνήσεται τῆς ὀργῆς τοῦ Θεοῦ, πόλις δὲ ὁλόκληρος<tr><th>10<td>διεφθαρμένη πρὸς τὴν οἰκείαν κόλασιν καὶ τιμωρίαν 
ἐπισπάσασθαι τὸν εὖ βιοῦντα καὶ καθελεῖν οὐ δυνή‐ 
σεται. Καὶ τοῦτο ἀπὸ τοῦ Νῶε δῆλον· πάντων γοῦν 
ἀπολλυμένων διεσώζετο μόνος· καὶ ἀπὸ τοῦ Μωϋσέως 
φανερόν· μόνος γοῦν ἴσχυσε δῆμον τοσοῦτον παραι‐<tr><th>15<td>τήσασθαι. Ἐγὼ δὲ καὶ ἕτερον μεῖζον ἔχω τῆς φιλαν‐ 
θρωπίας τοῦ Θεοῦ δεῖγμα εἰπεῖν. Ὅταν γὰρ ζῶντας 
ἀνθρώπους καὶ παῤῥησίαν ἔχοντας μὴ εὕρῃ δυναμέ‐ 
νους ἐξαιτήσασθαι τοὺς ἡμαρτηκότας, ἐπὶ τοὺς τε‐ 
λευτήσαντας καταφεύγει, καὶ δι’ ἐκείνους φησὶν<tr><th>20<td>ἀφιέναι τὰ ἁμαρτήματα, ὥσπερ οὖν τῷ Ἐζεκίᾳ φη‐ 
σίν· <span class=Em>Ὑπερασπιῶ τῆς πόλεως ταύτης δι’ ἐμὲ, καὶ 
διὰ Δαυῒδ τὸν παῖδά μου, τὸν ἤδη τετελευτηκότα. 
</span>Ταῦτ’ οὖν εἰδότες ὅτι πάντα κινεῖ καὶ πραγματεύε‐ 
ται ὁ Θεὸς, ὥστε ἡμᾶς ἀπαλλάξαι κολάσεως καὶ τι‐<tr><th>25<td>μωρίας, πολλὰς παρέχωμεν αὐτῷ τὰς ἀφορμὰς, ἐξομο‐ 
λογούμενοι, μετανοοῦντες, δακρύοντες, εὐχόμενοι, 
τοῖς πλησίον τὴν ὀργὴν ἀφιέντες, τὴν τῶν πέλας 
πενίαν διορθούμενοι, ἐν ταῖς εὐχαῖς νήφοντες, τα‐ 
πεινοφροσύνην ἐπιδεικνύμενοι, τῶν ἁμαρτημάτων<tr><th>30<td>μεμνημένοι συνεχῶς. 
    Οὐ γὰρ ἀρκεῖ τὸ εἰπεῖν, ὅτι ἁμαρτωλός εἰμι, ἀλλὰ 
δεῖ καὶ κατ’ εἶδος αὐτῶν μεμνῆσθαι τῶν πλημμελη‐ 
μάτων. Καθάπερ γὰρ πῦρ εἰς ἀκάνθας ἐμπεσὸν 
ἀφανίζει ῥᾳδίως αὐτὰς, οὕτω καὶ λογισμὸς συνεχῶς<tr><th>35<td>παρ’ ἑαυτῷ περιστρέφων τὰ πεπλημμελημένα, ῥᾳ‐ 
δίως αὐτὰ ἀπόλλυσι καὶ καταδύει. Ὁ δὲ Θεὸς ὁ ὑπερ‐ 
βαίνων ἀνομίας, ἐξαίρων ἀδικίας, καὶ τῶν ἁμαρτιῶν 
ἡμᾶς ἀπαλλάξειε, καὶ τῆς βασιλείας τῶν οὐρανῶν 
ἀξιώσειε, χάριτι καὶ φιλανθρωπίᾳ τοῦ Κυρίου ἡμῶν<tr><th rowspan=2>40<td>Ἰησοῦ Χριστοῦ, δι’ οὗ καὶ μεθ’ οὗ τῷ Πατρὶ δόξα, 
ἅμα τῷ ἁγίῳ Πνεύματι, νῦν καὶ ἀεὶ, καὶ εἰς τοὺς<tr><td>αἰῶνας τῶν αἰώνων. Ἀμήν.<td class=K>Column end || Page end661</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
