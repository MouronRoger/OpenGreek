<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
<title>LUCIANUS :: Phalaris :: TLG 0062 001</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0062.htm">0062</a> 001&nbsp;:: <strong><a class=CaCo href="0062.htm">LUCIANUS</a></strong>&nbsp;:: <strong>Phalaris</strong></p>
<p class="AuthorInfo"><a class=CaCo href="0062.htm">LUCIANUS</a> <a class="CanonEpi">Soph.</a><br />(<a class="CanonGeo">Samosatenus</a>: <a class="CanonDat">A.D. 2</a>)</p>
<p class="CanonVid"><a class="CaV">Scholia: Cf. <em>SCHOLIA IN LUCIANUM</em> (5029)</a></p>
<p class="WorkInfo"><strong>Phalaris</strong></p><p class="EditionInfo"><a class=CaE>Source: Harmon, A.M. (ed.), <em>Lucian, </em>vol. 1. Cambridge, Mass.: Harvard University Press, 1913 (repr. 1961): 2–30.</a></p><p class="CitationStyle">Citation: Chapter&nbsp;&mdash; section&nbsp;&mdash; (line)</p>
<tr><td class=qS colspan=3> <tr><tr><td><h6>Phal</h6>. <h3>t</h3> <h2>1</h2><td><a class=T>ΦΑΛΑΡΙΣ</a><td class=K rowspan=5><tr><td><h6>Phal</h6>. <h3>1</h3>.<h2>1</h2><td>    Ἔπεμψεν ἡμᾶς, ὦ Δελφοί, ὁ ἡμέτερος δυνάσ‐ 
της Φάλαρις ἄξοντας τῷ θεῷ τὸν ταῦρον τοῦτον καὶ 
ὑμῖν διαλεξομένους τὰ εἰκότα ὑπέρ τε αὐτοῦ ἐκείνου 
καὶ ὑπὲρ τοῦ ἀναθήματος. ὧν μὲν οὖν ἕνεκα<tr><th>5<td>ἥκομεν, ταῦτά ἐστιν· ἃ δέ γε πρὸς ὑμᾶς ἐπέ‐ 
στειλεν τάδε· 
    Ἐγώ, φησίν, ὦ Δελφοί, καὶ παρὰ πᾶσι μὲν τοῖς 
Ἕλλησι τοιοῦτος ὑπολαμβάνεσθαι ὁποῖός εἰμι, 
ἀλλὰ μὴ ὁποῖον ἡ παρὰ τῶν μισούντων καὶ φθο‐<tr><th>10<td>νούντων φήμη ταῖς τῶν ἀγνοούντων ἀκοαῖς παρα‐ 
δέδωκεν, ἀντὶ τῶν πάντων ἀλλαξαίμην ἄν, μάλιστα 
δὲ παρ’ ὑμῖν, ὅσῳ ἱεροί τέ ἐστε καὶ πάρεδροι τοῦ 
Πυθίου καὶ μόνον οὐ σύνοικοι καὶ ὁμωρόφιοι τοῦ 
θεοῦ. ἡγοῦμαι γάρ, εἰ ὑμῖν ἀπολογησαίμην καὶ<tr><th rowspan=2>15<td>πείσαιμι μάτην ὠμὸς ὑπειλῆφθαι, καὶ τοῖς ἄλλοις 
ἅπασι δι’ ὑμῶν ἀπολελογημένος ἔσεσθαι. καλῶ 
δὲ ὧν ἐρῶ τὸν θεὸν αὐτὸν μάρτυρα, ὃν οὐκ ἔνι<tr><td>δή που παραλογίσασθαι καὶ ψευδεῖ λόγῳ παρα‐ 
γαγεῖν· ἀνθρώπους μὲν γὰρ ἴσως ἐξαπατῆσαι<td class=Y rowspan=7>2<tr><th>20<td>ῥᾴδιον, θεὸν δέ, καὶ μάλιστα τοῦτον, διαλαθεῖν 
ἀδύνατον.<tr><td><h6>Phal</h6>. <h3>1</h3>.<h2>2</h2><td>    Ἐγὼ γὰρ οὐ τῶν ἀφανῶν ἐν Ἀκράγαντι ὤν, 
ἀλλ’ εἰ καί τις ἄλλος εὖ γεγονὼς καὶ τραφεὶς 
ἐλευθερίως καὶ παιδείᾳ προσεσχηκώς, ἀεὶ διετέλουν 
τῇ μὲν πόλει δημοτικὸν ἐμαυτὸν παρέχων, τοῖς δὲ<tr><th>5<td>συμπολιτευομένοις ἐπιεικῆ καὶ μέτριον, βίαιον δὲ 
ἢ σκαιὸν ἢ ὑβριστικὸν ἢ αὐθέκαστον οὐδεὶς οὐδὲν 
ἐπεκάλει μου τῷ προτέρῳ ἐκείνῳ βίῳ. ἐπειδὴ δὲ 
ἑώρων τοὺς τἀναντία μοι πολιτευομένους ἐπιβου‐ 
λεύοντας καὶ ἐξ ἅπαντος τρόπου ἀνελεῖν με<tr><th>10<td>ζητοῦντας—διῄρητο δὲ ἡμῶν τότε ἡ πόλις—μίαν 
ταύτην ἀποφυγὴν καὶ ἀσφάλειαν εὕρισκον, τὴν 
αὐτὴν ἅμα καὶ τῇ πόλει σωτηρίαν, εἰ ἐπιθέμενος 
τῇ ἀρχῇ ἐκείνους μὲν ἀναστείλαιμι καὶ παύσαιμι 
ἐπιβουλεύοντας, τὴν πόλιν δὲ σωφρονεῖν καταναγ‐<tr><th>15<td>κάσαιμι· καὶ ἦσαν γὰρ οὐκ ὀλίγοι ταῦτα ἐπαι‐ 
νοῦντες, ἄνδρες μέτριοι καὶ φιλοπόλιδες, οἳ καὶ 
τὴν γνώμην ᾔδεσαν τὴν ἐμὴν καὶ τῆς ἐπιχειρήσεως 
τὴν ἀνάγκην· τούτοις οὖν συναγωνισταῖς χρη‐ 
σάμενος ῥᾳδίως ἐκράτησα.<tr><td><h6>Phal</h6>. <h3>1</h3>.<h2>3</h2><td>    Τοὐντεῦθεν οἱ μὲν οὐκέτι ἐτάραττον, ἀλλ’ 
ὑπήκουον, ἐγὼ δὲ ἦρχον, ἡ πόλις δὲ ἀστασίαστος 
ἦν. σφαγὰς δὲ ἢ ἐλάσεις ἢ δημεύσεις οὐδὲ κατὰ τῶν 
ἐπιβεβουλευκότων εἰργαζόμην, καίτοι ἀναγκαῖον<tr><th>5<td>ὂν τὰ τοιαῦτα τολμᾶν ἐν ἀρχῇ τῆς δυναστείας 
μάλιστα. φιλανθρωπίᾳ γὰρ καὶ πρᾳότητι καὶ τῷ 
ἡμέρῳ κἀξ ἰσοτιμίας θαυμασίως ἐγὼ ἤλπιζον ἐς 
τὸ πείθεσθαι προσάξεσθαι τούτους. εὐθὺς γοῦν 
τοῖς μὲν ἐχθροῖς ἐσπείσμην καὶ διηλλάγμην, καὶ<td class=Y rowspan=7>4<tr><th>10<td>συμβούλοις καὶ συνεστίοις ἐχρώμην τοῖς πλείστοις 
αὐτῶν. τὴν δὲ πόλιν αὐτὴν ὁρῶν ὀλιγωρίᾳ τῶν 
προεστώτων διεφθαρμένην, τῶν πολλῶν κλεπ‐ 
τόντων, μᾶλλον δὲ ἁρπαζόντων τὰ κοινά, ὑδάτων 
τε ἐπιρροίαις ἀνεκτησάμην καὶ οἰκοδομημάτων<tr><th>15<td>ἀναστάσεσιν ἐκόσμησα καὶ τειχῶν περιβολῇ 
ἐκράτυνα καὶ τὰς προσόδους, ὅσαι ἦσαν κοιναί, 
τῇ τῶν ἐφεστώτων ἐπιμελείᾳ ῥᾳδίως ἐπηύξησα 
καὶ τῆς νεολαίας ἐπεμελούμην καὶ τῶν γερόντων 
προὐνόουν καὶ τὸν δῆμον ἐν θέαις καὶ διανομαῖς<tr><th>20<td>καὶ πανηγύρεσι καὶ δημοθοινίαις διῆγον, ὕβρεις 
δὲ παρθένων ἢ ἐφήβων διαφθοραὶ ἢ γυναικῶν 
ἀπαγωγαὶ ἢ δορυφόρων ἐπιπέμψεις ἢ δεσποτική 
τις ἀπειλὴ ἀποτρόπαιά μοι καὶ ἀκοῦσαι ἦν.<tr><td><h6>Phal</h6>. <h3>1</h3>.<h2>4</h2><td>ἤδη δὲ καὶ περὶ τοῦ ἀφεῖναι τὴν ἀρχὴν καὶ 
καταθέσθαι τὴν δυναστείαν ἐσκοπούμην, ὅπως 
μόνον ἀσφαλῶς παύσαιτο ἄν τις ἐννοῶν, ἐπεὶ τό 
γε ἄρχειν αὐτὸ καὶ πάντα πράττειν ἐπαχθὲς ἤδη<tr><th>5<td>καὶ σὺν φθόνῳ καματηρὸν ἐδόκει μοι εἶναι· τὸ 
δ’ ὅπως μηκέτι τοιαύτης τινὸς θεραπείας δεήσεται 
ἡ πόλις, τοῦτ’ ἐζήτουν ἔτι. κἀγὼ μὲν ὁ ἀρχαῖος 
περὶ ταῦτα εἶχον, οἱ δὲ ἤδη τε συνίσταντο ἐπ’ 
ἐμὲ καὶ περὶ τοῦ τρόπου τῆς ἐπιβουλῆς καὶ ἀπο‐<tr><th rowspan=2>10<td>στάσεως ἐσκοποῦντο καὶ συνωμοσίας συνεκρότουν 
καὶ ὅπλα ἤθροιζον καὶ χρήματα ἐπορίζοντο καὶ<tr><td>τοὺς ἀστυγείτονας ἐπεκαλοῦντο καὶ εἰς τὴν 
Ἑλλάδα παρὰ Λακεδαιμονίους καὶ Ἀθηναίους 
ἐπρεσβεύοντο· ἃ μὲν γὰρ περὶ ἐμοῦ αὐτοῦ, εἰ<td class=Y rowspan=8>6<tr><th>15<td>ληφθείην, ἐδέδοκτο ἤδη αὐτοῖς καὶ ὅπως με 
αὐτοχειρίᾳ διασπάσεσθαι ἠπείλουν καὶ ἃς 
κολάσεις ἐπενόουν, δημοσίᾳ στρεβλούμενοι 
ἐξεῖπον. τοῦ μὲν δὴ μηδὲν παθεῖν τοιοῦτον οἱ 
θεοὶ αἴτιοι φωράσαντες τὴν ἐπιβουλήν, καὶ<tr><th>20<td>μάλιστά γε ὁ Πύθιος ὀνείρατά τε προδείξας καὶ 
τοὺς μηνύσοντας ἕκαστα ἐπιπέμπων.<tr><td><h6>Phal</h6>. <h3>1</h3>.<h2>5</h2><td>    Ἐγὼ δὲ ἐνταῦθα ἤδη ὑμᾶς, ὦ Δελφοί, ἐπὶ τοῦ 
αὐτοῦ δέους νῦν τῷ λογισμῷ γενομένους ἀξιῶ περὶ 
τῶν τότε πρακτέων μοι συμβουλεῦσαι, ὅτε ἀφύ‐ 
λακτος ὀλίγου δεῖν ληφθεὶς ἐζήτουν τινὰ σωτηρίαν<tr><th>5<td>περὶ τῶν παρόντων. πρὸς ὀλίγον οὖν τῇ γνώμῃ 
ἐς Ἀκράγαντα παρ’ ἐμὲ ἀποδημήσαντες καὶ ἰδόντες 
τὰς παρασκευὰς αὐτῶν καὶ τὰς ἀπειλὰς ἀκού‐ 
σαντες εἴπατε τί δεῖ ποιεῖν; φιλανθρωπίᾳ 
χρῆσθαι πρὸς αὐτοὺς ἔτι καὶ φείδεσθαι καὶ<tr><th>10<td>ἀνέχεσθαι ὅσον αὐτίκα μελλήσοντα πείσεσθαι 
τὰ ὕστατα; μᾶλλον δὲ γυμνὴν ἤδη ὑπέχειν τὴν 
σφαγὴν καὶ τὰ φίλτατα ἐν ὀφθαλμοῖς ὁρᾶν ἀπολ‐ 
λύμενα; ἢ τὰ μὲν τοιαῦτα πάνυ ἠλιθίου τινὸς 
εἶναι, γενναῖα δὲ καὶ ἀνδρώδη διανοηθέντα καὶ<tr><th>15<td>χολὴν ἔμφρονος καὶ ἠδικημένου ἀνδρὸς ἀναλαβόντα 
μετελθεῖν ἐκείνους, ἐμαυτῷ δὲ ἐκ τῶν ἐνόντων τὴν 
ἐς τὸ ἐπιὸν ἀσφάλειαν παρασχεῖν; ταῦτ’ οἶδ’ ὅτι 
συνεβουλεύσατε ἄν.<tr><td rowspan=2><h6>Phal</h6>. <h3>1</h3>.<h2>6</h2><td>    Τί οὖν ἐγὼ μετὰ τοῦτο ἐποίησα; μεταστει‐ 
λάμενος τοὺς αἰτίους καὶ λόγου μεταδοὺς αὐτοῖς<tr><td>καὶ τοὺς ἐλέγχους παραγαγὼν καὶ σαφῶς ἐξε‐ 
λέγξας ἕκαστα, ἐπεὶ μηδ’ αὐτοὶ ἔτι ἔξαρνοι<td class=Y rowspan=8>8<tr><th>5<td>ἦσαν, ἠμυνόμην ἀγανακτῶν τὸ πλέον οὐχ ὅτι 
ἐπεβεβουλεύμην, ἀλλ’ ὅτι μὴ εἰάθην ὑπ’ αὐτῶν 
ἐν ἐκείνῃ τῇ προαιρέσει μεῖναι, ἣν ἐξ ἀρχῆς 
ἐνεστησάμην. καὶ τὸ ἀπ’ ἐκείνου φυλάττων μὲν 
ἐμαυτὸν διατελῶ, ἐκείνων δὲ τοὺς ἀεὶ ἐπιβουλεύ‐<tr><th>10<td>οντάς μοι κολάζων. εἶθ’ οἱ ἄνθρωποι ἐμὲ τῆς 
ὠμότητος αἰτιῶνται οὐκέτι λογιζόμενοι παρὰ 
ποτέρου ἡμῶν ἦν ἡ πρώτη τούτων ἀρχή, συνε‐ 
λόντες δὲ τἀν μέσῳ καὶ ἐφ’ οἷς ἐκολάζοντο τὰς 
τιμωρίας αὐτὰς ᾐτιῶντο καὶ τὰς δοκούσας ἐν<tr><th>15<td>αὐταῖς ὠμότητας, ὅμοιον ὡς εἴ τις παρ’ ὑμῖν ἱερό‐ 
συλόν τινα ἰδὼν ἀπὸ τῆς πέτρας ῥιπτόμενον ἃ μὲν 
ἐτόλμησε μὴ λογίζοιτο, ὡς νύκτωρ ἐς τὸ ἱερὸν 
παρῆλθε καὶ κατέσπασε τὰ ἀναθήματα καὶ τοῦ 
ξοάνου ἥψατο, κατηγοροίη δὲ ὑμῶν πολλὴν τὴν<tr><th>20<td>ἀγριότητα, ὅτι Ἕλληνές τε καὶ ἱεροὶ εἶναι λέγοντες 
ὑπεμείνατε ἄνθρωπον Ἕλληνα πλησίον τοῦ ἱεροῦ 
—καὶ γὰρ οὐ πάνυ πόρρω τῆς πόλεως εἶναι λέγεται 
ἡ πέτρα—κολάσει τοιαύτῃ περιβαλεῖν. ἀλλ’, 
οἶμαι, αὐτοὶ καταγελάσεσθε, ἢν ταῦτα λέγῃ τις<tr><th>25<td>καθ’ ὑμῶν, καὶ οἱ ἄλλοι πάντες ἐπαινέσονται ὑμῶν 
τὴν κατὰ τῶν ἀσεβούντων ὠμότητα.<tr><td><h6>Phal</h6>. <h3>1</h3>.<h2>7</h2><td>    Τὸ δ’ ὅλον οἱ δῆμοι οὐκ ἐξετάζοντες ὁποῖός 
τις ὁ τοῖς πράγμασιν ἐφεστώς ἐστιν, εἴτε δίκαιος 
εἴτε ἄδικος, αὐτὸ ἁπλῶς τὸ τῆς τυραννίδος ὄνομα 
μισοῦσι καὶ τὸν τύραννον, κἂν Αἰακὸς ἢ Μίνως ἢ<tr><th rowspan=2>5<td>Ῥαδάμανθυς ᾖ, ὁμοίως ἐξ ἅπαντος ἀνελεῖν σπεύ‐ 
δουσιν, τοὺς μὲν πονηροὺς αὐτῶν πρὸ ὀφθαλμῶν 
τιθέμενοι, τοὺς δὲ χρηστοὺς τῇ κοινωνίᾳ τῆς προση‐ 
γορίας τῷ ὁμοίῳ μίσει συμπεριλαμβάνοντες. ἐγὼ<tr><td>γοῦν ἀκούω καὶ παρ’ ὑμῖν τοῖς Ἕλλησι πολλοὺς<td class=Y rowspan=7>10<tr><th>10<td>γενέσθαι τυράννους σοφοὺς ὑπὸ φαύλῳ ὀνόματι 
δοκοῦντι χρηστὸν καὶ ἥμερον ἦθος ἐπιδεδειγμένους, 
ὧν ἐνίων καὶ λόγους εἶναι βραχεῖς ἐν τῷ ἱερῷ ὑμῶν 
ἀποκειμένους, ἀγάλματα καὶ ἀναθήματα τῷ 
Πυθίῳ.<tr><td><h6>Phal</h6>. <h3>1</h3>.<h2>8</h2><td>    Ὁρᾶτε δὲ καὶ τοὺς νομοθέτας τῷ κολα‐ 
στικῷ εἴδει τὸ πλέον νέμοντας, ὡς τῶν γε ἄλλων 
οὐδὲν ὄφελος, εἰ μὴ ὁ φόβος προσείη καὶ ἐλπὶς 
τῆς κολάσεως. ἡμῖν δὲ τοῦτο πολλῷ ἀναγκαιό‐<tr><th>5<td>τερον τοῖς τυράννοις, ὅσῳ πρὸς ἀνάγκην ἐξηγού‐ 
μεθα καὶ μισοῦσί τε ἅμα καὶ ἐπιβουλεύουσιν 
ἀνθρώποις σύνεσμεν, ὅπου μηδὲ τῶν μορμολυκείων 
ὄφελός τι ἡμῖν γίγνεται, ἀλλὰ τῷ περὶ τῆς Ὕδρας 
μύθῳ τὸ πρᾶγμα ἔοικεν· ὅσῳ γὰρ ἂν ἐκκόπτωμεν,<tr><th>10<td>τοσῷδε πλείους ἡμῖν ἀναφύονται τοῦ κολάζειν 
ἀφορμαί. φέρειν δὲ ἀνάγκη καὶ τὸ ἀναφυόμενον 
ἐκκόπτειν ἀεὶ καὶ ἐπικαίειν νὴ Δία κατὰ τὸν 
Ἰόλεων, εἰ μέλλομεν ἐπικρατήσειν· τὸν γὰρ ἅπαξ 
εἰς τὰ τοιαῦτα ἐμπεσεῖν ἠναγκασμένον ὅμοιον χρὴ<tr><th>15<td>τῇ ὑποθέσει καὶ αὐτὸν εἶναι, ἢ φειδόμενον τῶν 
πλησίον ἀπολωλέναι. ὅλως δέ, τίνα οἴεσθε οὕτως 
ἄγριον ἢ ἀνήμερον ἄνθρωπον εἶναι ὡς ἥδεσθαι 
μαστιγοῦντα καὶ οἰμωγῶν ἀκούοντα καὶ σφαττο‐ 
μένους ὁρῶντα, εἰ μὴ ἔχοι τινὰ μεγάλην τοῦ κολά‐<tr><th>20<td>ζειν αἰτίαν; ποσάκις γοῦν ἐδάκρυσα μαστιγουμένων 
ἄλλων, ποσάκις δὲ θρηνεῖν καὶ ὀδύρεσθαι τὴν 
ἐμαυτοῦ τύχην ἀναγκάζομαι μείζω κόλασιν αὐτὸς 
καὶ χρονιωτέραν ὑπομένων; ἀνδρὶ γὰρ φύσει μὲν 
ἀγαθῷ, διὰ δὲ ἀνάγκην πικρῷ, πολὺ τοῦ κολά‐<tr><th>25<td>ζεσθαι τὸ κολάζειν χαλεπώτερον.<td class=Y rowspan=8>12<tr><td><h6>Phal</h6>. <h3>1</h3>.<h2>9</h2><td>    Εἰ δὲ δεῖ μετὰ παρρησίας εἰπεῖν, ἐγὼ μέν, εἰ 
αἵρεσίς μοι προτεθείη, πότερα βούλομαι κολάζειν 
τινὰς ἀδίκως ἢ αὐτὸς ἀποθανεῖν, εὖ ἴστε ὡς οὐδὲν 
μελλήσας ἑλοίμην ἂν τεθνάναι μᾶλλον ἢ μηδὲν<tr><th>5<td>ἀδικοῦντας κολάζειν. εἰ δέ τις φαίη, Βούλει, ὦ 
Φάλαρι, τεθνάναι αὐτὸς ἀδίκως ἢ δικαίως κολάζειν 
τοὺς ἐπιβούλους; τοῦτο βουλοίμην ἄν; αὖθις γὰρ 
ὑμᾶς, ὦ Δελφοί, συμβούλους καλῶ, πότερον 
ἄμεινον εἶναι ἀδίκως ἀποθανεῖν ἢ ἀδίκως σώζειν<tr><th>10<td>τὸν ἐπιβεβουλευκότα; οὐδεὶς οὕτως, οἶμαι, ἀνόητός 
ἐστιν ὃς οὐκ ἂν προτιμήσειε ζῆν μᾶλλον ἢ σώζων 
τοὺς ἐχθροὺς ἀπολωλέναι. καίτοι πόσους ἐγὼ 
καὶ τῶν ἐπιχειρησάντων μοι καὶ φανερῶς ἐληλεγ‐ 
μένων ὅμως ἔσωσα; οἷον Ἄκανθον τουτονὶ καὶ<tr><th>15<td>Τιμοκράτη καὶ Λεωγόραν τὸν ἀδελφὸν αὐτοῦ, 
παλαιᾶς συνηθείας τῆς πρὸς αὐτοὺς μνημονεύσας.<tr><td><h6>Phal</h6>. <h3>1</h3>.<h2>10</h2><td>    Ὅταν δὲ βουληθῆτε τοὐμὸν εἰδέναι, τοὺς 
εἰσφοιτῶντας εἰς Ἀκράγαντα ξένους ἐρωτήσατε 
ὁποῖος ἐγὼ περὶ αὐτούς εἰμι καὶ εἰ φιλανθρώπως 
προσφέρομαι τοῖς καταίρουσιν, ὅς γε καὶ σκοποὺς<tr><th>5<td>ἐπὶ τῶν λιμένων ἔχω καὶ πευθῆνας, τίνες ὅθεν 
καταπεπλεύκασιν, ὡς κατ’ ἀξίαν τιμῶν ἀποπέμ‐ 
ποιμι αὐτούς. ἔνιοι δὲ καὶ ἐξεπίτηδες φοιτῶσι 
παρ’ ἐμέ, οἱ σοφώτατοι τῶν Ἑλλήνων, καὶ οὐ 
φεύγουσι τὴν συνουσίαν τὴν ἐμήν, ὥσπερ ἀμέλει<tr><th rowspan=2>10<td>καὶ πρῴην ὁ σοφὸς Πυθαγόρας ἧκεν ὡς ἡμᾶς, 
ἄλλα μὲν ὑπὲρ ἐμοῦ ἀκηκοώς· ἐπεὶ δὲ ἐπειράθη, 
ἀπῆλθεν ἐπαινῶν με τῆς δικαιοσύνης καὶ ἐλεῶν 
τῆς ἀναγκαίας ὠμότητος. εἶτα οἴεσθε τὸν πρὸς<tr><td>τοὺς ὀθνείους φιλάνθρωπον οὕτως ἂν πικρῶς τοῖς<td class=Y rowspan=9>14<tr><th>15<td>οἰκείοις προσφέρεσθαι, εἰ μή τι διαφερόντως 
ἠδίκητο;<tr><td><h6>Phal</h6>. <h3>1</h3>.<h2>11</h2><td>    Ταῦτα μὲν οὖν ὑπὲρ ἐμαυτοῦ ἀπολελόγημαι 
ὑμῖν, ἀληθῆ καὶ δίκαια καὶ ἐπαίνου μᾶλλον, ὡς 
ἐμαυτὸν πείθω, ἢ μίσους ἄξια. ὑπὲρ δὲ τοῦ ἀναθή‐ 
ματος καιρὸς ὑμᾶς ἀκοῦσαι ὅθεν καὶ ὅπως τὸν<tr><th>5<td>ταῦρον τοῦτον ἐκτησάμην, οὐκ ἐκδοὺς αὐτὸς τῷ 
ἀνδριαντοποιῷ—μὴ γὰρ οὕτω μανείην, ὡς τοιού‐ 
των ἐπιθυμῆσαι κτημάτων—ἀλλὰ Περίλαος ἦν 
τις ἡμεδαπός, χαλκεὺς μὲν ἀγαθός, πονηρὸς δὲ 
ἄνθρωπος. οὗτος πάμπολυ τῆς ἐμῆς γνώμης<tr><th>10<td>διημαρτηκὼς ᾤετο χαριεῖσθαί μοι, εἰ καινήν τινα 
κόλασιν ἐπινοήσειεν, ὡς ἐξ ἅπαντος κολάζειν 
ἐπιθυμοῦντι. καὶ δὴ κατασκευάσας τὸν βοῦν ἧκέ 
μοι κομίζων κάλλιστον ἰδεῖν καὶ πρὸς τὸ ἀκριβέσ‐ 
τατον εἰκασμένον· κινήσεως γὰρ αὐτῷ καὶ μυκηθ‐<tr><th>15<td>μοῦ ἔδει μόνον πρὸς τὸ καὶ ἔμψυχον εἶναι δοκεῖν. 
ἰδὼν δὲ ἀνέκραγον εὐθύς, ἄξιον τὸ κτῆμα τοῦ 
Πυθίου, πεμπτέος ὁ ταῦρος τῷ θεῷ. ὁ δὲ Περίλαος 
παρεστώς, Τί δ’ εἰ μάθοις, ἔφη, τὴν σοφίαν τὴν 
ἐν αὐτῷ καὶ τὴν χρείαν ἣν παρέχεται; καὶ ἀνοίξας<tr><th>20<td>ἅμα τὸν ταῦρον κατὰ τὰ νῶτα, Ἤν τινα, ἔφη, 
κολάζειν ἐθέλῃς, ἐμβιβάσας εἰς τὸ μηχάνημα 
τοῦτο καὶ κατακλείσας προστιθέναι μὲν τοὺς 
αὐλοὺς τούσδε πρὸς τοὺς μυξωτῆρας τοῦ βοός, πῦρ 
δὲ ὑποκαίειν κελεύειν, καὶ ὁ μὲν οἰμώξεται καὶ<tr><th>25<td>βοήσεται ἀλήκτοις ταῖς ὀδύναις ἐχόμενος, ἡ βοὴ 
δὲ διὰ τῶν αὐλῶν μέλη σοι ἀποτελέσει οἷα λιγυρώ‐ 
τατα καὶ ἐπαυλήσει θρηνῶδες καὶ μυκήσεται 
γοερώτατον, ὡς τὸν μὲν κολάζεσθαι, σὲ δὲ τέρπεσ‐<tr><td rowspan=2><h6>Phal</h6>. <h3>1</h3>.<h2>12</h2><td>θαι μεταξὺ καταυλούμενον. ἐγὼ δὲ ὡς τοῦτο<tr><td>ἤκουσα, ἐμυσάχθην τὴν κακομηχανίαν τοῦ ἀνδρὸς 
καὶ τὴν ἐπίνοιαν ἐμίσησα τοῦ κατασκευάσματος 
καὶ οἰκείαν αὐτῷ τιμωρίαν ἐπέθηκα· καί, Ἄγε<td class=Y rowspan=7>16<tr><th>5<td>δή, ἔφην, ὦ Περίλαε, εἰ μὴ κενὴ ἄλλως ὑπόσχεσις 
ταῦτά ἐστι, δεῖξον ἡμῖν αὐτὸς εἰσελθὼν τὴν 
ἀλήθειαν τῆς τέχνης καὶ μίμησαι τοὺς βοῶντας, 
ἵν’ εἰδῶμεν εἰ καὶ ἃ φὴς μέλη διὰ τῶν αὐλῶν 
φθέγγεται. πείθεται μὲν ταῦτα ὁ Περίλαος, ἐγὼ<tr><th>10<td>δέ, ἐπεὶ ἔνδον ἦν, κατακλείσας αὐτὸν πῦρ ὑφάπτειν 
ἐκέλευον, Ἀπολάμβανε, εἰπών, τὸν ἄξιον μισθὸν 
τῆς θαυμαστῆς σου τέχνης, ἵν’ ὁ διδάσκαλος τῆς 
μουσικῆς πρῶτος αὐτὸς αὐλῇς. καὶ ὁ μὲν δίκαια 
ἔπασχεν ἀπολαύων τῆς αὑτοῦ εὐμηχανίας· ἐγὼ δὲ<tr><th>15<td>ἔτι ἔμπνουν καὶ ζῶντα τὸν ἄνδρα ἐξαιρεθῆναι 
κελεύσας, ὡς μὴ μιάνειε τὸ ἔργον ἐναποθανών, 
ἐκεῖνον μὲν ἄταφον κατὰ κρημνῶν ῥίπτειν ἐκέλευσα, 
καθήρας δὲ τὸν βοῦν ἀνέπεμψα ὑμῖν ἀνατεθησό‐ 
μενον τῷ θεῷ. καὶ ἐπιγράψαι γε ἐπ’ αὐτῷ ἐκέλευσα<tr><th>20<td>τὴν πᾶσαν διήγησιν, τοῦ ἀνατιθέντος ἐμοῦ τοὔνομα, 
τὸν τεχνίτην τὸν Περίλαον, τὴν ἐπίνοιαν τὴν 
ἐκείνου, τὴν δικαιοσύνην τὴν ἐμήν, τὴν πρέπουσαν 
τιμωρίαν, τὰ τοῦ σοφοῦ χαλκέως μέλη, τὴν 
πρώτην πεῖραν τῆς μουσικῆς.<tr><td><h6>Phal</h6>. <h3>1</h3>.<h2>13</h2><td>    Ὑμεῖς δέ, ὦ Δελφοί, δίκαια ποιήσετε θύ‐ 
σαντες μὲν ὑπὲρ ἐμοῦ μετὰ τῶν πρέσβεων, ἀνα‐ 
θέντες δὲ τὸν ταῦρον ἐν καλῷ τοῦ ἱεροῦ, ὡς πάντες 
εἰδεῖεν οἷος ἐγὼ πρὸς τοὺς πονηρούς εἰμι καὶ<tr><th>5<td>ὅπως ἀμύνομαι τὰς περιττὰς ἐς κακίαν ἐπιθυμίας 
αὐτῶν. ἱκανὸν γοῦν καὶ τοῦτο μόνον δηλῶσαί μου 
τὸν τρόπον, Περίλαος κολασθεὶς καὶ ὁ ταῦρος 
ἀνατεθεὶς καὶ μηκέτι φυλαχθεὶς πρὸς ἄλλων κολα‐ 
ζομένων αὐλήματα μηδὲ μελῳδήσας ἄλλο ἔτι πλὴν<tr><th>10<td>μόνα τὰ τοῦ τεχνίτου μυκήματα, καὶ ὅτι ἐν μόνῳ 
αὐτῷ καὶ πεῖραν ἔλαβον τῆς τέχνης καὶ κατέπαυσα 
τὴν ἄμουσον ἐκείνην καὶ ἀπάνθρωπον ᾠδήν. καὶ τὰ 
μὲν παρόντα ταῦτα παρ’ ἐμοῦ τῷ θεῷ· ἀναθήσω 
δὲ καὶ ἄλλα πολλάκις, ἐπειδάν μοι παράσχῃ<td class=Y rowspan=8>18<tr><th>15<td>μηκέτι δεῖσθαι κολάσεων.<tr><td><h6>Phal</h6>. <h3>1</h3>.<h2>14</h2><td>    Ταῦτα μέν, ὦ Δελφοί, τὰ παρὰ τοῦ Φαλά‐ 
ριδος, ἀληθῆ πάντα καὶ οἷα ἐπράχθη ἕκαστα, 
καὶ δίκαιοι ἂν εἴημεν πιστεύεσθαι ὑφ’ ὑμῶν 
μαρτυροῦντες, ὡς ἂν καὶ εἰδότες καὶ μηδεμίαν τοῦ<tr><th>5<td>ψεύδεσθαι νῦν αἰτίαν ἔχοντες. εἰ δὲ δεῖ καὶ 
δεηθῆναι ὑπὲρ ἀνδρὸς μάτην πονηροῦ δοκοῦντος 
καὶ ἄκοντος κολάζειν ἠναγκασμένου, ἱκετεύομεν 
ὑμᾶς ἡμεῖς οἱ Ἀκραγαντῖνοι Ἕλληνές τε ὄντες καὶ 
τὸ ἀρχαῖον Δωριεῖς, προσέσθαι τὸν ἄνδρα φίλον<tr><th>10<td>εἶναι ἐθέλοντα καὶ πολλὰ καὶ δημοσίᾳ καὶ ἰδίᾳ 
ἕκαστον ὑμῶν εὖ ποιῆσαι ὡρμημένον. λάβετε οὖν 
αὐτοὶ τὸν ταῦρον καὶ ἀνάθετε καὶ εὔξασθε ὑπέρ τε 
τῆς Ἀκράγαντος καὶ ὑπὲρ αὐτοῦ Φαλάριδος, καὶ 
μήτε ἡμᾶς ἀπράκτους ἀποπέμψητε μήτε ἐκεῖνον<tr><th>15<td>ὑβρίσητε μήτε τὸν θεὸν ἀποστερήσητε καλλίστου 
τε ἅμα καὶ δικαιοτάτου ἀναθήματος.<tr><td><h6>Phal</h6>. <h3>2</h3>.<h2>1</h2><td>    Οὔτε Ἀκραγαντίνων, ὦ ἄνδρες Δελφοί, πρό‐ 
ξενος ὢν οὔτε ἰδιόξενος αὐτοῦ Φαλάριδος οὔτ’ 
ἄλλην ἔχων πρὸς αὐτὸν ἢ εὐνοίας ἰδίαν αἰτίαν ἢ 
μελλούσης φιλίας ἐλπίδα, τῶν δὲ πρέσβεων<tr><th rowspan=2>5<td>ἀκούσας τῶν ἡκόντων παρ’ αὐτοῦ ἐπιεικῆ καὶ<tr><td>μέτρια διεξιόντων, καὶ τὸ εὐσεβὲς ἅμα καὶ τὸ 
κοινῇ συμφέρον καὶ μάλιστα τὸ Δελφοῖς πρέπον 
προορώμενος ἀνέστην παραινέσων ὑμῖν μήτε 
ὑβρίζειν ἄνδρα δυνάστην εὐσεβοῦντα μήτε ἀνά‐<td class=Y rowspan=9>20<tr><th>10<td>θημα ἤδη τῷ θεῷ καθωμολογημένον ἀπαλλοτριοῦν, 
καὶ ταῦτα τριῶν τῶν μεγίστων ὑπόμνημα εἰς ἀεὶ 
γενησόμενον, τέχνης καλλίστης καὶ ἐπινοίας<tr><td><h6>Phal</h6>. <h3>2</h3>.<h2>2</h2><td>κακίστης καὶ δικαίας κολάσεως. ἐγὼ μὲν οὖν 
καὶ τὸ ἐνδοιάσαι ὑμᾶς ὅλως περὶ τούτου καὶ ἡμῖν 
προθεῖναι τὴν διάσκεψιν, εἰ χρὴ δέχεσθαι τὸ 
ἀνάθημα ἢ ὀπίσω αὖθις ἀποπέμπειν, ἀνόσιον ἤδη<tr><th>5<td>εἶναι νομίζω, μᾶλλον δὲ οὐδ’ ὑπερβολὴν ἀσεβείας 
ἀπολελοιπέναι· οὐδὲν γὰρ ἀλλ’ ἢ ἱεροσυλία 
τὸ πρᾶγμά ἐστι μακρῷ τῶν ἄλλων χαλεπωτέρα, 
ὅσῳ τοῦ τὰ ἤδη ἀνατεθέντα συλᾶν τὸ μηδὲ τὴν 
ἀρχὴν τοῖς ἀνατιθέναι βουλομένοις ἐπιτρέπειν<tr><th>10<td>ἀσεβέστερον.<tr><td><h6>Phal</h6>. <h3>2</h3>.<h2>3</h2><td>    Δέομαι δὲ ὑμῶν Δελφὸς καὶ αὐτὸς ὢν καὶ 
τὸ ἴσον μετέχων τῆς τε δημοσίας εὐκλείας, εἰ 
φυλάττοιτο, καὶ τῆς ἐναντίας δόξης, εἰ ἐκ τῶν 
παρόντων προσγένοιτο, μήτ’ ἀποκλείειν τὸ ἱερὸν<tr><th>5<td>τοῖς εὐσεβοῦσι μήτε τὴν πόλιν πρὸς ἅπαντας 
ἀνθρώπους διαβάλλειν ὡς τὰ πεμπόμενα τῷ θεῷ 
συκοφαντοῦσαν καὶ ψήφῳ καὶ δικαστηρίῳ δο‐ 
κιμάζουσαν τοὺς ἀνατιθέντας· οὐδεὶς γὰρ ἔτι 
ἀναθεῖναι τολμήσειεν ἂν εἰδὼς οὐ προσησόμενον<tr><th>10<td>τὸν θεὸν ὅ τι ἂν μὴ πρότερον Δελφοῖς δοκῇ.<tr><td><h6>Phal</h6>. <h3>2</h3>.<h2>4</h2><td>ὁ μὲν οὖν Πύθιος τὴν δικαίαν ἤδη περὶ τοῦ 
ἀναθήματος ψῆφον ἤνεγκεν· εἰ γοῦν ἐμίσει τὸν 
Φάλαριν ἢ τὸ δῶρον αὐτοῦ ἐμυσάττετο, ῥᾴδιον ἦν 
ἐν τῷ Ἰονίῳ μέσῳ καταδῦσαι αὐτὸ μετὰ τῆς ἀγού‐<tr><th>5<td>σης ὁλκάδος, ὁ δὲ πολὺ τοὐναντίον ἐν εὐδίᾳ τε δια‐ 
περαιωθῆναι, ὥς φασι, παρέσχεν αὐτοῖς καὶ σῶς ἐς<td class=Y rowspan=8>22<tr><td><h6>Phal</h6>. <h3>2</h3>.<h2>5</h2><td>τὴν Κίρραν κατᾶραι. ᾧ καὶ δῆλον ὅτι προσίεται 
τὴν τοῦ μονάρχου εὐσέβειαν. χρὴ δὲ καὶ ὑμᾶς 
τὰ αὐτὰ ἐκείνῳ ψηφισαμένους προσθεῖναι καὶ τὸν 
ταῦρον τουτονὶ τῷ ἄλλῳ κόσμῳ τοῦ ἱεροῦ· ἐπεὶ<tr><th>5<td>πάντων ἂν εἴη τοῦτο ἀτοπώτατον, πέμψαντά τινα 
μεγαλοπρεπὲς οὕτω δῶρον θεῷ τὴν καταδικά‐ 
ζουσαν ἐκ τοῦ ἱεροῦ ψῆφον λαβεῖν καὶ μισθὸν κομί‐ 
σασθαι τῆς εὐσεβείας τὸ κεκρίσθαι μηδὲ τοῦ ἀνα‐ 
τιθέναι ἄξιον.<tr><td><h6>Phal</h6>. <h3>2</h3>.<h2>6</h2><td>    Ὁ μὲν οὖν τἀναντία μοι ἐγνωκώς, καθάπερ ἐκ 
τοῦ Ἀκράγαντος ἄρτι καταπεπλευκώς, σφαγάς 
τινας καὶ βίας καὶ ἁρπαγὰς καὶ ἀπαγωγὰς 
ἐτραγῴδει τοῦ τυράννου μόνον οὐκ αὐτόπτης<tr><th>5<td>γεγενῆσθαι λέγων, ὃν ἴσμεν οὐδ’ ἄχρι τοῦ πλοίου 
ἀποδεδημηκότα. χρὴ δὲ τὰ μὲν τοιαῦτα μηδὲ τοῖς 
πεπονθέναι φάσκουσιν πάνυ πιστεύειν διηγου‐ 
μένοις—ἄδηλον γὰρ εἰ ἀληθῆ λέγουσιν—οὐχ<tr><td><h6>Phal</h6>. <h3>2</h3>.<h2>7</h2><td>ὅπως αὐτοὺς ἃ μὴ ἐπιστάμεθα κατηγορεῖν. εἰ δ’ 
οὖν τι καὶ πέπρακται τοιοῦτον ἐν Σικελίᾳ, τοῦτ’ 
οὐ Δελφοῖς ἀναγκαῖον πολυπραγμονεῖν, εἰ μὴ 
ἀντὶ ἱερέων ἤδη δικασταὶ εἶναι ἀξιοῦμεν καί, δέον<tr><th>5<td>θύειν καὶ τἆλλα θεραπεύειν τὸν θεὸν καὶ συνανατι‐ 
θέναι εἰ πέμψειέ τις, σκοποῦντες καθήμεθα εἴ 
τινες τῶν ὑπὲρ τὸν Ἰόνιον δικαίως ἢ ἀδίκως 
τυραννοῦνται.<tr><td rowspan=2><h6>Phal</h6>. <h3>2</h3>.<h2>8</h2><td>    Καὶ τὰ μὲν τῶν ἄλλων ἐχέτω ὅπῃ βούλεται· 
ἡμῖν δὲ ἀναγκαῖον, οἶμαι, τὰ ἡμέτερα αὐτῶν 
εἰδέναι, ὅπως τε πάλαι διέκειτο καὶ ὅπως νῦν ἔχει<tr><td>καὶ τί ποιοῦσι λῷον ἔσται· ὅτι μὲν δὴ ἐν κρημνοῖς<td class=Y rowspan=7>24<tr><th>5<td>τε οἰκοῦμεν αὐτοὶ καὶ πέτρας γεωργοῦμεν, οὐχ 
Ὅμηρον χρὴ περιμένειν δηλώσοντα ἡμῖν, ἀλλ’ 
ὁρᾶν πάρεστι ταῦτα. καὶ ὅσον ἐπὶ τῇ γῇ, βαθεῖ 
λιμῷ ἀεὶ συνῆμεν ἄν, τὸ δ’ ἱερὸν καὶ ὁ Πύθιος καὶ 
τὸ χρηστήριον καὶ οἱ θύοντες καὶ οἱ εὐσεβοῦντες,<tr><th>10<td>ταῦτα Δελφῶν τὰ πεδία, ταῦτα ἡ πρόσοδος, ἐν‐ 
τεῦθεν ἡ εὐπορία, ἐντεῦθεν αἱ τροφαί—χρὴ γὰρ 
τἀληθῆ πρός γε ἡμᾶς αὐτοὺς λέγειν—καὶ τὸ λεγό‐ 
μενον ὑπὸ τῶν ποιητῶν, ἄσπαρτα ἡμῖν καὶ ἀνήροτα 
φύεται τὰ πάντα ὑπὸ γεωργῷ τῷ θεῷ, ὃς οὐ<tr><th>15<td>μόνον τὰ παρὰ τοῖς Ἕλλησιν ἀγαθὰ γιγνόμενα 
παρέχει, ἀλλ’ εἴ τι ἐν Φρυξὶν ἢ Λυδοῖς ἢ Πέρσαις 
ἢ Ἀσσυρίοις ἢ Φοίνιξιν ἢ Ἰταλιώταις ἢ Ὑπερ‐ 
βορέοις αὐτοῖς, πάντα ἐς Δελφοὺς ἀφικνεῖται. καὶ 
τὰ δεύτερα μετὰ τὸν θεὸν ἡμεῖς τιμώμεθα ὑφ’<tr><th>20<td>ἁπάντων καὶ εὐποροῦμεν καὶ εὐδαιμονοῦμεν· 
ταῦτα τὸ ἀρχαῖον, ταῦτα τὸ μέχρι νῦν, καὶ μὴ 
παυσαίμεθά γε οὕτω βιοῦντες.<tr><td><h6>Phal</h6>. <h3>2</h3>.<h2>9</h2><td>    Μέμνηται δὲ οὐδεὶς πώποτε ψῆφον ὑπὲρ ἀνα‐ 
θήματος παρ’ ἡμῖν ἀναδοθεῖσαν οὐδὲ κωλυθέντα 
τινὰ θύειν ἢ ἀνατιθέναι. καὶ διὰ τοῦτ’, οἶμαι, καὶ 
αὐτὸ εἰς ὑπερβολὴν ηὔξηται τὸ ἱερὸν καὶ ὑπερ‐<tr><th rowspan=2>5<td>πλουτεῖ ἐν τοῖς ἀναθήμασιν. δεῖ τοίνυν μηδ’ ἐν τῷ 
παρόντι καινοτομεῖν μηδὲν μηδὲ παρὰ τὰ πάτρια<tr><td>νόμον καθιστάναι, φυλοκρινεῖν τὰ ἀναθήματα καὶ 
γενεαλογεῖν τὰ πεμπόμενα, ὅθεν καὶ ἀφ’ ὅτου καὶ 
ὁποῖα, δεξαμένους δὲ ἀπραγμόνως ἀνατιθέναι ὑπη‐<td class=Y rowspan=9>26<tr><th>10<td>ρετοῦντας ἀμφοῖν, καὶ τῷ θεῷ καὶ τοῖς εὐσεβέσι.<tr><td><h6>Phal</h6>. <h3>2</h3>.<h2>10</h2><td>    Δοκεῖτε δέ μοι, ὦ ἄνδρες Δελφοί, ἄριστα βου‐ 
λεύσεσθαι περὶ τῶν παρόντων, εἰ λογίσαισθε 
ὑπὲρ ὅσων καὶ ἡλίκων ἐστὶν ἡ σκέψις, πρῶτον 
μὲν ὑπὲρ τοῦ θεοῦ καὶ τοῦ ἱεροῦ καὶ θυσιῶν καὶ<tr><th>5<td>ἀναθημάτων καὶ ἐθῶν ἀρχαίων καὶ θεσμῶν 
παλαιῶν καὶ δόξης τοῦ μαντείου, ἔπειτα ὑπὲρ τῆς 
πόλεως ὅλης καὶ τῶν συμφερόντων τῷ τε κοινῷ 
ἡμῶν καὶ ἰδίᾳ ἑκάστῳ Δελφῶν, ἐπὶ πᾶσι δὲ τῆς 
παρὰ πᾶσιν ἀνθρώποις εὐκλείας ἢ κακοδοξίας·<tr><th>10<td>τούτων γὰρ οὐκ οἶδα εἴ τι μεῖζον, εἰ σωφρονεῖτε, 
ἢ ἀναγκαιότερον ἡγήσαισθε ἄν.<tr><td><h6>Phal</h6>. <h3>2</h3>.<h2>11</h2><td>    Περὶ μὲν οὖν ὧν βουλευόμεθα, ταῦτά ἐστιν, 
οὐ Φάλαρις τύραννος εἷς οὐδ’ ὁ ταῦρος οὗτος οὐδὲ 
χαλκὸς μόνον, ἀλλὰ πάντες βασιλεῖς καὶ πάντες 
δυνάσται, ὅσοι νῦν χρῶνται τῷ ἱερῷ, καὶ χρυσὸς<tr><th>5<td>καὶ ἄργυρος καὶ ὅσα ἄλλα τίμια, πολλάκις 
ἀνατεθησόμενα τῷ θεῷ· πρῶτον μὲν γὰρ τὸ κατὰ<tr><td><h6>Phal</h6>. <h3>2</h3>.<h2>12</h2><td>τὸν θεὸν ἐξετασθῆναι ἄξιον. τίνος οὖν ἕνεκα 
μὴ ὡς ἀεὶ μηδὲ ὡς πάλαι τὰ περὶ τῶν ἀναθη‐ 
μάτων ποιήσωμεν; ἢ τί μεμφόμενοι τοῖς παλαιοῖς 
ἔθεσιν καινοτομήσωμεν; καὶ ὃ μηδὲ πώποτε,<tr><th rowspan=2>5<td>ἀφ’ οὗ τὴν πόλιν οἰκοῦμεν καὶ ὁ Πύθιος χρᾷ καὶ ὁ 
τρίπους φθέγγεται καὶ ἡ ἱέρεια ἐμπνεῖται, γε‐ 
γένηται παρ’ ἡμῖν, νῦν καταστησώμεθα, κρίνεσθαι<tr><td>καὶ ἐξετάζεσθαι τοὺς ἀνατιθέντας; καὶ μὴν ἐξ 
ἐκείνου μὲν τοῦ παλαιοῦ ἔθους, τοῦ ἀνέδην καὶ<td class=Y rowspan=4>28<tr><th>10<td>πᾶσιν ἐξεῖναι, ὁρᾶτε ὅσων ἀγαθῶν ἐμπέπλησται 
τὸ ἱερόν, ἁπάντων ἀνατιθέντων καὶ ὑπὲρ τὴν 
ὑπάρχουσαν δύναμιν ἐνίων δωρουμένων τὸν θεόν.<tr><td><h6>Phal</h6>. <h3>2</h3>.<h2>13</h2><td>εἰ δ’ ὑμᾶς αὐτοὺς δοκιμαστὰς καὶ ἐξεταστὰς 
ἐπιστήσετε τοῖς ἀναθήμασιν, ὀκνῶ μὴ ἀπορή‐ 
σωμεν τῶν δοκιμασθησομένων ἔτι, οὐδενὸς ὑπο‐ 
μένοντος ὑπόδικον αὑτὸν καθιστάναι, καὶ ἀναλί‐<tr><th rowspan=2>5<td>σκοντα καὶ καταδαπανῶντα παρ’ αὑτοῦ κρίνεσθαι 
καὶ ὑπὲρ τῶν ὅλων κινδυνεύειν. ἢ τίνι βιωτόν, εἰ<tr><td>κριθήσεται τοῦ ἀνατιθέναι ἀνάξιος;<td class=Y>30</table>
<script>
var IL = ["Line", "Section", "Chapter"];
document.body.onload=f();
</script>
</body>
</html>
