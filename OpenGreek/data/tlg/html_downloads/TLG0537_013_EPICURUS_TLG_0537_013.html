<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>EPICURUS :: Ratae sententiae :: TLG 0537 013</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0537.htm">0537</a> 013&nbsp;:: <strong><a class=CaCo href="0537.htm">EPICURUS</a></strong>&nbsp;:: <strong>Ratae sententiae</strong></p>
<p class="AuthorInfo"><a class=CaCo href="0537.htm">EPICURUS</a> <a class="CanonEpi">Phil.</a><br />(<a class="CanonGeo">Samius
Atheniensis</a>: <a class="CanonDat">4–3 B.C.</a>)</p><p class="WorkInfo"><strong>Ratae sententiae</strong></p><p class="EditionInfo"><a class=CaE>Source: Arrighetti, G. (ed.), <em>Epicuro. Opere, </em>2nd edn. Turin: Einaudi, 1973: 121–137.</a></p>
<p class="CanonBrk">
frr. 1–40</p>
<p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><td><h2>t</h2><td><a class=T>ΚΥΡΙΑΙ ΔΟΞΑΙ</a><td class=K rowspan=6><tr><td><h2>1</h2><td>    Τὸ μακάριον καὶ ἄφθαρτον οὔτε αὐτὸ πράγματα 
ἔχει οὔτε ἄλλῳ παρέχει· ὥστε οὔτε ὀργαῖς οὔτε χάρισι συνέχε‐ 
ται· ἐν ἀσθενεῖ γὰρ πᾶν τὸ τοιοῦτον. (ἐν ἄλλοις δέ 
φησι τοὺς θεοὺς λόγῳ θεωρητούς, οὓς μὲν κατ’ ἀριθμόν ὑφε‐<tr><th>5<td>στῶτας, οὓς δὲ κατὰ ὁμοείδειαν, ἐκ τῆς συνεχοῦς ἐπιρρύσεως 
τῶν ὁμοίων εἰδώλων ἐπὶ τὸ αὐτὸ ἀποτετελεσμένων, ἀνθρω‐ 
ποειδεῖς.)<tr><td><h2>2</h2><td>    Ὁ θάνατος οὐδὲν πρὸς ἡμᾶς· τὸ γὰρ διαλυθὲν 
ἀναισθητεῖ, τὸ δ’ ἀναισθητοῦν οὐδὲν πρὸς ἡμᾶς.<tr><td><h2>3</h2><td>    Ὅρος τοῦ μεγέθους τῶν ἡδονῶν ἡ παντὸς τοῦ ἀλγοῦντος 
ὑπεξαίρεσις. ὅπου δ’ ἂν τὸ ἡδόμενον ἐνῇ, καθ’ ὃν ἂν χρόνον ᾖ, 
οὐκ ἔστι τὸ ἀλγοῦν ἢ λυπούμενον ἢ τὸ συναμφότερον.<tr><td><h2>4</h2><td>    Οὐ χρονίζει τὸ ἀλγοῦν συνεχῶς ἐν τῇ σαρκί, 
ἀλλὰ τὸ μὲν ἄκρον τὸν ἐλάχιστον χρόνον πάρεστι, τὸ δὲ μόνον 
ὑπερτεῖνον τὸ ἡδόμενον κατὰ σάρκα οὐ πολλὰς ἡμέρας συμβαί‐ 
νει· αἱ δὲ πολυχρόνιοι τῶν ἀρρωστιῶν πλεονάζον ἔχουσι τὸ<tr><th>5<td>ἡδόμενον ἐν τῇ σαρκὶ ἤπερ τὸ ἀλγοῦν.<td class=Y rowspan=7>121<tr><td><h2>5</h2><td>    Οὐκ ἔστιν ἡδέως ζῆν ἄνευ τοῦ φρονίμως καὶ κα‐ 
λῶς καὶ δικαίως 〈οὐδὲ φρονίμως καὶ καλῶς καὶ δικαίωσ〉 ἄνευ 
τοῦ ἡδέως· ὅτῳ δὲ τοῦτο μὴ ὑπάρχει, οὐκ ἔστι τοῦτον ἡδέως ζῆν.<tr><td><h2>6</h2><td>    Ἕνεκα τοῦ θαρρεῖν ἐξ ἀνθρώπων ἦν κατὰ φύσιν ἀρχῆς 
καὶ βασιλείας ἀγαθόν, ἐξ ὧν ἄν ποτε τοῦτο οἷός τ’ ἦ παρα‐ 
σκευάζεσθαι.<tr><td><h2>7</h2><td>    Ἔνδοξοι καὶ περίβλεπτοί τινες ἐβουλήθησαν γενέσθαι, 
τὴν ἐξ ἀνθρώπων ἀσφάλειαν οὕτω νομίζοντες περιποιήσεσθαι 
ὥστε, εἰ μὲν ἀσφαλὴς ὁ τῶν τοιούτων βίος, ἀπέλαβον τὸ τῆς 
φύσεως ἀγαθόν· εἰ δὲ μὴ ἀσφαλής, οὐκ ἔχουσιν οὗ ἕνεκα ἐξ<tr><th>5<td>ἀρχῆς κατὰ τὸ τῆς φύσεως οἰκεῖον ὠρέχθησαν.<tr><td><h2>8</h2><td>    Οὐδεμία ἡδονὴ καθ’ ἑαυτὴν κακόν· ἀλλὰ τὰ 
τινῶν ἡδονῶν ποιητικὰ πολλαπλασίους ἐπιφέρει τὰς ὀχλήσεις 
τῶν ἡδονῶν.<tr><td rowspan=2><h2>9</h2><td>    Εἰ κατεπυκνοῦτο πᾶσα ἡδονὴ τ〈όπ〉ῳ καὶ χρόνῳ καὶ περὶ 
ὅλον τὸ ἄθροισμα ὑπῆρχεν ἢ τὰ κυριώτατα μέρη τῆς φύσεως,<tr><td>οὐκ ἄν ποτε διέφερον ἀλλήλων αἱ ἡδοναί.<td class=Y rowspan=7>123<tr><td><h2>10</h2><td>    Εἰ τὰ ποιητικὰ τῶν περὶ τοὺς ἀσώτους ἡδονῶν ἔλυε τοὺς 
φόβους τῆς διανοίας τούς τε περὶ μετεώρων καὶ θανάτου καὶ ἀλ‐ 
γηδόνων, ἔτι τε τὸ πέρας τῶν ἐπιθυμιῶν 〈καὶ τῶν ἀλγηδόνων〉 
ἐδίδασκεν, οὐκ ἄν ποτε εἴχομεν ὅ τι μεμψαίμεθα αὐτοῖς παντα‐<tr><th>5<td>χόθεν ἐκπληρουμένοις τῶν ἡδονῶν καὶ οὐδαμόθεν οὔτε τὸ ἀλ‐ 
γοῦν οὔτε τὸ λυπούμενον ἔχουσιν, ὅπερ ἐστὶ τὸ κακόν.<tr><td><h2>11</h2><td>    Εἰ μηθὲν ἡμᾶς αἱ τῶν μετεώρων ὑποψίαι ἠνώχλουν καὶ αἱ 
περὶ θανάτου, μήποτε πρὸς ἡμᾶς ᾖ τι, ἔτι τε τὸ μὴ κατανοεῖν 
τοὺς ὅρους τῶν ἀλγηδόνων καὶ τῶν ἐπιθυμιῶν, οὐκ ἂν προσε‐ 
δεόμεθα φυσιολογίας.<tr><td><h2>12</h2><td>    Οὐκ ἦν τὸ φοβούμενον λύειν ὑπὲρ τῶν κυ‐ 
ριωτάτων μὴ κατειδότα τίς ἡ τοῦ σύμπαντος φύσις, ἀλλ’ ὑπο‐ 
πτεύοντά τι τῶν κατὰ τοὺς μύθους· ὥστε οὐκ ἦν ἄνευ φυσιο‐ 
λογίας ἀκεραίους τὰς ἡδονὰς ἀπολαμβάνειν.<tr><td><h2>13</h2><td>    Οὐθὲν ὄφελος ἦν τὴν κατὰ ἀνθρώπους 
ἀσφάλειαν παρασκευάζεσθαι τῶν ἄνωθεν ὑπόπτων καθεστώτων 
καὶ τῶν ὑπὸ γῆς καὶ ἁπλῶς τῶν ἐν τῷ ἀπείρῳ.<tr><td rowspan=2><h2>14</h2><td>    Τῆς ἀσφαλείας τῆς ἐξ ἀνθρώπων γενομένης μέχρι τινὸς 
δυνάμει τε ἐξερειστικῇ καὶ εὐπορίᾳ, εἰλικρινεστάτη γίνεται ἡ<tr><td>ἐκ τῆς ἡσυχίας καὶ ἐκχωρήσεως τῶν πολλῶν ἀσφάλεια.<td class=Y rowspan=9>125<tr><td><h2>15</h2><td>    Ὁ τῆς φύσεως πλοῦτος καὶ ὥρισται καὶ εὐ‐ 
πόριστός ἐστιν, ὁ δὲ τῶν κενῶν δοξῶν εἰς ἄπειρον ἐκπίπτει.<tr><td><h2>16</h2><td>    Βραχέα σοφῷ τύχη παρεμπίπτει, τὰ δὲ μέγιστα καὶ 
κυριώτατα ὁ λογισμὸς διῴκηκε καὶ κατὰ τὸν συνεχῆ χρόνον 
τοῦ βίου διοικεῖ καὶ διοικήσει.<tr><td><h2>17</h2><td>    Ὁ δίκαιος ἀταρακτότατος, ὁ δ’ ἄδικος 
πλείστης ταραχῆς γέμων.<tr><td><h2>18</h2><td>    Οὐκ ἐπαύξεται ἐν τῇ σαρκὶ ἡ ἡδονή, ἐπειδὰν ἅπαξ τὸ 
κατ’ ἔνδειαν ἀλγοῦν ἐξαιρεθῇ, ἀλλὰ μόνον ποικίλλεται. τῆς δὲ 
διανοίας τὸ πέρας τὸ κατὰ τὴν ἡδονὴν ἀπεγέννησεν ἥ τε τούτων 
αὐτῶν ἐκλόγισις καὶ τῶν ὁμογενῶν τούτοις, ὅσα τοὺς μεγί‐<tr><th>5<td>στους φόβους παρεσκεύαζε τῇ διανοίᾳ.<tr><td><h2>19</h2><td>    Ὁ ἄπειρος χρόνος ἴσην ἔχει τὴν ἡδονὴν 
καὶ ὁ πεπερασμένος, ἐάν τις αὐτῆς τὰ πέρατα καταμετρήσῃ 
τῷ λογισμῷ.<tr><td><h2>20</h2><td>    Ἡ μὲν σὰρξ ἀπέλαβε τὰ πέρατα τῆς ἡδονῆς ἄπειρα καὶ 
ἄπειρος αὐτὴν χρόνος παρεσκεύασεν· ἡ δὲ διάνοια τοῦ τῆς 
σαρκὸς τέλους καὶ πέρατος λαβοῦσα τὸν ἐπιλογισμὸν καὶ τοὺς 
ὑπὲρ τοῦ αἰῶνος φόβους ἐκλύσασα τὸν παντελῇ βίον παρεσκεύα‐<tr><th rowspan=2>5<td>σε, καὶ οὐθὲν ἔτι τοῦ ἀπείρου χρόνου προσεδεήθη· ἀλλ’ οὔτε 
ἔφυγε τὴν ἡδονὴν οὐδ’ ἡνίκα τὴν ἐξαγωγὴν ἐκ τοῦ ζῆν τὰ πρά‐ 
γματα παρεσκεύαζεν, ὡς ἐλλείπουσά τι τοῦ ἀρίστου βίου κατέ‐<tr><td>στρεψεν.<td class=Y rowspan=7>127<tr><td><h2>21</h2><td>    Ὁ τὰ πέρατα τοῦ βίου κατειδὼς οἶδεν ὡς εὐπόριστόν 
ἐστι τὸ 〈τὸ〉 ἀλγοῦν κατ’ ἔνδειαν ἐξαιροῦν καὶ τὸ τὸν ὅλον βίον 
παντελῆ καθιστάν· ὥστε οὐδὲν προσδεῖται πραγμάτων ἀγῶνας 
κεκτημένων.<tr><td><h2>22</h2><td>    Τὸ ὑφεστηκὸς δεῖ τέλος ἐπιλογίζεσθαι καὶ πᾶσαν τὴν 
ἐνάργειαν, ἐφ’ ἣν τὰ δοξαζόμενα ἀνάγομεν· εἰ δὲ μὴ πάντα 
ἀκρισίας καὶ ταραχῆς ἔσται μεστά.<tr><td><h2>23</h2><td>    Εἰ μαχῇ πάσαις ταῖς αἰσθήσεσιν, οὐχ ἕξεις οὐδ’ ἃς ἂν 
φῇς αὐτῶν διεψεῦσθαι πρὸς τί ποιούμενος τὴν ἀγωγὴν κρίνῃς.<tr><td><h2>24</h2><td>    Εἰ τιν’ ἐκβαλεῖς ἁπλῶς αἴσθησιν καὶ μὴ διαιρήσεις τὸ 
δοξαζόμενον καὶ τὸ προσμένον καὶ τὸ παρὸν ἤδη κατὰ τὴν αἴ‐ 
σθησιν καὶ τὰ πάθη καὶ πᾶσαν φανταστικὴν ἐπιβολὴν τῆς δια‐ 
νοίας, συνταράξεις καὶ τὰς λοιπὰς αἰσθήσεις τῇ ματαίῳ δόξῃ,<tr><th>5<td>ὥστε τὸ κριτήριον ἅπαν ἐκβαλεῖς· εἰ δὲ βεβαιώσεις καὶ τὸ προ‐ 
σμένον ἅπαν ἐν ταῖς δοξαστικαῖς ἐννοίαις καὶ τὸ μὴ τὴν ἐπιμαρ‐ 
τύρησιν 〈ἔχον〉, οὐκ ἐκλείψεις τὸ διεψευσμένον, ὡς τετηρηκὼς 
ἔσῃ πᾶσαν ἀμφισβήτησιν κατὰ πᾶσαν κρίσιν τοῦ ὀρθῶς ἢ μὴ 
ὀρθῶς.<tr><td rowspan=2><h2>25</h2><td>    Εἰ μὴ παρὰ πάντα καιρὸν ἐπανοίσεις ἕκαστον τῶν πρατ‐ 
τομένων ἐπὶ τὸ τέλος τῆς φύσεως, ἀλλὰ προκαταστρέψεις εἴτε 
φυγὴν εἴτε δίωξιν ποιούμενος εἰς ἄλλο τι, οὐκ ἔσονταί σοι τοῖς<tr><td>λόγοις αἱ πράξεις ἀκόλουθοι.<td class=Y rowspan=7>129<tr><td><h2>26</h2><td>    Τῶν ἐπιθυμιῶν ὅσαι μὴ ἐπ’ ἀλγοῦν ἐπανάγουσιν ἐὰν 
μὴ συμπληρωθῶσιν, οὐκ εἰσὶν ἀναγκαῖαι, ἀλλ’ εὐδιάχυτον τὴν 
ὄρεξιν ἔχουσιν, ὅταν δυσπορίστων ἢ βλάβης ἀπεργαστικαὶ δό‐ 
ξωσιν εἶναι.<tr><td><h2>27</h2><td>    Ὧν ἡ σοφία παρασκευάζεται εἰς τὴν τοῦ 
ὅλου βίου μακαριότητα πολὺ μέγιστόν ἐστιν ἡ τῆς φιλίας κτῆσις.<tr><td><h2>28</h2><td>    Ἡ αὐτὴ γνώμη θαρρεῖν τε ἐποίησεν ὑπὲρ τοῦ μηθὲν 
αἰώνιον εἶναι δεινὸν μηδὲ πολυχρόνιον καὶ τὴν ἐν αὐτοῖς τοῖς 
ὡρισμένοις ἀσφάλειαν φιλίας μάλιστα κατεῖδε συντελουμένην.<tr><td><h2>29</h2><td>    Τῶν ἐπιθυμιῶν αἱ μέν εἰσι φυσικαὶ καὶ 
〈ἀναγκαῖαι, αἱ δὲ φυσικαὶ καὶ〉 οὐκ ἀναγκαῖαι, αἱ δὲ οὔτε φυ‐ 
σικαὶ οὔτε ἀναγκαῖαι, ἀλλὰ παρὰ κενὴν δόξαν γινόμεναι. (φυσι‐ 
κὰς καὶ ἀναγκαίας ἡγεῖται ὁ Ἐπίκουρος τὰς ἀλγηδόνος ἀπο‐<tr><th>5<td>λυούσας, ὡς ποτὸν ἐπὶ δίψους· φυσικὰς δὲ οὐκ ἀναγκαίας δὲ τὰς 
ποικιλλούσας μόνον τὴν ἡδονήν, μὴ ὑπεξαιρουμένας δὲ τὸν ἄλ‐ 
γημα, ὡς πολυτελῆ σιτία· οὔτε δὲ φυσικὰς οὔτε ἀναγκαίας, ὡς 
στεφάνους καὶ ἀνδριάντων ἀναθέσεις).<tr><td rowspan=2><h2>30</h2><td>    Ἐν αἷς τῶν φυσικῶν ἐπιθυμιῶν μὴ ἐπ’ ἀλγοῦν δὲ ἐπα‐ 
ναγουσῶν ἐὰν μὴ συντελεσθῶσιν, ὑπάρχει ἡ σπουδὴ σύντονος, 
παρὰ κενὴν δόξαν αὗται γίνονται, καὶ οὐ παρὰ τὴν ἑαυτῶν φύσιν<tr><td>οὐ διαχέονται ἀλλὰ παρὰ τὴν τοῦ ἀνθρώπου κενοδοξίαν.<td class=Y rowspan=8>131<tr><td><h2>31</h2><td>    Τὸ τῆς φύσεως δίκαιόν ἐστι σύμβολον τοῦ συμφέρον‐ 
τος εἰς τὸ μὴ βλάπτειν ἀλλήλους μηδὲ βλάπτεσθαι.<tr><td><h2>32</h2><td>    Ὅσα τῶν ζῴων μὴ ἐδύνατο συνθήκας ποιεῖσθαι τὰς 
ὑπὲρ τοῦ μὴ βλάπτειν ἄλληλα μηδὲ βλάπτεσθαι, πρὸς ταῦτα 
οὐθὲν ἦν δίκαιον οὐδὲ ἄδικον· ὡσαύτως δὲ καὶ τῶν ἐθνῶν ὅσα 
μὴ ἐδύνατο ἢ μὴ ἐβούλετο τὰς συνθήκας ποιεῖσθαι τὰς ὑπὲρ<tr><th>5<td>τοῦ μὴ βλάπτειν μηδὲ βλάπτεσθαι.<tr><td><h2>33</h2><td>    Οὐκ ἦν τι καθ’ ἑαυτὸ δικαιοσύνη, ἀλλ’ ἐν ταῖς μετ’ 
ἀλλήλων συστροφαῖς καθ’ ὁπηλίκους δήποτε ἀεὶ τόπους συν‐ 
θήκη τις ὑπὲρ τοῦ μὴ βλάπτειν ἢ βλαπτεσθαι.<tr><td><h2>34</h2><td>    Ἡ ἀδικία οὐ καθ’ ἑαυτὴν κακόν, ἀλλ’ ἐν τῷ κατὰ 
τὴν ὑποψίαν φόβῳ, εἰ μὴ λήσει τοὺς ὑπὲρ τῶν τοιούτων ἐφε‐ 
στηκότας κολαστάς.<tr><td><h2>35</h2><td>    Οὐκ ἔστι τὸν λάθρα τι ποιοῦντα ὧν συ‐ 
νέθεντο πρὸς ἀλλήλους εἰς τὸ μὴ βλάπτειν μηδὲ βλάπτεσθαι 
πιστεύειν ὅτι λήσει, κἂν μυριάκις ἐπὶ τοῦ παρόντος λανθάνῃ· 
μέχρι γὰρ καταστροφῆς ἄδηλον εἰ καὶ λήσει.<tr><td rowspan=2><h2>36</h2><td>    Κατὰ μὲν 〈τὸ〉 κοινὸν πᾶσι τὸ δίκαιον τὸ αὐτό· συμ‐ 
φέρον γάρ τι ἦν ἐν τῇ πρὸς ἀλλήλους κοινωνίᾳ· κατὰ δὲ τὸ 
ἴδιον χώρας καὶ ὅσων δήποτε αἰτίων οὐ πᾶσι συνέπεται τὸ αὐτὸ<tr><td>δίκαιον εἶναι.<td class=Y rowspan=6>133<tr><td><h2>37</h2><td>    Τὸ μὲν ἐπιμαρτυρούμενον ὅτι συμφέρει ἐν ταῖς 
χρείαις τῆς πρὸς ἀλλήλους κοινωνίας τῶν νομισθέντων εἶναι 
δικαίων ἔχειν τοῦ δικαίου χώραν 〈δ〉εῖ, ἐάν τε τὸ αὐτὸ πᾶσι 
γένηται ἐάν τε μὴ τὸ αὐτό· ἐὰν δὲ 〈νόμον〉 μόνον θῆταί τις, μὴ<tr><th>5<td>ἀποβαίνῃ δὲ κατὰ τὸ συμφέρον τῆς πρὸς ἀλλήλους κοινωνίας, 
οὐκέτι τοῦτο τὴν τοῦ δικαίου φύσιν ἔχει· κἂν μεταπίπτῃ τὸ 
κατὰ τὸ δίκαιον συμφέρον, χρόνον δέ τινα εἰς τὴν πρόληψιν 
ἐναρμόττῃ, οὐδὲν ἦττον ἐκεῖνον τὸν χρόνον ἦν δίκαιον τοῖς μὴ 
φωναῖς κεναῖς ἑαυτοὺς συνταράττουσιν ἀλλ’ εἰς τὰ πράγματα<tr><th>10<td>βλέπουσιν.<tr><td><h2>38</h2><td>    Ἔνθα μὴ καινῶν γενομένων τῶν περιεστώτων πρα‐ 
γμάτων ἀνεφάνη μὴ ἁρμόττοντα εἰς τὴν πρόληψιν τὰ νομισθέντα 
δίκαια ἐπ’ αὐτῶν τῶν ἔργων, οὐκ ἦν ταῦτα δίκαια· ἔνθα δὲ και‐ 
νῶν γενομένων τῶν πραγμάτων οὐκέτι συνέφερε τὰ αὐτὰ δίκαια<tr><th rowspan=2>5<td>κείμενα, ἐνταῦθα δὴ τότε μὲν ἦν δίκαια ὅτε συνέφερεν εἰς τὴν 
πρὸς ἀλλήλους κοινωνίαν τῶν συμπολιτευομένων, ὕστερον δ’<tr><td>οὐκ ἦν ἔτι δίκαια ὅτε μὴ συνέφερεν.<td class=Y rowspan=4>135<tr><td><h2>39</h2><td>    Ὁ 〈τὰ ἑαυτοῦ πρὸσ〉 τὸ μὴ θαρροῦν ἀπὸ τῶν ἔξω‐ 
θεν ἄριστα συστησάμενος, οὗτος τὰ μὲν δυνατὰ ὁμόφυλα κατε‐ 
σκευάσατο, τὰ δὲ μὴ δυνατὰ οὐκ ἀλλόφυλά γε· ὅσα δὲ μηδὲ 
τοῦτο δυνατὸς ἦν, ἀνεπίμεικτος ἐγένετο καὶ ἐξηρείσατο ὅσα<tr><th>5<td>〈πρὸσ〉 τοῦτ’ ἐλυσιτέλει πράττειν.<tr><td><h2>40</h2><td>    Ὅσοι τὴν δύναμιν ἔσχον τοῦ τὸ θαρρεῖν μάλιστα ἐκ τῶν 
ὁμορρούντων παρασκευάσασθαι, οὗτοι καὶ ἐβίωσαν μετ’ ἀλλή‐ 
λων ἥδιστα τὸ βεβαιότατον πίστωμα ἔχοντες, καὶ πληρεστάτην 
οἰκειότητα ἀπολαβόντες οὐκ ὠδύραντο ὡς πρὸς ἔλεον τὴν τοῦ<tr><th>5<td>τελευτήσαντος προκαταστροφήν.<td class=Y>137</table>
<script>
var IL = ["Line", "Section"];
document.body.onload=f();
</script>
</body>
</html>
