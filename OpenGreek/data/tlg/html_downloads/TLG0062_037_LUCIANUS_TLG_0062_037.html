<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>LUCIANUS :: Rhetorum praeceptor :: TLG 0062 037</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0062.htm">0062</a> 037&nbsp;:: <strong><a class=CaCo href="0062.htm">LUCIANUS</a></strong>&nbsp;:: <strong>Rhetorum praeceptor</strong></p>
<p class="AuthorInfo"><a class=CaCo href="0062.htm">LUCIANUS</a> <a class="CanonEpi">Soph.</a><br />(<a class="CanonGeo">Samosatenus</a>: <a class="CanonDat">A.D. 2</a>)</p>
<p class="CanonVid"><a class="CaV">Scholia: Cf. <em>SCHOLIA IN LUCIANUM</em> (5029)</a></p>
<p class="WorkInfo"><strong>Rhetorum praeceptor</strong></p><p class="EditionInfo"><a class=CaE>Source: Harmon, A.M. (ed.), <em>Lucian, </em>vol. 4. Cambridge, Mass.: Harvard University Press, 1925 (repr. 1961): 134–170.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Rh Pr</h6>. <h2>t</h2><td><a class=T>ΡΗΤΟΡΩΝ ΔΙΔΑΣΚΑΛΟΣ</a><td class=K rowspan=7><tr><td><h6>Rh Pr</h6>. <h2>1</h2><td>    Ἐρωτᾷς, ὦ μειράκιον, ὅπως ἂν ῥήτωρ γένοιο 
καὶ τὸ σεμνότατον τοῦτο καὶ πάντιμον ὄνομα 
σοφιστὴς εἶναι δόξαις· ἀβίωτα γὰρ εἶναί σοι 
φής, εἰ μὴ τοιαύτην τινὰ τὴν δύναμιν περιβάλοιο<tr><th>5<td>ἐν τοῖς λόγοις ὡς ἄμαχον εἶναι καὶ ἀνυπόστατον 
καὶ θαυμάζεσθαι πρὸς ἁπάντων καὶ ἀπο‐ 
βλέπεσθαι, περισπούδαστον ἄκουσμα τοῖς 
Ἕλλησι δοκοῦντα· καὶ δὴ τὰς ἐπὶ τοῦτο ἀγούσας 
ὁδοὺς αἵτινές ποτέ εἰσιν ἐθέλεις ἐκμαθεῖν. ἀλλ’<tr><th>10<td>οὐδεὶς φθόνος, ὦ παῖ, καὶ μάλιστα ὁπότε νέος τις 
αὐτὸς ὤν, ὀρεγόμενος τῶν ἀρίστων, οὐκ εἰδὼς 
ὅθεν ἂν ταῦτα ἐκπορίσαιτο, ἱερόν τι χρῆμα τὴν 
συμβουλὴν οὖσαν, καθάπερ νῦν σύ, τοῦτο αἰτοίη 
προσελθών. ὥστε ἄκουε, τό γε ἐπ’ ἐμοὶ καὶ<tr><th>15<td>πάνυ θαρρῶν ὡς τάχιστα δεινὸς ἀνὴρ ἔσῃ γνῶναί 
τε τὰ δέοντα καὶ ἑρμηνεῦσαι αὐτά, ἢν τὸ μετὰ 
τοῦτο ἐθελήσῃς αὐτὸς ἐμμένειν οἷς ἂν ἀκούσῃς 
παρ’ ἡμῶν καὶ φιλοπόνως αὐτὰ μελετᾶν καὶ 
προθύμως ἀνύειν τὴν ὁδὸν ἔστ’ ἂν ἀφίκῃ πρὸς τὸ<tr><th>20<td>τέρμα.<tr><td rowspan=2><h6>Rh Pr</h6>. <h2>2</h2><td>    Τὸ μὲν οὖν θήραμα οὐ σμικρὸν οὐδὲ ὀλίγης 
τῆς σπουδῆς δεόμενον, ἀλλὰ ἐφ’ ὅτῳ καὶ πονῆσαι<tr><td>πολλὰ καὶ ἀγρυπνῆσαι καὶ πᾶν ὁτιοῦν ὑπομεῖναι 
ἄξιον. σκόπει γοῦν ὁπόσοι τέως μηδὲν ὄντες<td class=Y rowspan=9>134<tr><th>5<td>ἔνδοξοι καὶ πλούσιοι καὶ νὴ Δία εὐγενέστατοι<tr><td><h6>Rh Pr</h6>. <h2>3</h2><td>ἔδοξαν ἀπὸ τῶν λόγων. ὅμως δὲ μὴ δέδιθι, μηδὲ 
πρὸς τὸ μέγεθος τῶν ἐλπιζομένων ἀποδυσπετήσῃς, 
μυρίους τινὰς τοὺς πόνους προπονῆσαι οἰηθείς. 
οὐ γάρ σε τραχεῖάν τινα οὐδὲ ὄρθιον καὶ<tr><th>5<td>ἱδρῶτος μεστὴν ἡμεῖς ἄξομεν, ὡς ἐκ μέσης 
αὐτῆς ἀναστρέψαι καμόντα, ἐπεὶ οὐδὲν ἂν 
διεφέρομεν τῶν ἄλλων ὅσοι τὴν συνήθη ἐκεί‐ 
νην ἡγοῦνται, μακρὰν καὶ ἀνάντη καὶ καματηρὰν 
καὶ ὡς τὸ πολὺ ἀπεγνωσμένην. ἀλλὰ παρ’<tr><th>10<td>ἡμῶν ἐξαίρετον τῆς συμβουλῆς τοῦτό ἐστιν, 
ὅτι ἡδίστην τε ἅμα καὶ ἐπιτομωτάτην καὶ 
ἱππήλατον καὶ κατάντη σὺν πολλῇ τῇ θυμηδίᾳ 
καὶ τρυφῇ διὰ λειμώνων εὐανθῶν καὶ σκιᾶς 
ἀκριβοῦς σχολῇ καὶ βάδην ἀνιὼν ἀνιδρωτὶ<tr><th>15<td>ἐπιστήσῃ τῇ ἄκρᾳ καὶ ἀγρεύσεις οὐ καμὼν καὶ 
νὴ Δί’ εὐωχήσῃ κατακείμενος, ἐκείνους ὁπόσοι 
τὴν ἑτέραν ἐτράποντο ἀπὸ τοῦ ὑψηλοῦ ἐπισκοπῶν 
ἐν τῇ ὑπωρείᾳ τῆς ἀνόδου ἔτι, κατὰ δυσβάτων 
καὶ ὀλισθηρῶν τῶν κρημνῶν μόλις ἀνέρποντας,<tr><th>20<td>ἀποκυλιομένους ἐπὶ κεφαλὴν ἐνίοτε καὶ πολλὰ 
τραύματα λαμβάνοντας περὶ τραχείαις ταῖς 
πέτραις· σὺ δὲ πρὸ πολλοῦ ἄνω ἐστεφανωμένος 
εὐδαιμονέστατος ἔσῃ, ἅπαντα ἐν βραχεῖ ὅσα 
ἐστὶν ἀγαθὰ παρὰ τῆς ῥητορικῆς μονονουχὶ<tr><th>25<td>καθεύδων λαβών.<tr><td rowspan=2><h6>Rh Pr</h6>. <h2>4</h2><td class=QE>Ἡ μὲν δὴ ὑπόσχεσις οὕτω μεγάλη· σὺ δὲ<tr><td>πρὸς Φιλίου μὴ ἀπιστήσῃς, εἰ ῥᾷστά τε ἅμα καὶ 
ἥδιστά σοι ταῦτα ἐπιδείξειν φαμέν. τί γάρ; 
Ἡσίοδος μὲν ὀλίγα φύλλα ἐκ τοῦ Ἑλικῶνος<td class=Y rowspan=7>136<tr><th>5<td>λαβὼν αὐτίκα μάλα ποιητὴς ἐκ ποιμένος κατέστη 
καὶ ᾖδε θεῶν καὶ ἡρώων γένη κάτοχος ἐκ Μουσῶν 
γενόμενος, ῥήτορα δέ, ὃ πολὺ ἔνερθε ποιητικῆς 
μεγαληγορίας ἐστίν, ἐν βραχεῖ καταστῆναι ἀδύνα‐ 
τον, εἴ τις ἐκμάθοι τὴν ταχίστην ὁδόν;<tr><td><h6>Rh Pr</h6>. <h2>5</h2><td>    Ὡς ἔγωγε καὶ διηγήσασθαι σοι βούλομαι 
Σιδωνίου τινὸς ἐμπόρου ἐπίνοιαν δι’ ἀπιστίαν 
ἀτελῆ γενομένην καὶ τῷ ἀκούσαντι ἀνόνητον. 
ἦρχε μὲν γὰρ ἤδη Ἀλέξανδρος Περσῶν, μετὰ τὴν<tr><th>5<td>ἐν Ἀρβήλοις μάχην Δαρεῖον καθῃρηκώς· ἔδει δὲ 
πανταχόσε τῆς ἀρχῆς διαθεῖν τοὺς γραμ‐ 
ματοφόρους τὰ ἐπιτάγματα τοῦ Ἀλεξάνδρου 
κομίζοντας. ἐκ Περσῶν δὲ πολλὴ εἰς Αἴγυπτον 
ἐγίγνετο ἡ ὁδός· ἐκπεριιέναι γὰρ ἔδει τὰ ὄρη,<tr><th>10<td>εἶτα διὰ τῆς Βαβυλωνίας εἰς τὴν Ἀραβίαν 
ἐλθεῖν, εἶτα ἐρήμην πολλὴν περάσαντα ἀφικέ‐ 
σθαι ποτὲ μόλις εἰς Αἴγυπτον, εἴκοσι μηκίστους 
ἀνδρὶ εὐζώνῳ σταθμοὺς τούτους διανύσαντα. 
ἤχθετο οὖν ὁ Ἀλέξανδρος ἐπὶ τούτῳ, διότι<tr><th>15<td>Αἰγυπτίους τι παρακινεῖν ἀκούων οὐκ εἶχε διὰ 
ταχέων ἐκπέμπειν τοῖς σατράπαις τὰ δοκοῦντά 
οἱ περὶ αὐτῶν. τότε δὴ ὁ Σιδώνιος ἔμπορος, 
“Ἐγώ σοι,” ἔφη, “ὦ βασιλεῦ, ὑπισχνοῦμαι 
δείξειν ὁδὸν οὐ πολλὴν ἐκ Περσῶν εἰς Αἴγυπτον.<tr><th rowspan=2>20<td>εἰ γάρ τις ὑπερβαίη τὰ ὄρη ταῦτα—ὑπερβαίη δ’<tr><td>ἂν τριταῖος—αὐτίκα μάλα ἐν Αἰγύπτῳ οὗτός 
ἐστιν.” καὶ εἶχεν οὕτω. πλὴν ὅ γε Ἀλέξανδρος 
οὐκ ἐπίστευσεν, ἀλλὰ γόητα ᾤετο εἶναι τὸν ἔμ‐ 
πορον. οὕτω τὸ παράδοξον τῆς ὑποσχέσεως<td class=Y rowspan=6>138<tr><td><h6>Rh Pr</h6>. <h2>6</h2><td>ἄπιστον δοκεῖ τοῖς πολλοῖς. ἀλλὰ μὴ σύ γε 
πάθῃς τὸ αὐτό· εἴσῃ γὰρ πειρώμενος ὡς οὐδέν σε 
κωλύσει ῥήτορα δοκεῖν μιᾶς οὐδὲ ὅλης ἡμέρας 
ὑπερπετασθέντα τὸ ὄρος ἐκ Περσῶν εἰς Αἴγυπτον.<tr><th>5<td>    Ἐθέλω δέ σοι πρῶτον ὥσπερ ὁ Κέβης ἐκεῖνος 
εἰκόνα γραψάμενος τῷ λόγῳ ἑκατέραν ἐπιδεῖξαι 
τὴν ὁδόν· δύο γάρ ἐστον, αἳ πρὸς τὴν Ῥητορικὴν 
ἄγετον, ἧς ἐρᾶν οὐ μετρίως μοι δοκεῖς. καὶ δῆτα 
ἡ μὲν ἐφ’ ὑψηλοῦ καθήσθω πάνυ καλὴ καὶ<tr><th>10<td>εὐπρόσωπος, τὸ τῆς Ἀμαλθείας κέρας ἔχουσα ἐν 
τῇ δεξιᾷ παντοίοις καρποῖς ὑπερβρύον· ἐπὶ θατέρᾳ 
δέ μοι τὸν πλοῦτον δόκει παρεστῶτα ὁρᾶν, χρυσοῦν 
ὅλον καὶ ἐπέραστον. καὶ ἡ δόξα δὲ καὶ ἡ ἰσχὺς 
παρέστωσαν, καὶ οἱ ἔπαινοι περὶ πᾶσαν αὐτὴν<tr><th>15<td>Ἔρωσι μικροῖς ἐοικότες πολλοὶ ἁπανταχόθεν 
περιπλεκέσθωσαν ἐκπετόμενοι. εἰ που τὸν 
Νεῖλον εἶδες γραφῇ μεμιμημένον, αὐτὸν μὲν 
κείμενον ἐπὶ κροκοδείλου τινὸς ἢ ἵππου τοῦ 
ποταμίου, οἷοι πολλοὶ ἐν αὐτῷ, μικρὰ δέ τινα<tr><th rowspan=2>20<td>παιδία παρ’ αὐτὸν παίζοντα—πήχεις δὲ αὐτοὺς 
οἱ Αἰγύπτιοι καλοῦσι, —τοιοῦτοι καὶ περὶ τὴν 
Ῥητορικὴν οἱ ἔπαινοι.<tr><td>    Πρόσει δὴ σὺ ὁ ἐραστὴς ἐπιθυμῶν δηλαδὴ ὅτι 
τάχιστα γενέσθαι ἐπὶ τῆς ἄκρας, ὡς γαμήσειάς<td class=Y rowspan=8>140<tr><th>25<td>τε αὐτὴν ἀνελθὼν καὶ πάντα ἐκεῖνα ἔχοις, τὸν 
πλοῦτον τὴν δόξαν τοὺς ἐπαίνους· νόμῳ γὰρ<tr><td><h6>Rh Pr</h6>. <h2>7</h2><td>ἅπαντα γίγνεται τοῦ γεγαμηκότος. εἶτ’ ἐπειδὰν 
πλησιάσῃς τῷ ὄρει, τὸ μὲν πρῶτον ἀπογιγνώσκεις 
τὴν ἄνοδον, καὶ τὸ πρᾶγμα ὅμοιον εἶναί σοι δοκεῖ 
οἵα ἡ Ἄορνος ἐφάνη τοῖς Μακεδόσιν ἀπόξυρον<tr><th>5<td>αὐτὴν ἁπανταχόθεν ἰδοῦσιν, ἀτεχνῶς οὐδὲ ὀρνέοις 
ὑπερπτῆναι ῥᾳδίαν, Διονύσου τινὸς ἢ Ἡρακλέους, 
εἰ μέλλοι καθαιρεθήσεσθαι, δεομένην. 
    Ταῦτά σοι δοκεῖ τὸ πρῶτον· εἶτα μετ’ ὀλίγον 
ὁρᾷς δύο τινὰς ὁδούς. μᾶλλον δὲ ἡ μὲν ἀτραπός<tr><th>10<td>ἐστι στενὴ καὶ ἀκανθώδης καὶ τραχεῖα, πολὺ τὸ 
δίψος ἐμφαίνουσα καὶ ἱδρῶτα· καὶ ἔφθη γὰρ ἤδη 
Ἡσίοδος εὖ μάλα ὑποδείξας αὐτήν, ὥστε οὐδὲν 
ἐμοῦ δεήσει. ἡ ἑτέρα δὲ πλατεῖα καὶ ἀνθηρὰ καὶ 
εὔυδρος, τοιαύτη οἵαν μικρῷ πρόσθεν εἶπον, ἵνα<tr><th>15<td>μὴ πολλάκις τὰ αὐτὰ λέγων ἐπέχω σε ἤδη ῥήτορα<tr><td><h6>Rh Pr</h6>. <h2>8</h2><td>εἶναι δυνάμενον. πλὴν τό γε τοσοῦτον προσ‐ 
θήσειν μοι δοκῶ, διότι ἡ μὲν τραχεῖα ἐκείνη καὶ 
ἀνάντης οὐ πολλὰ ἴχνη τῶν ὁδοιπόρων εἶχεν, εἰ 
δέ τινα, πάνυ παλαιά. καὶ ἔγωγε κατ’ ἐκείνην<tr><th rowspan=2>5<td>ἄθλιος ἀνῆλθον τοσαῦτα καμὼν οὐδὲν δέον· ἡ 
ἑτέρα δὲ ἅτε ὁμαλὴ οὖσα καὶ ἀγκύλον οὐδὲν 
ἔχουσα πόρρωθέν μοι ἐφάνη οἵα ἐστὶν οὐχ 
ὁδεύσαντι αὐτῷ. οὐ γὰρ ἑώρων νέος ὢν ἔτι τὸ<tr><td>βέλτιον, ἀλλὰ τὸν ποιητὴν ἐκεῖνον ἀληθεύειν<td class=Y rowspan=7>142<tr><th>10<td>ᾤμην λέγοντα ἐκ τῶν πόνων φύεσθαι τὰ ἀγαθά. 
τὸ δ’ οὐκ εἶχεν οὕτως· ἀπονητὶ γοῦν ὁρῶ τοὺς 
πολλοὺς μειζόνων ἀξιουμένους εὐμοιρίᾳ τῆς 
αἱρέσεως τῶν λόγων καὶ ὁδῶν. 
    Ἐπὶ δ’ οὖν τὴν ἀρχὴν ἀφικόμενος εὖ οἶδ’ ὅτι<tr><th>15<td>ἀπορήσεις, καὶ ἤδη ἀπορεῖς, ποτέραν τρεπτέον. 
ὡς οὖν ποιήσας ἤδη ῥᾷστα ἐπὶ τὸ ἀκρότατον 
ἀναβήσῃ καὶ εὐδαιμονήσεις καὶ γαμήσεις καὶ 
θαυμαστὸς πᾶσι δόξεις, ἐγώ σοι φράσω· ἱκανὸν 
γὰρ τὸ αὐτὸν ἐξαπατηθῆναι καὶ πονῆσαι. σοὶ<tr><th>20<td>δὲ ἄσπορα καὶ ἀνήροτα πάντα φυέσθω καθάπερ 
ἐπὶ τοῦ Κρόνου.<tr><td><h6>Rh Pr</h6>. <h2>9</h2><td>    Εὐθὺς οὖν σοι πρόσεισι καρτερός τις ἀνήρ, 
ὑπόσκληρος, ἀνδρώδης τὸ βάδισμα, πολὺν τὸν 
ἥλιον ἐπὶ τῷ σώματι δεικνύων, ἀρρενωπὸς τὸ 
βλέμμα, ἐγρηγορώς, τῆς τραχείας ὁδοῦ ἐκείνης<tr><th>5<td>ἡγεμών, λήρους τινὰς ὁ μάταιος διεξιὼν πρὸς σέ. 
ἕπεσθαι γάρ οἱ παρακελευόμενος, ὑποδεικνὺς τὰ 
Δημοσθένους ἴχνη καὶ Πλάτωνος καὶ ἄλλων 
τινῶν, μεγάλα μὲν καὶ ὑπὲρ τοὺς νῦν, ἀμαυρὰ δὲ 
ἤδη καὶ ἀσαφῆ τὰ πολλὰ ὑπὸ τοῦ χρόνου, φήσει<tr><th rowspan=2>10<td>εὐδαίμονά σε ἔσεσθαι καὶ νόμῳ γαμήσειν τὴν<tr><td>Ῥητορικήν, εἰ κατὰ τούτων ὁδεύσειας ὥσπερ οἱ 
ἐπὶ τῶν κάλων βαίνοντες· εἰ δὲ κἂν μικρόν τι 
παραβαίης ἢ ἔξω πατήσειας ἢ ἐπὶ θάτερα μᾶλλον 
κλιθείης τῇ ῥοπῇ, ἐκπεσεῖσθαί σε τῆς ὀρθῆς<td class=Y rowspan=6>144<tr><th>15<td>ὁδοῦ καὶ ἀγούσης ἐπὶ τὸν γάμον. εἶτά σε κελεύ‐ 
σει ζηλοῦν ἐκείνους τοὺς ἀρχαίους ἄνδρας ἕωλα 
παραδείγματα παρατιθεὶς τῶν λόγων οὐ ῥᾴδια 
μιμεῖσθαι, οἷα τὰ τῆς παλαιᾶς ἐργασίας ἐστίν, 
Ἡγησίου καὶ τῶν ἀμφὶ Κριτίον καὶ Νησιώτην,<tr><th>20<td>ἀπεσφιγμένα καὶ νευρώδη καὶ σκληρὰ καὶ 
ἀκριβῶς ἀποτεταμένα ταῖς γραμμαῖς. πόνον δὲ 
καὶ ἀγρυπνίαν καὶ ὑδατοποσίαν καὶ τὸ ἀλιπαρὲς 
ἀναγκαῖα ταῦτα καὶ ἀπαραίτητα φήσει· ἀδύνατον 
γὰρ εἶναι ἄνευ τούτων διανύσαι τὴν ὁδόν. ὃ δὲ<tr><th>25<td>πάντων ἀνιαρότατον, ὅτι σοι καὶ τὸν χρόνον 
πάμπολυν ὑπογράψει τῆς ὁδοιπορίας, ἔτη πολλά, 
οὐ κατὰ ἡμέρας καὶ τριακάδας, ἀλλὰ κατὰ 
ὀλυμπιάδας ὅλας ἀριθμῶν, ὡς καὶ προαποκαμεῖν 
ἀκούοντα καὶ ἀπαγορεῦσαι, πολλὰ χαίρειν<tr><th>30<td>φράσαντα τῇ ἐλπιζομένῃ ἐκείνῃ εὐδαιμονίᾳ. πρὸς 
δὲ τούτοις οὐδὲ μισθοὺς ὀλίγους ἀπαιτεῖ τῶν 
τοσούτων κακῶν, ἀλλὰ οὐκ ἂν ἡγήσαιτό σοι, εἰ 
μὴ μεγάλα πρότερον λάβοι.<tr><td><h6>Rh Pr</h6>. <h2>10</h2><td>    Ὁ μὲν ταῦτα φήσει, ἀλαζὼν καὶ ἀρχαῖος ὡς 
ἀληθῶς καὶ Κρονικὸς ἄνθρωπος, νεκροὺς εἰς 
μίμησιν παλαιοὺς προτιθεὶς καὶ ἀνορύττειν ἀξιῶν 
λόγους πάλαι κατορωρυγμένους ὥς τι μέγιστον<tr><th>5<td>ἀγαθόν, μαχαιροποιοῦ υἱὸν καὶ ἄλλον Ἀτρομήτου 
τινὸς γραμματιστοῦ ζηλοῦν ἀξιῶν, καὶ ταῦτα ἐν 
εἰρήνῃ μήτε Φιλίππου ἐπιόντος μήτε Ἀλεξάνδρου 
ἐπιτάττοντος, ὅπου τὰ ἐκείνων ἴσως ἐδόκει 
χρήσιμα, οὐκ εἰδὼς ὁποία νῦν κεκαινοτόμηται<td class=Y rowspan=7>146<tr><th>10<td>ταχεῖα καὶ ἀπράγμων καὶ εἰς τὸ εὐθὺ τῆς 
ῥητορικῆς ὁδός. σὺ δὲ μήτε πείθεσθαι μήτε 
προσέχειν αὐτῷ, μή σε ἐκτραχηλίσῃ που παρα‐ 
λαβὼν ἢ τὸ τελευταῖον προγηρᾶσαι τοῖς πόνοις 
παρασκευάσῃ. ἀλλὰ εἰ πάντως ἐρᾷς καὶ τάχιστα<tr><th>15<td>ἐθέλεις τῇ ῥητορικῇ συνεῖναι ἀκμάζων ἔτι, ὡς καὶ 
σπουδάζοιο πρὸς αὐτῆς, ἴθι, τῷ μὲν δασεῖ τούτῳ 
καὶ πέρα τοῦ μετρίου ἀνδρικῷ μακρὰ χαίρειν λέγε, 
ἀναβαίνειν αὐτὸν καὶ ἄλλους ὁπόσους ἂν ἐξαπατᾶν 
δύνηται ἀνάγειν καταλιπὼν ἀσθμαίνοντα καὶ<tr><th>20<td>ἱδρῶτι πολλῷ συνόντα.<tr><td><h6>Rh Pr</h6>. <h2>11</h2><td>    Πρὸς δὲ τὴν ἑτέραν ἐλθὼν εὑρήσεις πολλοὺς 
καὶ ἄλλους, ἐν τούτοις δὲ καὶ πάνσοφόν τινα καὶ 
πάγκαλον ἄνδρα, διασεσαλευμένον τὸ βάδισμα, 
ἐπικεκλασμένον τὸν αὐχένα, γυναικεῖον τὸ<tr><th>5<td>βλέμμα, μελιχρὸν τὸ φώνημα, μύρων ἀποπνέοντα, 
τῷ δακτύλῳ ἄκρῳ τὴν κεφαλὴν κνώμενον, ὀλίγας 
μὲν ἔτι, οὔλας δὲ καὶ ὑακινθίνας τὰς τρίχας εὐθε‐ 
τίζοντα, πάναβρόν τινα Σαρδανάπαλλον ἢ Κι‐ 
νύραν ἢ αὐτὸν Ἀγάθωνα, τὸν τῆς τραγῳδίας<tr><th>10<td>ἐπέραστον ἐκεῖνον ποιητήν. λέγω δὲ ὡς ἀπὸ 
τούτων γνωρίζοις αὐτόν, μηδέ σε οὕτω θεσπέσιον 
χρῆμα καὶ φίλον Ἀφροδίτῃ καὶ Χάρισι διαλάθοι. 
καίτοι τί φημί; κἂν εἰ μύοντι γάρ σοι προσελθὼν 
εἴποι τι, τὸ Ὑμήττιον ἐκεῖνο ἀνοίξας στόμα, καὶ<tr><th>15<td>τὴν συνήθη φωνὴν ἀφείη, μάθοις ἂν ὡς οὐχὶ τῶν 
καθ’ ἡμᾶς ἐστιν, οἳ ἀρούρης καρπὸν ἔδομεν, ἀλλά 
τι ξένον φάσμα δρόσῳ ἢ ἀμβροσίᾳ τρεφόμενον. 
    Τούτῳ τοίνυν προσελθὼν καὶ παραδοὺς σεαυτὸν 
αὐτίκα μάλα ῥήτωρ καὶ περίβλεπτος καί, ὡς<td class=Y rowspan=7>148<tr><th>20<td>ὀνομάζει αὐτός, βασιλεὺς ἐν τοῖς λόγοις ἀπονητὶ 
καταστήσῃ τὰ τέθριππα ἐλαύνων τοῦ λόγου. 
διδάξεται γάρ σε παραλαβὼν τὰ πρῶτα μὲν<tr><td><h6>Rh Pr</h6>. <h2>12</h2><td>ἐκεῖνα—μᾶλλον δὲ αὐτὸς εἰπάτω πρὸς σέ· γελοῖον 
γὰρ ὑπὲρ τοιούτου ῥήτορος ἐμὲ ποιεῖσθαι τοὺς 
λόγους, φαῦλον ὑποκριτὴν ἴσως τῶν τοιούτων καὶ 
τηλικούτων, μὴ καὶ συντρίψω που πεσὼν τὸν<tr><th>5<td>ἥρωα ὃν ὑποκρίνομαι. 
    Φαίη τοιγαροῦν ἂν πρὸς σὲ ὧδέ πως ἐπισπασά‐ 
μενος ὁπόσον ἔτι λοιπὸν τῆς κόμης καὶ ὑπο‐ 
μειδιάσας τὸ γλαφυρὸν ἐκεῖνο καὶ ἁπαλὸν οἷον 
εἴωθεν, Αὐτοθαΐδα τὴν κωμικὴν ἢ Μαλθάκην ἢ<tr><th>10<td>Γλυκέραν τινὰ μιμησάμενος τῷ προσηνεῖ τοῦ 
φθέγματος· ἄγροικον γὰρ τὸ ἀρρενωπὸν καὶ οὐ<tr><td><h6>Rh Pr</h6>. <h2>13</h2><td>πρὸς ἁβροῦ καὶ ἐρασμίου ῥήτορος. φήσει δ’ οὖν 
πάνυ μετριάζων ὑπὲρ αὑτοῦ· “Μῶν σε, ὦγαθέ, ὁ 
Πύθιος ἔπεμψε πρός με ῥητόρων τὸν ἄριστον 
προσειπών, ὥσπερ ὅτε Χαιρεφῶν ἤρετο αὐτόν,<tr><th>5<td>ἔδειξεν ὅστις ἦν ὁ σοφώτατος ἐν τοῖς τότε; εἰ δὲ 
μὴ τοῦτο, ἀλλὰ κατὰ κλέος αὐτὸς ἥκεις ἀκούων 
ἁπάντων ὑπερεκπεπληγμένων τὰ ἡμέτερα καὶ 
ὑμνούντων καὶ τεθηπότων καὶ ὑπεπτηχότων, 
αὐτίκα μάλα εἴσῃ πρὸς οἷόν τινα δαιμόνιον ἄνδρα<tr><th>10<td>ἥκεις. προσδοκήσῃς δὲ μηδὲν τοιοῦτον ὄψεσθαι 
οἷον τῷδε ἢ τῷδε παραβαλεῖν, ἀλλ’ εἴ τις ἢ 
Τιτυὸς ἢ Ὦτος ἢ Ἐφιάλτης, ὑπὲρ ἐκείνους πολὺ 
φανεῖταί σοι τὸ πρᾶγμα ὑπερφυὲς καὶ τεράστιον· 
ἐπεὶ τούς γε ἄλλους τοσοῦτον ὑπερφωνοῦντα<td class=Y rowspan=7>150<tr><th>15<td>εὑρήσεις ὁπόσον ἡ σάλπιγξ τοὺς αὐλοὺς καὶ οἱ 
τέττιγες τὰς μελίττας καὶ οἱ χοροὶ τοὺς ἐνδι‐ 
δόντας.<tr><td><h6>Rh Pr</h6>. <h2>14</h2><td>    “Ἐπεὶ δὲ καὶ ῥήτωρ αὐτὸς ἐθέλεις γενέσθαι 
καὶ τοῦτο οὐκ ἂν παρ’ ἄλλου ῥᾷον μάθοις, ἕπου 
μόνον, ὦ μέλημα, οἷς ἂν εἴπω καὶ ζήλου πάντα, 
καὶ τοὺς νόμους οἷς ἂν ἐπιτάξω χρῆσθαι ἀκριβῶς<tr><th>5<td>μοι παραφύλαττε. μᾶλλον δὲ ἤδη προχώρει 
μηδὲν ὀκνήσας μηδὲ πτοηθείς, εἰ μὴ προετελέσθης 
ἐκεῖνα τὰ πρὸ τῆς ῥητορικῆς, ὁπόσα ἡ ἄλλη 
προπαιδεία τοῖς ἀνοήτοις καὶ ματαίοις μετὰ 
πολλοῦ καμάτου ὁδοποιεῖ· οὐδὲν γὰρ αὐτῶν<tr><th>10<td>δεήσει. ἀλλ’ ἀνίπτοις ποσίν—ἡ παροιμία φησίν 
—ἔμβαινε, οὐ μεῖον ἕξων διὰ τοῦτο, οὐδ’ ἄν, τὸ 
κοινότατον, μηδὲ γράφειν τὰ γράμματα εἰδῇς· 
ἄλλο γάρ τι παρὰ ταῦτα ὁ ῥήτωρ.<tr><td><h6>Rh Pr</h6>. <h2>15</h2><td>    “Λέξω δὲ πρῶτον μὲν ὁπόσα χρὴ αὐτόν σε 
οἴκοθεν ἔχοντα ἥκειν ἐφόδια πρὸς τὴν πορείαν 
καὶ ὅπως ἐπισιτίσασθαι, ὡς ἂν τάχιστα διανύσαι 
δυνηθείης. ἔπειτα καὐτὸς ἃ μὲν προϊόντι ἐπι‐<tr><th rowspan=2>5<td>δεικνὺς κατὰ τὴν ὁδόν, ἃ δὲ καὶ παραινῶν, πρὶν 
ἥλιον δῦναι ῥήτορά σε ὑπὲρ τοὺς πάντας<tr><td>ἀποφανῶ, οἷος αὐτός εἰμι, ἀναμφιλέκτως τὰ 
πρῶτα καὶ μέσα καὶ τελευταῖα τῶν λέγειν 
ἐπιχειρούντων.<td class=Y rowspan=6>152<tr><th>10<td>    “Κόμιζε τοίνυν τὸ μέγιστον μὲν τὴν ἀμαθίαν, 
εἶτα θράσος, ἐπὶ τούτοις δὲ τόλμαν καὶ ἀναι‐ 
σχυντίαν. αἰδῶ δὲ ἢ ἐπιείκειαν ἢ μετριότητα ἢ 
ἐρύθημα οἴκοι ἀπόλιπε· ἀχρεῖα γὰρ καὶ ὑπεναντία 
τῷ πράγματι. ἀλλὰ καὶ βοὴν ὅτι μεγίστην καὶ<tr><th>15<td>μέλος ἀναίσχυντον καὶ βάδισμα οἷον τὸ ἐμόν. 
ταῦτα δὲ ἀναγκαῖα πάνυ καὶ μόνα ἔστιν ὅτε 
ἱκανά. καὶ ἡ ἐσθὴς δὲ ἔστω εὐανθὴς ἢ λευκή, 
ἔργον τῆς Ταραντίνης ἐργασίας, ὡς διαφαίνεσθαι 
τὸ σῶμα, καὶ ἢ κρηπὶς Ἀττικὴ γυναικεία, τὸ<tr><th>20<td>πολυσχιδές, ἢ ἐμβὰς Σικυωνία πίλοις τοῖς 
λευκοῖς ἐπιπρέπουσα, καὶ ἀκόλουθοι πολλοὶ καὶ 
βιβλίον ἀεί. 
    “Ταῦτα μὲν αὐτὸν χρὴ συντελεῖν· τὰ δ’ ἄλλα<tr><td><h6>Rh Pr</h6>. <h2>16</h2><td>καθ’ ὁδὸν ἤδη προϊὼν ὅρα καὶ ἄκουε. καὶ δή σοι 
τοὺς νόμους δίειμι, οἷς χρώμενόν σε ἡ Ῥητορικὴ 
γνωριεῖ καὶ προσήσεται, οὐδὲ ἀποστραφήσεται 
καὶ σκορακιεῖ καθάπερ ἀτέλεστόν τινα καὶ κατά‐<tr><th rowspan=2>5<td>σκοπον τῶν ἀπορρήτων. σχήματος μὲν τὸ 
πρῶτον ἐπιμεληθῆναι χρὴ μάλιστα καὶ εὐμόρφου 
τῆς ἀναβολῆς, ἔπειτα πεντεκαίδεκα ἢ οὐ πλείω 
γε τῶν εἴκοσιν Ἀττικὰ ὀνόματα ἐκλέξας ποθὲν<tr><td>ἀκριβῶς ἐκμελετήσας, πρόχειρα ἐπ’ ἄκρας τῆς<td class=Y rowspan=8>154<tr><th>10<td>γλώττης ἔχε—τὸ ἄττα καὶ κᾆτα καὶ μῶν καὶ 
ἀμηγέπη καὶ λῷστε καὶ τὰ τοιαῦτα, —καὶ ἐν 
ἅπαντι λόγῳ καθάπερ τι ἥδυσμα ἐπίπαττε αὐτῶν. 
μελέτω δὲ μηδὲν τῶν ἄλλων, εἰ ἀνόμοια τούτοις 
καὶ ἀσύμφυλα καὶ ἀπῳδά. ἡ πορφύρα μόνον<tr><th>15<td>ἔστω καλὴ καὶ εὐανθής, κἂν σισύρα τῶν παχειῶν<tr><td><h6>Rh Pr</h6>. <h2>17</h2><td>τὸ ἱμάτιον ᾖ. μέτει δὲ ἀπόρρητα καὶ ξένα 
ῥήματα, σπανιάκις ὑπὸ τῶν πάλαι εἰρημένα, καὶ 
ταῦτα συμφορήσας ἀποτόξευε προχειριζόμενος 
εἰς τοὺς προσομιλοῦντας. οὕτω γάρ σε ὁ λεὼς ὁ<tr><th>5<td>πολὺς ἀποβλέψονται καὶ θαυμαστὸν ὑπο‐ 
λήψονται καὶ τὴν παιδείαν ὑπὲρ αὐτούς, εἰ 
“ἀποστλεγγίσασθαι” τὸ ἀποξύσασθαι λέγοις, 
τὸ δὲ ἡλίῳ θέρεσθαι “εἱληθερεῖσθαι,” τὸν 
ἀρραβῶνα δὲ “προνόμιον,” τὸν ὄρθρον δὲ<tr><th>10<td>“ἀκροκνεφές.” ἐνίοτε δὲ καὶ αὐτὸς ποίει καινὰ 
καὶ ἀλλόκοτα ὀνόματα καὶ νομοθέτει τὸν μὲν 
ἑρμηνεῦσαι δεινὸν “εὔλεξιν” καλεῖν, τὸν συνετὸν 
“σοφόνουν,” τὸν ὀρχηστὴν δὲ “χειρίσοφον.” ἂν 
σολοικίσῃς δὲ ἢ βαρβαρίσῃς, ἓν ἔστω φάρμακον<tr><th>15<td>ἡ ἀναισχυντία, καὶ πρόχειρον εὐθὺς ὄνομα οὔτε 
ὄντος τινὸς οὔτε γενομένου ποτέ, ἢ ποιητοῦ ἢ 
συγγραφέως, ὃς οὕτω λέγειν ἐδοκίμαζε σοφὸς 
ἀνὴρ καὶ τὴν φωνὴν εἰς τὸ ἀκρότατον ἀπηκριβω‐ 
μένος. ἀλλὰ καὶ ἀναγίγνωσκε τὰ παλαιὰ μὲν μὴ<tr><th rowspan=2>20<td>σύ γε, μηδὲ εἴ τι ὁ λῆρος Ἰσοκράτης ἢ ὁ χαρίτων 
ἄμοιρος Δημοσθένης ἢ ὁ ψυχρὸς Πλάτων, ἀλλὰ<tr><td>τοὺς τῶν ὀλίγον πρὸ ἡμῶν λόγους καὶ ἅς φασι 
ταύτας μελέτας, ὡς ἔχῃς ἀπ’ ἐκείνων ἐπισιτισά‐ 
μενος ἐν καιρῷ καταχρῆσθαι καθάπερ ἐκ ταμιείου<td class=Y rowspan=7>156<tr><th>25<td>προαιρῶν.<tr><td><h6>Rh Pr</h6>. <h2>18</h2><td>    “Ἐπειδὰν δὲ καὶ δέῃ λέγειν καὶ οἱ παρόντες 
ὑποβάλωσί τινας ὑποθέσεις καὶ ἀφορμὰς τῶν 
λόγων, ἅπαντα μὲν ὁπόσα ἂν ᾖ δυσχερῆ, ψεγέσθω 
καὶ ἐκφαυλιζέσθω ὡς οὐδὲν ὅλως ἀνδρῶδες αὐτῶν.<tr><th>5<td>ἑλομένων δέ, μὴ μελλήσας λέγε ὅττι κεν ἐπ’ 
ἀκαιρίμαν γλῶτταν ἔλθῃ, μηδὲν ἐκείνων 
ἐπιμεληθείς, ὡς τὸ πρῶτον, ὥσπερ οὖν καὶ ἔστι 
πρῶτον, ἐρεῖς ἐν καιρῷ προσήκοντι καὶ τὸ 
δεύτερον μετὰ τοῦτο καὶ τὸ τρίτον μετ’ ἐκεῖνο,<tr><th>10<td>ἀλλὰ τὸ πρῶτον ἐμπεσὸν πρῶτον λεγέσθω, καὶ 
ἢν οὕτω τύχῃ, περὶ τῷ μετώπῳ μὲν ἡ κνημίς, 
περὶ τῇ κνήμῃ δὲ ἡ κόρυς. πλὴν ἀλλ’ ἔπειγε καὶ 
σύνειρε καὶ μὴ σιώπα μόνον. κἂν περὶ ὑβριστοῦ 
τινος ἢ μοιχοῦ λέγῃς Ἀθήνησι, τὰ ἐν Ἰνδοῖς καὶ<tr><th>15<td>Ἐκβατάνοις λεγέσθω. ἐπὶ πᾶσι δὲ ὁ Μαραθὼν 
καὶ ὁ Κυνέγειρος, ὧν οὐκ ἄν τι ἄνευ γένοιτο. 
καὶ ἀεὶ ὁ Ἄθως πλείσθω καὶ ὁ Ἑλλήσποντος 
πεζευέσθω καὶ ὁ ἥλιος ὑπὸ τῶν Μηδικῶν βελῶν 
σκεπέσθω καὶ Ξέρξης φευγέτω καὶ Λεωνίδας<tr><th rowspan=2>20<td>θαυμαζέσθω καὶ τὰ Ὀθρυάδου γράμματα ἀνα‐ 
γιγνωσκέσθω, καὶ ἡ Σαλαμὶς καὶ τὸ Ἀρτεμίσιον 
καὶ αἱ Πλαταιαὶ πολλὰ ταῦτα καὶ πυκνά. καὶ 
ἐπὶ πᾶσι τὰ ὀλίγα ἐκεῖνα ὀνόματα ἐπιπολαζέτω<tr><td>καὶ ἐπανθείτω, καὶ συνεχὲς τὸ ἄττα καὶ τὸ<td class=Y rowspan=9>158<tr><th>25<td>δήπουθεν, κἂν μηδὲν αὐτῶν δέῃ· καλὰ γάρ ἐστι 
καὶ εἰκῆ λεγόμενα.<tr><td><h6>Rh Pr</h6>. <h2>19</h2><td>    “Ἢν δέ ποτε καὶ ᾆσαι καιρὸς εἶναι δοκῇ, πάντα 
σοι ᾀδέσθω καὶ μέλος γιγνέσθω. κἄν ποτε 
ἀπορήσῃς πράγματος ᾠδικοῦ, τοὺς ἄνδρας τοὺς 
δικαστὰς ὀνομάσας ἐμμελῶς πεπληρωκέναι οἴου<tr><th>5<td>τὴν ἁρμονίαν. τὸ δὲ οἴμοι τῶν κακῶν πολλάκις, 
καὶ ὁ μηρὸς πατασσέσθω, καὶ λαρύγγιζε καὶ 
ἐπιχρέμπτου τοῖς λεγομένοις καὶ βάδιζε μετα‐ 
φέρων τὴν πυγήν. καὶ ἢν μέν σε μὴ ἐπαινῶσιν, 
ἀγανάκτει καὶ λοιδοροῦ αὐτοῖς· ἢν δὲ ὀρθοὶ<tr><th>10<td>ἑστήκωσιν ὑπὸ τῆς αἰσχύνης ἤδη πρὸς τὴν ἔξοδον 
ἕτοιμοι, καθέζεσθαι κέλευε, καὶ ὅλως τυραννὶς 
τὸ πρᾶγμα ἔστω.<tr><td><h6>Rh Pr</h6>. <h2>20</h2><td>    “Ὅπως δὲ καὶ τὸ πλῆθος τῶν λόγων θαυμά‐ 
ζωσιν, ἀπὸ τῶν Ἰλιακῶν ἀρξάμενος ἢ καὶ νὴ Δία 
ἀπὸ τῶν Δευκαλίωνος καὶ Πύρρας γάμων, ἢν δοκῇ, 
καταβίβαζε τὸν λόγον ἐπὶ τὰ νῦν καθεστῶτα.<tr><th>5<td>οἱ μὲν γὰρ συνιέντες ὀλίγοι, οἳ μάλιστα μὲν 
σιωπήσονται ὑπ’ εὐγνωμοσύνης· ἢν δὲ καὶ λέγωσί 
τι, ὑπὸ φθόνου αὐτὸ δόξουσι δρᾶν. οἱ πολλοὶ δὲ 
τὸ σχῆμα καὶ φωνὴν καὶ βάδισμα καὶ περίπατον 
καὶ μέλος καὶ κρηπῖδα καὶ τὸ ἄττα σου ἐκεῖνο<tr><th>10<td>τεθήπασι, καὶ τὸν ἱδρῶτα ὁρῶντες καὶ τὸ ἆσθμα 
οὐκ ἔχουσιν ὅπως ἀπιστήσουσι μὴ οὐχὶ πάνδει‐ 
νόν τινα ἐν τοῖς λόγοις ἀγωνιστὴν εἶναί σε. 
ἄλλως τε καὶ τὸ ταχὺ τοῦτο οὐ μικρὰν ἔχει τὴν 
ἀπολογίαν καὶ θαῦμα παρὰ τοῖς πολλοῖς· ὥστε<tr><th rowspan=2>15<td>ὅρα μή ποτε γράψῃς ἢ σκεψάμενος παρέλθῃς,<tr><td>ἔλεγχος γὰρ σαφὴς ταῦτά γε.<td class=Y rowspan=6>160<tr><td><h6>Rh Pr</h6>. <h2>21</h2><td>    “Οἱ φίλοι δὲ ἀναπηδάτωσαν ἀεὶ καὶ μισθὸν 
τῶν δείπνων ἀποτινέτωσαν, εἴ ποτε αἴσθοιντό σε 
καταπεσούμενον, χεῖρα ὀρέγοντες καὶ παρέχοντες 
εὑρεῖν τὸ λεχθησόμενον ἐν τοῖς μεταξὺ τῶν<tr><th>5<td>ἐπαίνων διαλείμμασι· καὶ γὰρ αὖ καὶ τοῦδε 
μελέτω σοι τὸν χορὸν ἔχειν οἰκεῖον καὶ συνᾴδοντα. 
    “Ταῦτα μέν σοι τὰ ἐν τοῖς λόγοις. μετὰ ταῦτα 
δὲ προϊόντα σε δορυφορείτωσαν ἐγκεκαλυμμένον 
αὐτὸν καὶ περὶ ὧν ἔφης μεταξὺ διαλαμβάνοντα.<tr><th>10<td>καὶ ἤν τις ἐντύχῃ, θαυμάσια περὶ σαυτοῦ λέγε 
καὶ ὑπερεπαίνει καὶ ἐπαχθὴς γίγνου αὐτῷ. “τί 
γὰρ ὁ Παιανιεὺς πρὸς ἐμέ”; καί, “Πρὸς ἕνα 
ἴσως μοι τῶν παλαιῶν ὁ ἀγών·” καὶ τὰ τοιαῦτα.<tr><td><h6>Rh Pr</h6>. <h2>22</h2><td>    “Ὃ δὲ μέγιστον καὶ πρὸς τὸ εὐδοκιμεῖν ἀναγ‐ 
καιότατον ὀλίγου δεῖν παρέλιπον, ἁπάντων κατα‐ 
γέλα τῶν λεγόντων. καὶ ἢν μέν τις καλῶς εἴπῃ, 
ἀλλότρια καὶ οὐχ ἑαυτοῦ δεικνύειν δοκείτω· ἢν<tr><th>5<td>δὲ μετρίως ἐλεγχθῇ, πάντα ἔστω ἐπιλήψιμα. καὶ 
ἐν ταῖς ἀκροάσεσι μετὰ πάντας εἰσιέναι χρή, 
ἐπίσημον γάρ· καὶ σιωπησάντων ἁπάντων ξένον 
τινὰ ἔπαινον ἐπειπεῖν τὰς ἀκοὰς τῶν παρόντων 
ἐπιστρέψοντα καὶ ἐνοχλήσοντα, ὡς ναυτιᾶν<tr><th>10<td>ἅπαντας ἐπὶ τῷ φορτικῷ τῶν ὀνομάτων καὶ 
ἐπιφράττεσθαι τὰ ὦτα. καὶ ἐπισείσῃς δὲ μὴ 
πολλάκις τὴν χεῖρα, εὐτελὲς γάρ, μηδ’ ἀναστῇς, 
πλὴν ἅπαξ γε ἢ δὶς τὸ πλεῖστον. ὑπομειδία δὲ 
τὰ πολλὰ καὶ δῆλος γίγνου μὴ ἀρεσκόμενος τοῖς<td class=Y rowspan=7>162<tr><th>15<td>λεγομένοις. ἀμφιλαφεῖς δὲ αἱ ἀφορμαὶ τῶν 
μέμψεων τοῖς συκοφαντικοῖς τὰ ὦτα. 
    “Τὰ δ’ ἄλλα χρὴ θαρρεῖν· ἡ τόλμα γὰρ καὶ ἡ 
ἀναισχυντία καὶ ψεῦδος πρόχειρον καὶ ὅρκος ἐπ’ 
ἄκροις ἀεὶ τοῖς χείλεσι καὶ φθόνος πρὸς ἅπαντας<tr><th>20<td>καὶ μῖσος καὶ βλασφημία καὶ διαβολαὶ πιθαναί— 
ταῦτά σε ἀοίδιμον ἐν βραχεῖ καὶ περίβλεπτον 
ἀποφανεῖ.<tr><td><h6>Rh Pr</h6>. <h2>23</h2><td>    “Τοιαῦτα μὲν τὰ φανερὰ καὶ τὰ ἔξω. ἰδίᾳ δὲ 
πάντα πράγματα ποιεῖν σοι δεδόχθω, κυβεύειν 
μεθύσκεσθαι λαγνεύειν μοιχεύειν, ἢ αὐχεῖν γε, 
κἂν μὴ ποιῇς, καὶ πρὸς ἅπαντας λέγειν καὶ<tr><th>5<td>γραμματεῖα ὑποδεικνύναι ὑπὸ γυναικῶν δῆθεν 
γραφέντα. καλὸς γὰρ εἶναι θέλε καὶ σοὶ μελέτω 
ὑπὸ τῶν γυναικῶν σπουδάζεσθαι δοκεῖν· εἰς τὴν 
ῥητορικὴν γὰρ καὶ τοῦτο ἀνοίσουσιν οἱ πολλοί, 
ὡς διὰ τοῦτό σου καὶ ἄχρι τῆς γυναικωνίτιδος<tr><th>10<td>εὐδοκιμοῦντος. καὶ τὸ δεῖνα δέ, μὴ αἰδεσθῇς, εἰ 
καὶ πρὸς ἀνδρῶν ἐπὶ τῷ ἑτέρῳ ἐρᾶσθαι δοκοίης, 
καὶ ταῦτα γενειήτης ἢ καὶ νὴ Δία φαλακρὸς ἤδη 
ὤν. ἀλλ’ ἔστωσαν οἱ καὶ ἐπὶ τούτῳ συνόντες· 
ἢν δὲ μὴ ὦσιν, οἰκέται ἱκανοί. πολλὰ γὰρ καὶ ἐκ<tr><th rowspan=2>15<td>τοῦ τοιούτου πρὸς τὴν ῥητορικὴν χρήσιμα παρα‐<tr><td>γίγνεται· πλείων ἡ ἀναισχυντία καὶ θράσος. 
ὁρᾷς ὡς λαλίστεραι αἱ γυναῖκες καὶ λοιδοροῦνται 
περιττῶς καὶ ὑπὲρ τοὺς ἄνδρας; εἰ δὴ τὰ ὅμοια 
πάσχοις, καὶ ταῦτα διοίσεις τῶν ἄλλων. καὶ μὴν<td class=Y rowspan=7>164<tr><th>20<td>καὶ πιττοῦσθαι χρή, μάλιστα μὲν τὰ πάντα, εἰ δὲ 
μή, πάντως ἐκεῖνα. καὶ αὐτὸ δέ σοι τὸ στόμα πρὸς 
ἅπαντα ὁμοίως κεχηνέτω, καὶ ἡ γλῶττα ὑπηρε‐ 
τείτω καὶ πρὸς τοὺς λόγους καὶ πρὸς τὰ ἄλλα 
ὁπόσα ἂν δύνηται. δύναται δὲ οὐ σολοικίζειν<tr><th>25<td>μόνον καὶ βαρβαρίζειν οὐδὲ ληρεῖν ἢ ἐπιορκεῖν ἢ 
λοιδορεῖσθαι ἢ διαβάλλειν καὶ ψεύδεσθαι, ἀλλὰ 
καὶ νύκτωρ τι ἄλλο ὑποτελεῖν, καὶ μάλιστα ἢν 
πρὸς οὕτω πολλοὺς τοὺς ἔρωτας μὴ διαρκέσῃς. 
πάντα αὐτή γε ἐπιστάσθω καὶ γονιμωτέρα<tr><th>30<td>γιγνέσθω καὶ μηδὲν ἀποστρεφέσθω.<tr><td><h6>Rh Pr</h6>. <h2>24</h2><td>    “Ἢν ταῦτα, ὦ παῖ, καλῶς ἐκμάθῃς—δύνασαι δέ· 
οὐδὲν γὰρ ἐν αὐτοῖς βαρύ—θαρρῶν ἐπαγγέλλομαι 
οὐκ εἰς μακράν σε ἄριστον ῥήτορα καὶ ἡμῖν ὅμοιον 
ἀποτελεσθήσεσθαι. τὸ μετὰ τοῦτο δὲ οὐκ ἐμὲ<tr><th>5<td>χρὴ λέγειν, ὅσα ἐν βραχεῖ παρέσται σοι τὰ ἀγαθὰ 
παρὰ τῆς Ῥητορικῆς. ὁρᾷς ἐμέ, ὃς πατρὸς μὲν 
ἀφανοῦς καὶ οὐδὲ καθαρῶς ἐλευθέρου ἐγενόμην 
ὑπὲρ Ξόϊν καὶ Θμοῦιν δεδουλευκότος, μητρὸς δὲ 
ἀκεστρίας ἐπ’ ἀμφοδίου τινός. αὐτὸς δὲ τὴν<tr><th rowspan=2>10<td>ὥραν οὐ παντάπασιν ἀδόκιμος εἶναι δόξας τὸ μὲν 
πρῶτον ἐπὶ ψιλῷ τῷ τρέφεσθαι συνῆν τινι<tr><td>κακοδαίμονι καὶ γλίσχρῳ ἐραστῇ. ἐπεὶ δὲ τὴν 
ὁδὸν ταύτην ῥᾴστην οὖσαν κατεῖδον καὶ διεκπαί‐ 
σας ἐπὶ τῷ ἄκρῳ ἐγενόμην—ὑπῆρχε γάρ μοι, ὦ<td class=Y rowspan=7>166<tr><th>15<td>φίλη Ἀδράστεια, πάντα ἐκεῖνα ἃ προεῖπον 
ἐφόδια, τὸ θράσος, ἡ ἀμαθία, ἡ ἀναισχυντία— 
πρῶτον μὲν οὐκέτι Ποθεινὸς ὀνομάζομαι, ἀλλ’ ἤδη 
τοῖς Διὸς καὶ Λήδας παισὶν ὁμώνυμος γεγένημαι. 
ἔπειτα δὲ γραῒ συνοικήσας τὸ πρῶτον μὲν<tr><th>20<td>ἐγαστριζόμην πρὸς αὐτῆς ἐρᾶν προσποιούμενος 
γυναικὸς ἑβδομηκοντούτιδος τέτταρας ἔτι λοιποὺς 
ὀδόντας ἐχούσης, χρυσίῳ καὶ τούτους ἐνδεδεμέ‐ 
νους. πλὴν ἀλλά γε διὰ τὴν πενίαν ὑφιστάμην 
τὸν ἆθλον καὶ τὰ ψυχρὰ ἐκεῖνα τὰ ἐκ τῆς σοροῦ<tr><th>25<td>φιλήματα ὑπερήδιστά μοι ἐποίει ὁ λιμός. εἶτα 
ὀλίγου δεῖν κληρονόμος ὧν εἶχεν ἁπάντων 
κατέστην, εἰ μὴ κατάρατός τις οἰκέτης ἐμήνυσεν<tr><td><h6>Rh Pr</h6>. <h2>25</h2><td>ὡς φάρμακον εἴην ἐπ’ αὐτὴν ἐωνημένος. ἐξωσθεὶς 
δὲ ἐπὶ κεφαλὴν ὅμως οὐδὲ τότε ἠπόρησα τῶν 
ἀναγκαίων, ἀλλὰ καὶ ῥήτωρ δοκῶ κἀν ταῖς δίκαις 
ἐξετάζομαι προδιδοὺς τὰ πολλὰ καὶ τοὺς δικαστὰς<tr><th>5<td>τοῖς ἀνοήτοις καθυπισχνούμενος, καὶ ἡττῶμαι 
μὲν τὰ πλεῖστα, οἱ φοίνικες δὲ ἐπὶ τῇ θύρᾳ 
χλωροὶ καὶ ἐστεφανωμένοι· τούτοις γὰρ ἐπὶ τοὺς 
δυστυχεῖς χρῶμαι τοῖς δελέασιν. ἀλλὰ καὶ τὸ 
μισεῖσθαι πρὸς ἁπάντων καὶ ἐπίσημον εἶναί με<tr><th rowspan=2>10<td>ἐπὶ τῇ μοχθηρίᾳ τοῦ τρόπου καὶ πολὺ πρότερον 
τῶν λόγων καὶ τὸ δείκνυσθαι τῷ δακτύλῳ τοῦ‐ 
τον ἐκεῖνον τὸν ἀκρότατον ἐν πάσῃ κακίᾳ λεγό‐<tr><td>μενον, οὐ μικρὸν εἶναι ἐμοί γε δοκεῖ. 
    “Ταῦτά σοι παραινῶ, νὴ τὴν πάνδημον, πολὺ<td class=Y rowspan=6>168<tr><th>15<td>πρότερον ἐμαυτῷ παραινέσας καὶ χάριν ἐμαυτῷ 
οὐ μικρὰν ἐπιστάμενος.”<tr><td><h6>Rh Pr</h6>. <h2>26</h2><td>    Εἶεν· ὁ μὲν γεννάδας εἰπὼν ταῦτα πεπαύσεται· 
σὺ δὲ ἢν πεισθῇς τοῖς εἰρημένοις, καὶ δὴ παρεῖναι 
νόμιζε οἷπερ ἐξ ἀρχῆς ἐπόθεις ἐλθεῖν, καὶ οὐδέν 
σε κωλύσει ἑπόμενον τοῖς νόμοις ἔν τε τοῖς<tr><th>5<td>δικαστηρίοις κρατεῖν καὶ ἐν τοῖς πλήθεσιν 
εὐδοκιμεῖν καὶ ἐπέραστον εἶναι καὶ γαμεῖν οὐ 
γραῦν τινα τῶν κωμικῶν, καθάπερ ὁ νομοθέτης 
καὶ διδάσκαλος, ἀλλὰ καλλίστην γυναῖκα τὴν 
Ῥητορικήν, ὡς τὸ τοῦ Πλάτωνος ἐκεῖνο πτηνὸν<tr><th>10<td>ἅρμα ἐλαύνοντα φέρεσθαι σοὶ μᾶλλον πρέπειν 
περὶ σεαυτοῦ εἰπεῖν ἢ ἐκείνῳ περὶ τοῦ Διός· ἐγὼ 
δὲ—ἀγεννὴς γὰρ καὶ δειλός εἰμι—ἐκστήσομαι τῆς 
ὁδοῦ ὑμῖν καὶ παύσομαι τῇ Ῥητορικῇ ἐπιπολάζων, 
ἀσύμβολος ὢν πρὸς αὐτὴν τὰ ὑμέτερα· μᾶλλον<tr><th rowspan=2>15<td>δὲ ἤδη πέπαυμαι, ὥστε ἀκονιτὶ ἀνακηρύττεσθε 
καὶ θαυμάζεσθε, μόνον τοῦτο μεμνημένοι, ὅτι μὴ 
τῷ τάχει ἡμῶν κεκρατήκατε ὠκύτεροι φανέντες,<tr><td>ἀλλὰ τῷ ῥᾴστην καὶ πρανῆ τραπέσθαι τὴν ὁδόν.<td class=Y>170</table>
<script>
var IL = ["Line", "Section"];
document.body.onload=f();
</script>
</body>
</html>
