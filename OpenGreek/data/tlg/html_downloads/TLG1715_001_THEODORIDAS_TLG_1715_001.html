<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
<title>THEODORIDAS :: Epigrammata :: TLG 1715 001</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="1715.htm">1715</a> 001&nbsp;:: <strong><a class=CaCo href="1715.htm">THEODORIDAS</a></strong>&nbsp;:: <strong>Epigrammata</strong></p>
<p class="AuthorInfo"><a class=CaCo href="1715.htm">THEODORIDAS</a> <a class="CanonEpi">Epigr.</a><br />(<a class="CanonGeo">Syracusanus</a>: <a class="CanonDat">3 B.C.</a>)</p><p class="WorkInfo"><strong>Epigrammata</strong></p><p class="CitationStyle">Citation: Book&nbsp;&mdash; epigram&nbsp;&mdash; (line)</p>
<tr><td class=qS colspan=3> <tr><td><h3>6</h3>.<h2>155</h2> <h1>(p1)</h1><td><a class=T>ΘΕΟΔΩΡΙΔΑ</a><td class=K rowspan=3><tr><th>1<td>Ἅλικες αἵ τε κόμαι καὶ ὁ Κρωβύλος, ἃς ἀπὸ Φοίβῳ 
    πέξατο μολπαστᾷ κῶρος ὁ τετραετής· 
αἰχμητὰν δ’ ἐπέθυσεν ἀλέκτορα καὶ πλακόεντα 
    παῖς Ἡγησιδίκου πίονα τυροφόρον.<tr><th rowspan=2>5<td>Ὤπολλον, θείης τὸν Κρωβύλον εἰς τέλος ἄνδρα<tr><td class=QE>οἴκου καὶ κτεάνων χεῖρας ὕπερθεν ἔχειν.<td class=G rowspan=16><tr><td><h3>6</h3>.<h2>156</h2> <h1>(p1)</h1><td><a class=T>ΤΟΥ ΑΥΤΟΥ</a><tr><th>1<td>Καλλὼ σὺν τέττιγι Χαρισθένεος τρίχα τήνδε 
    κουρόσυνον κούραις θῆκ’ Ἀμαρυνθιάσι 
σὺν βοῒ χερνιφθέντα· πάις δ’ ἴσον ἀστέρι λάμπει, 
    πωλικὸν ὡς ἵππος χνοῦν ἀποσεισάμενος.<tr><td><h3>6</h3>.<h2>157</h2> <h1>(p1)</h1><td><a class=T>ΤΟΥ ΑΥΤΟΥ</a><tr><th>1<td>Ἄρτεμις, ἡ Γόργοιο φύλαξ κτεάνων τε καὶ ἀγροῦ, 
    τόξῳ μὲν κλῶπας βάλλε, σάου δὲ φίλους· 
καί σοι ἐπιρρέξει Γόργος χιμάροιο νομαίης 
    αἷμα καὶ ὡραίους ἄρνας ἐπὶ προθύροις.<tr><td><h3>6</h3>.<h2>222</h2> <h1>(p1)</h1><td><a class=T>ΘΕΟΔΩΡΙΔΑ</a><tr><th>1<td>Μυριόπουν σκολόπενδραν ὑπ’ Ὠρίωνι κυκηθεὶς 
    πόντος Ἰαπύγων ἔβρας’ ἐπὶ σκοπέλους· 
καὶ τόδ’ ἀπὸ βλοσυροῦ σελάχευς μέγα πλευρὸν ἀνῆψαν 
    δαίμοσι βουφόρτων κοίρανοι εἰκοσόρων.<tr><td><h3>6</h3>.<h2>224</h2> <h1>(p1)</h1><td><a class=T>ΘΕΟΔΩΡΙΔΑ</a><tr><th>1<td>Εἰνάλι’ ὦ λαβύρινθε, τύ μοι λέγε, τίς ς’ ἀνέθηκεν 
    ἀγρέμιον πολιᾶς ἐξ ἁλὸς εὑρόμενος. 
„Παίγνιον ἀντριάσιν Διονύσιος ἄνθετο Νύμφαις 
    —δῶρον δ’ ἐξ ἱερᾶς εἰμι Πελωριάδος—<tr><th>5<td>υἱὸς Πρωτάρχου· σκολιὸς δ’ ἐξέπτυσε πορθμός, 
    ὄφρ’ εἴην λιπαρῶν παίγνιον Ἀντριάδων.“<tr><td><h3>7</h3>.<h2>282</h2> <h1>(p1)</h1><td><a class=T>ΘΕΟΔΩΡΙΔΟΥ</a><tr><th>1<td>Ναυηγοῦ τάφος εἰμί· σὺ δὲ πλέε· καὶ γὰρ ὅθ’ ἡμεῖς 
    ὠλλύμεθ’, αἱ λοιπαὶ νῆες ἐποντοπόρουν.<tr><td><h3>7</h3>.<h2>406</h2> <h1>(p1)</h1><td><a class=T>ΘΕΟΔΩΡΙΔΑ</a><tr><th>1<td>Εὐφορίων, ὁ περισσὸν ἐπιστάμενός τι ποῆσαι, 
    Πειραϊκοῖς κεῖται τοῖσδε παρὰ σκέλεσιν. 
ἀλλὰ σὺ τῷ μύστῃ ῥοιὴν ἢ μῆλον ἄπαρξαι 
    ἢ μύρτον· καὶ γὰρ ζωὸς ἐὼν ἐφίλει.<tr><td><h3>7</h3>.<h2>439</h2> <h1>(p1)</h1><td><a class=T>ΘΕΟΔΩΡΙΔΑ</a><tr><th rowspan=2>1<td>Οὕτω δὴ Πύλιον τὸν Ἀγήνορος, ἄκριτε Μοῖρα, 
    πρώιον ἐξ ἥβας ἔθρισας Αἰολέων, 
Κῆρας ἐπισσεύασα βίου κύνας. ὦ πόποι, ἀνὴρ<tr><td class=QE>οἷος ἀμειδήτῳ κεῖται ἕλωρ Ἀίδῃ.<td class=G rowspan=10><tr><td><h3>7</h3>.<h2>479</h2> <h1>(p1)</h1><td><a class=T>ΘΕΟΔΩΡΙΔΑ</a><tr><th>1<td>Πέτρος ἐγὼ τὸ πάλαι γυρὴ καὶ ἄτριπτος ἐπιβλὴς 
    τὴν Ἡρακλείτου ἔνδον ἔχω κεφαλήν· 
αἰών μ’ ἔτριψεν κροκάλαις ἴσον· ἐν γὰρ ἀμάξῃ 
    παμφόρῳ αἰζηῶν εἰνοδίη τέταμαι.<tr><th>5<td>ἀγγέλλω δὲ βροτοῖσι, καὶ ἄστηλός περ ἐοῦσα, 
    θεῖον ὑλακτητὴν δήμου ἔχουσα κύνα.<tr><td><h3>7</h3>.<h2>527</h2> <h1>(p1)</h1><td><a class=T>ΘΕΟΔΩΡΙΔΑ</a><tr><th>1<td>Θεύδοτε, κηδεμόνων μέγα δάκρυον, οἵ σε θανόντα 
    κώκυσαν μέλεον πυρσὸν ἀναψάμενοι, 
αἰνόλινε, τρισάωρε, σὺ δ’ ἀντὶ γάμου τε καὶ ἥβης 
    κάλλιπες ἡδίστῃ ματρὶ γόους καὶ ἄχη.<tr><td><h3>7</h3>.<h2>528</h2> <h1>(p1)</h1><td><a class=T>ΤΟΥ ΑΥΤΟΥ</a><tr><th>1<td>Εὐρύσορον περὶ σῆμα τὸ Φαιναρέτης ποτὲ κοῦραι 
    κέρσαντο ξανθοὺς Θεσσαλίδες πλοκάμους 
πρωτοτόκον καὶ ἄποτμον ἀτυζόμεναι περὶ νύμφην· 
    Λάρισσαν δὲ φίλην ἤκαχε καὶ τοκέας.<tr><td><h3>7</h3>.<h2>529</h2> <h1>(p1)</h1><td><a class=T>ΤΟΥ ΑΥΤΟΥ</a><tr><th rowspan=2>1<td>Τόλμα καὶ εἰς Ἀίδαν καὶ ἐς οὐρανὸν ἄνδρα κομίζει, 
    ἃ καὶ Σωσάνδρου παῖδ’ ἐπέβασε πυρᾶς 
Δωρόθεον· Φθίᾳ γὰρ ἐλεύθερον ἦμαρ ἰάλλων<tr><td class=QE>ἐρραίσθη Σηκῶν μεσσόθι καὶ Χιμέρας.<td class=G rowspan=7><tr><td><h3>7</h3>.<h2>722</h2> <h1>(p1)</h1><td><a class=T>ΘΕΟΔΩΡΙΔΑ</a><tr><th>1<td>Δηρίφατον κλαίω Τιμοσθένη, υἷα Μολοσσοῦ, 
    ξεῖνον ἐπὶ ξείνῃ Κεκροπίᾳ φθίμενον.<tr><td><h3>7</h3>.<h2>732</h2> <h1>(p1)</h1><td><a class=T>ΘΕΟΔΩΡΙΔΑ</a><tr><th>1<td>Ὤιχευ ἔτ’ ἀσκίπων, Κινησία, Ἑρμόλα υἱέ, 
    ἐκτίσων Ἀίδῃ χρεῖος ὀφειλόμενον 
γήρᾳ ἔτ’ ἄρτια πάντα φέρων· χρήστην δὲ δίκαιον 
    εὑρών σε στέργει παντοβίης Ἀχέρων.<tr><td><h3>7</h3>.<h2>738</h2> <h1>(p1)</h1><td><a class=T>ΘΕΟΔΩΡΙΔΑ</a><tr><th rowspan=2>1<td>Κληῖδες πόντου σε καὶ ἐσχατιαὶ Σαλαμῖνος, 
    Τίμαρχ’, ὑβριστής τ’ ὤλεσε Λὶψ ἄνεμος 
νηί τε σὺν φόρτῳ τε· κόνιν δέ σου ἀμφιμέλαιναν<tr><td class=QE>δέξαντ’ οἰζυροί, σχέτλιε, κηδεμόνες.<td class=G rowspan=8><tr><td><h3>9</h3>.<h2>743</h2> <h1>(p1)</h1><td><a class=T>ΘΕΟΔΩΡΙΔΑ</a><tr><th>1<td>Θεσσαλαὶ αἱ βόες αἵδε· παρὰ προθύροισι δ’ Ἀθάνας 
    ἑστᾶσιν καλὸν δῶρον Ἰτωνιάδος, 
πᾶσαι χάλκειαι, δυοκαίδεκα, Φράδμονος ἔργον, 
    καὶ πᾶσαι γυμνῶν σκῦλον ἀπ’ Ἰλλυριῶν.<tr><td><h3>13</h3>.<h2>8</h2> <h1>(p1)</h1><td><a class=T>ΘΕΟΔΩΡΙΔΑ</a><tr><th>1<td>Ἐκ δολίχου τἤρᾳ σφυρήλατον, ὃν τάχει κρατήσας, 
Πᾶις Ἀριστομάχειος ἀνείλετο χάλκεον λέβητα.<tr><td><h3>13</h3>.<h2>21</h2> <h1>(p1)</h1><td><a class=T>ΘΕΟΔΩΡΙΔΑ</a><tr><th>1<td>Μνασάλκεος τὸ σᾶμα τῶ Πλαταιΐδα 
<div class=Qk></div>τῶ ’λεγῃοποιῶ· 
ἁ Μῶσα δ’ αὐτῶ τᾶς Σιμωνίδα πλάτας 
<div class=Qk></div>ἧς ἀποσπάραγμα<tr><th rowspan=2>5<td>κενά τε κλαγγὰν καὶ ’πιλακυθίστρια 
<div class=Qk></div>διθυραμβοχάνα· 
τέθνακε, μὴ βάλωμες· εἰ δέ κε ζόεν,<tr><td class=Qk>τύμπανόν κ’ ἐφύση.<td class=G rowspan=4><tr><td><h3>16</h3>.<h2>132</h2> <h1>(p1)</h1><td><a class=T>ΘΕΟΔΩΡΙΔΑ</a><tr><th>1<td>Στᾶθι πέλας, δάκρυσον ἰδών, ξένε, μυρία πένθη 
    τᾶς ἀθυρογλώσσου Τανταλίδος Νιόβας, 
ἇς ἐπὶ γᾶς ἔστρωσε δυωδεκάπαιδα λοχείαν 
    ἄρτι, τὰ μὲν Φοίβου τόξα, τὰ δ’ Ἀρτέμιδος.<tr><th rowspan=2>5<td>ἁ δὲ λίθῳ καὶ σαρκὶ μεμιγμένον εἶδος ἔχουσα 
    πετροῦται· στενάχει δ’ ὑψιπαγὴς Σίπυλος. 
θνατοῖς ἐν γλώσσᾳ δολία νόσος, ἇς ἀχάλινος<tr><td class=QE>ἀφροσύνα τίκτει πολλάκι δυστυχίαν.<td class=G></table>
<script>
var IL = ["Line", "Epigram", "Book"];
document.body.onload=f();
</script>
</body>
</html>
