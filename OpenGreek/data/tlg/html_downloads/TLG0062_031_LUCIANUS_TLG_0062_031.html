<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>LUCIANUS :: Philopseudes sive incredulus :: TLG 0062 031</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0062.htm">0062</a> 031&nbsp;:: <strong><a class=CaCo href="0062.htm">LUCIANUS</a></strong>&nbsp;:: <strong>Philopseudes sive incredulus</strong></p>
<p class="AuthorInfo"><a class=CaCo href="0062.htm">LUCIANUS</a> <a class="CanonEpi">Soph.</a><br />(<a class="CanonGeo">Samosatenus</a>: <a class="CanonDat">A.D. 2</a>)</p>
<p class="CanonVid"><a class="CaV">Scholia: Cf. <em>SCHOLIA IN LUCIANUM</em> (5029)</a></p>
<p class="WorkInfo"><strong>Philopseudes sive incredulus</strong></p><p class="EditionInfo"><a class=CaE>Source: Harmon, A.M. (ed.), <em>Lucian, </em>vol. 3. Cambridge, Mass.: Harvard University Press, 1921 (repr. 1969): 320–380.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Philops</h6>. <h2>t</h2><td><a class=T>ΦΙΛΟΨΕΥΔΗΣ Η ΑΠΙΣΤΩΝ</a><td class=K rowspan=9><tr><td><h6>Philops</h6>. <h2>1</h2><td><a class=SN>ΤΥΧΙΑΔΗΣ</a><tr><th>1<td>    Ἔχεις μοι, ὦ Φιλόκλεις, εἰπεῖν τί ποτε ἄρα 
ἐστὶν ὃ πολλοὺς εἰς ἐπιθυμίαν τοῦ ψεύδους 
προάγεται, ὡς αὐτούς τε χαίρειν μηδὲν ὑγιὲς 
λέγοντας καὶ τοῖς τὰ τοιαῦτα διεξιοῦσιν μάλιστα<tr><th>5<td>προσέχειν τὸν νοῦν;<tr><th>5<td><a class=SN>ΦΙΛΟΚΛΗΣ 
</a>    Πολλά, ὦ Τυχιάδη, ἐστὶν ἃ τοὺς ἀνθρώπους 
ἐνίους ἀναγκάζει τὰ ψευδῆ λέγειν εἰς τὸ χρήσιμον 
ἀποβλέποντας.<tr><th>8<td><a class=SN>ΤΥΧΙΑΔΗΣ 
</a>    Οὐδὲν πρὸς ἔπος ταῦτα, φασίν, οὐ γὰρ περὶ<tr><th>10<td>τούτων ἠρόμην ὁπόσοι τῆς χρείας ἕνεκα ψεύ‐ 
δονται· συγγνωστοὶ γὰρ οὗτοί γε, μᾶλλον δὲ καὶ 
ἐπαίνου τινὲς αὐτῶν ἄξιοι, ὁπόσοι ἢ πολεμίους 
ἐξηπάτησαν ἢ ἐπὶ σωτηρίᾳ τῷ τοιούτῳ φαρμάκῳ 
ἐχρήσαντο ἐν τοῖς δεινοῖς, οἷα πολλὰ καὶ ὁ<tr><th>15<td>Ὀδυσσεὺς ἐποίει τήν τε αὑτοῦ ψυχὴν ἀρνύμενος 
καὶ τὸν νόστον τῶν ἑταίρων. ἀλλὰ περὶ ἐκείνων, 
ὦ ἄριστε, φημὶ οἳ αὐτὸ ἄνευ τῆς χρείας τὸ ψεῦδος 
πρὸ πολλοῦ τῆς ἀληθείας τίθενται, ἡδόμενοι τῷ 
πράγματι καὶ ἐνδιατρίβοντες ἐπ’ οὐδεμιᾷ προ‐<tr><th rowspan=2>20<td>φάσει ἀναγκαίᾳ. τούτους οὖν ἐθέλω εἰδέναι<tr><td>τίνος ἀγαθοῦ τοῦτο ποιοῦσιν.<td class=Y rowspan=11>320<tr><th>21<td><a class=SN>ΦΙΛΟΚΛΗΣ</a><tr><td><h6>Philops</h6>. <h2>2</h2><td>    Ἦ που κατανενόηκας ἤδη τινὰς τοιούτους, οἷς 
ἔμφυτος ὁ ἔρως οὗτός ἐστι πρὸς τὸ ψεῦδος;<tr><th>2<td><a class=SN>ΤΥΧΙΑΔΗΣ 
</a>    Καὶ μάλα πολλοί εἰσιν οἱ τοιοῦτοι.<tr><th>3<td><a class=SN>ΦΙΛΟΚΛΗΣ 
</a>    Τί δ’ οὖν ἄλλο ἢ ἄνοιαν χρὴ αἰτίαν εἶναι αὐτοῖς<tr><th>5<td>φάναι τοῦ μὴ τἀληθῆ λέγειν, εἴ γε τὸ χείριστον 
ἀντὶ τοῦ βελτίστου προαιροῦνται;<tr><th>6<td><a class=SN>ΤΥΧΙΑΔΗΣ 
</a>    Οὐδὲν οὐδὲ τοῦτο, ὦ Φιλόκλεις· ἐπεὶ πολ‐ 
λοὺς ἂν ἐγώ σοι δείξαιμι συνετοὺς τἄλλα καὶ τὴν 
γνώμην θαυμαστοὺς οὐκ οἶδ’ ὅπως ἑαλωκότας<tr><th>10<td>τούτῳ τῷ κακῷ καὶ φιλοψευδεῖς ὄντας, ὡς 
ἀνιᾶσθαί με, εἰ τοιοῦτοι ἄνδρες ἄριστοι τὰ πάντα 
ὅμως χαίρουσιν αὑτούς τε καὶ τοὺς ἐντυγχά‐ 
νοντας ἐξαπατῶντες. ἐκείνους μὲν γὰρ τοὺς 
παλαιοὺς πρὸ ἐμοῦ σὲ χρὴ εἰδέναι, τὸν Ἡρόδοτον<tr><th>15<td>καὶ Κτησίαν τὸν Κνίδιον καὶ πρὸ τούτων τοὺς 
ποιητὰς καὶ τὸν Ὅμηρον αὐτόν, ἀοιδίμους ἄνδρας, 
ἐγγράφῳ τῷ ψεύσματι κεχρημένους, ὡς μὴ μόνους 
ἐξαπατᾶν τοὺς τότε ἀκούοντας σφῶν, ἀλλὰ καὶ 
μέχρις ἡμῶν διικνεῖσθαι τὸ ψεῦδος ἐκ διαδοχῆς<tr><th>20<td>ἐν καλλίστοις ἔπεσι καὶ μέτροις φυλαττόμενον. 
ἐμοὶ γοῦν πολλάκις αἰδεῖσθαι ὑπὲρ αὐτῶν ἔπει‐ 
σιν, ὁπόταν Οὐρανοῦ τομὴν καὶ Προμηθέως δεσμὰ 
διηγῶνται καὶ Γιγάντων ἐπανάστασιν καὶ τὴν ἐν 
Ἅιδου πᾶσαν τραγῳδίαν, καὶ ὡς δι’ ἔρωτα ὁ<tr><th rowspan=2>25<td>Ζεὺς ταῦρος ἢ κύκνος ἐγένετο καὶ ὡς ἐκ γυναικός<tr><td>τις εἰς ὄρνεον ἢ εἰς ἄρκτον μετέπεσεν, ἔτι δὲ 
Πηγάσους καὶ Χιμαίρας καὶ Γοργόνας καὶ Κύ‐ 
κλωπας καὶ ὅσα τοιαῦτα, πάνυ ἀλλόκοτα καὶ 
τεράστια μυθίδια παίδων ψυχὰς κηλεῖν δυνάμενα<td class=Y rowspan=8>322<tr><th>30<td>ἔτι τὴν Μορμὼ καὶ τὴν Λάμιαν δεδιότων.<tr><td><h6>Philops</h6>. <h2>3</h2><td>    Καίτοι τὰ μὲν τῶν ποιητῶν ἴσως μέτρια, τὸ δὲ 
καὶ πόλεις ἤδη καὶ ἔθνη ὅλα κοινῇ καὶ δημοσίᾳ 
ψεύδεσθαι πῶς οὐ γελοῖον; εἰ Κρῆτες μὲν τὸν 
Διὸς τάφον δεικνύντες οὐκ αἰσχύνονται, Ἀθηναῖοι<tr><th>5<td>δὲ τὸν Ἐριχθόνιον ἐκ τῆς γῆς ἀναδοθῆναί φασιν 
καὶ τοὺς πρώτους ἀνθρώπους ἐκ τῆς Ἀττικῆς 
ἀναφῦναι καθάπερ τὰ λάχανα, πολὺ σεμνότερον 
οὗτοί γε τῶν Θηβαίων, οἳ ἐξ ὄφεως ὀδόντων 
Σπαρτούς τινας ἀναβεβλαστηκέναι διηγοῦνται.<tr><th>10<td>ὃς δ’ ἂν οὖν ταῦτα καταγέλαστα ὄντα μὴ οἴηται 
ἀληθῆ εἶναι, ἀλλ’ ἐμφρόνως ἐξετάζων αὐτὰ Κο‐ 
ροίβου τινὸς ἢ Μαργίτου νομίζῃ τὸ πείθεσθαι ἢ 
Τριπτόλεμον ἐλάσαι διὰ τοῦ ἀέρος ἐπὶ δρακόντων 
ὑποπτέρων ἢ Πᾶνα ἥκειν ἐξ Ἀρκαδίας σύμμαχον<tr><th>15<td>εἰς Μαραθῶνα ἢ Ὠρείθυιαν ὑπὸ τοῦ Βορέου 
ἁρπασθῆναι, ἀσεβὴς οὗτός γε καὶ ἀνόητος 
αὐτοῖς ἔδοξεν οὕτω προδήλοις καὶ ἀληθέσι πράγ‐ 
μασιν ἀπιστῶν· εἰς τοσοῦτον ἐπικρατεῖ τὸ ψεῦδος.<tr><th>18<td><a class=SN>ΦΙΛΟΚΛΗΣ</a><tr><td><h6>Philops</h6>. <h2>4</h2><td>    Ἀλλ’ οἱ μὲν ποιηταί, ὦ Τυχιάδη, καὶ αἱ πό‐ 
λεις δὲ συγγνώμης εἰκότως τυγχάνοιεν ἄν, οἱ μὲν 
τὸ ἐκ τοῦ μύθου τερπνὸν ἐπαγωγότατον ὂν ἐγ‐ 
καταμιγνύντες τῇ γραφῇ, οὗπερ μάλιστα δέονται<tr><th>5<td>πρὸς τοὺς ἀκροατάς, Ἀθηναῖοι δὲ καὶ Θηβαῖοι 
καὶ εἴ τινες ἄλλοι σεμνοτέρας ἀποφαίνοντες τὰς 
πατρίδας ἐκ τῶν τοιούτων. εἰ γοῦν τις ἀφέλοι τὰ 
μυθώδη ταῦτα ἐκ τῆς Ἑλλάδος, οὐδὲν ἂν κωλύ‐ 
σειε λιμῷ τοὺς περιηγητὰς αὐτῶν διαφθαρῆναι<td class=Y rowspan=9>324<tr><th>10<td>μηδὲ ἀμισθὶ τῶν ξένων τἀληθὲς ἀκούειν ἐθελη‐ 
σάντων. οἱ δὲ μηδεμιᾶς ἕνεκα αἰτίας τοιαύτης 
ὅμως χαίροντες τῷ ψεύσματι παγγέλοιοι εἰκότως 
δοκοῖεν ἄν.<tr><th>13<td><a class=SN>ΤΥΧΙΑΔΗΣ</a><tr><td><h6>Philops</h6>. <h2>5</h2><td>    Εὖ λέγεις· ἐγώ γέ τοι παρὰ Εὐκράτους ἥκω 
σοι τοῦ πάνυ, πολλὰ τὰ ἄπιστα καὶ μυθώδη 
ἀκούσας· μᾶλλον δὲ μεταξὺ λεγομένων ἀπιὼν 
ᾠχόμην οὐ φέρων τοῦ πράγματος τὴν ὑπερβολήν,<tr><th>5<td>ἀλλά με ὥσπερ αἱ Ἐρινύες ἐξήλασαν πολλὰ 
τεράστια καὶ ἀλλόκοτα διεξιόντες.<tr><th>6<td><a class=SN>ΦΙΛΟΚΛΗΣ 
</a>    Καίτοι, ὦ Τυχιάδη, ἀξιόπιστός τις ὁ Εὐκράτης 
ἐστίν, καὶ οὐδεὶς ἂν οὐδὲ πιστεύσειεν ὡς ἐκεῖνος 
οὕτω βαθὺν πώγωνα καθειμένος ἑξηκοντούτης<tr><th>10<td>ἀνήρ, ἔτι καὶ φιλοσοφίᾳ συνὼν τὰ πολλά, ὑπο‐ 
μείνειεν ἂν καὶ ἄλλου τινὸς ψευδομένου ἐπακοῦσαι 
παρών, οὐχ ὅπως αὐτός τι τολμῆσαι τοιοῦτον.<tr><th>12<td><a class=SN>ΤΥΧΙΑΔΗΣ 
</a>    Οὐ γὰρ οἶσθα, ὦ ἑταῖρε, οἷα μὲν εἶπεν, ὅπως δὲ 
αὐτὰ ἐπιστώσατο, ὡς δὲ καὶ ἐπώμνυτο τοῖς<tr><th rowspan=2>15<td>πλείστοις, παραστησάμενος τὰ παιδία, ὥστε με 
ἀποβλέποντα εἰς αὐτὸν ποικίλα ἐννοεῖν, ἄρτι μὲν 
ὡς μεμήνοι καὶ ἔξω εἴη τοῦ καθεστηκότος, ἄρτι<tr><td>δὲ ὡς γόης ὢν ἄρα τοσοῦτον χρόνον ἐλελήθει με 
ὑπὸ τῇ λεοντῇ γελοῖόν τινα πίθηκον περιστέλ‐<td class=Y rowspan=9>326<tr><th>20<td>λων· οὕτως ἄτοπα διηγεῖτο.<tr><th>20<td><a class=SN>ΦΙΛΟΚΛΗΣ 
</a>    Τίνα ταῦτα πρὸς τῆς Ἑστίας, ὦ Τυχιάδη; 
ἐθέλω γὰρ εἰδέναι ἥντινα τὴν ἀλαζονείαν ὑπὸ 
τηλικούτῳ τῷ πώγωνι ἔσκεπεν.<tr><th>23<td><a class=SN>ΤΥΧΙΑΔΗΣ</a><tr><td><h6>Philops</h6>. <h2>6</h2><td>    Εἰώθειν μὲν καὶ ἄλλοτε, ὦ Φιλόκλεις, φοιτᾶν 
παρ’ αὐτόν, εἴ ποτε πολλὴν τὴν σχολὴν ἄγοιμι, 
τήμερον δὲ Λεοντίχῳ συγγενέσθαι δεόμενος— 
ἑταῖρος δέ μοι, ὡς οἶσθα—ἀκούσας τοῦ παιδὸς<tr><th>5<td>ὡς παρὰ τὸν Εὐκράτην ἕωθεν ἁπέλθοι νοσοῦντα 
ἐπισκεψόμενος, ἀμφοῖν ἕνεκα, ὡς καὶ τῷ Λεον‐ 
τίχῳ συγγενοίμην κἀκεῖνον ἴδοιμι—ἠγνοήκειν γὰρ 
ὡς νοσοίη—παραγίγνομαι πρὸς αὐτόν. 
    Εὑρίσκω δὲ αὐτόθι τὸν μὲν Λεόντιχον οὐκέτι—<tr><th>10<td>ἐφθάκει γάρ, ὡς ἔφασκον, ὀλίγον προεξεληλυθώς 
—ἄλλους δὲ συχνούς, ἐν οἷς Κλεόδημός τε ἦν ὁ 
ἐκ τοῦ Περιπάτου καὶ Δεινόμαχος ὁ Στωϊκὸς 
καὶ Ἴων, οἶσθα τὸν ἐπὶ τοῖς Πλάτωνος λόγοις 
θαυμάζεσθαι ἀξιοῦντα ὡς μόνον ἀκριβῶς κατα‐<tr><th>15<td>νενοηκότα τὴν γνώμην τοῦ ἀνδρὸς καὶ τοῖς 
ἄλλοις ὑποφητεῦσαι δυνάμενον. ὁρᾷς οἵους ἄν‐ 
δρας σοί φημι, πανσόφους καὶ παναρέτους, ὅ τι 
περ τὸ κεφάλαιον αὐτὸ ἐξ ἑκάστης προαιρέσεως, 
αἰδεσίμους ἅπαντας καὶ μονονουχὶ φοβεροὺς τὴν<tr><th rowspan=2>20<td>πρόσοψιν; ἔτι καὶ ὁ ἰατρὸς Ἀντίγονος παρῆν, 
κατὰ χρείαν, οἶμαι, τῆς νόσου ἐπικληθείς. καὶ 
ῥᾷον ἐδόκει ἤδη ἔχειν ὁ Εὐκράτης καὶ τὸ νόσημα 
τῶν συντρόφων ἦν· τὸ ῥεῦμα γὰρ εἰς τοὺς πόδας<tr><td>αὖθις αὐτῷ κατεληλύθει.<td class=Y rowspan=8>328<tr><th>25<td>    Καθέζεσθαι οὖν με παρ’ αὐτὸν ἐπὶ τῆς κλίνης 
ὁ Εὐκράτης ἐκέλευεν, ἠρέμα ἐγκλίνας τῇ φωνῇ εἰς 
τὸ ἀσθενικὸν ὁπότε εἶδέ με, καίτοι βοῶντος 
αὐτοῦ καὶ διατεινομένου τι μεταξὺ εἰσιὼν ἐπή‐ 
κουον. κἀγὼ μάλα πεφυλαγμένως, μὴ ψαύσαιμι<tr><th>30<td>τοῖν ποδοῖν αὐτοῦ, ἀπολογησάμενος τὰ συνήθη 
ταῦτα, ὡς ἀγνοήσαιμι νοσοῦντα καὶ ὡς ἐπεὶ 
ἔμαθον δρομαῖος ἔλθοιμι, ἐκαθεζόμην πλησίον.<tr><td><h6>Philops</h6>. <h2>7</h2><td>    Οἱ μὲν δὴ ἐτύγχανον οἶμαι περὶ τοῦ νοσή‐ 
ματος τὰ μὲν ἤδη πολλὰ προειρηκότες, τὰ δὲ καὶ 
τότε διεξιόντες, ἔτι δὲ καὶ θεραπείας τινὰς 
ἕκαστος ὑποβάλλοντες. ὁ γοῦν Κλεόδημος, “Εἰ<tr><th>5<td>τοίνυν,” φησίν, “τῇ ἀριστερᾷ τις ἀνελόμενος 
χαμᾶθεν τὸν ὀδόντα τῆς μυγαλῆς οὕτω φονευ‐ 
θείσης, ὡς προεῖπον, ἐνδήσειεν εἰς δέρμα λέοντος 
ἄρτι ἀποδαρέν, εἶτα περιάψειε περὶ τὰ σκέλη, 
αὐτίκα παύεται τὸ ἄλγημα.”<tr><th>10<td>    “Οὐκ εἰς λέοντος,” ἔφη ὁ Δεινόμαχος, “ἐγὼ 
ἤκουσα, ἐλάφου δὲ θηλείας ἔτι παρθένου καὶ 
ἀβάτου· καὶ τὸ πρᾶγμα οὕτω πιθανώτερον· ὠκὺ 
γὰρ ἡ ἔλαφος καὶ ἔρρωται μάλιστα ἐκ τῶν ποδῶν. 
ὁ δὲ λέων ἄλκιμος μέν, καὶ τὸ λίπος αὐτοῦ καὶ<tr><th>15<td>ἡ χεὶρ ἡ δεξιὰ καὶ αἱ τρίχες ἐκ τοῦ πώγωνος αἱ 
ὀρθαὶ μεγάλα δύνανται, εἴ τις ἐπίσταιτο αὐτοῖς 
χρῆσθαι μετὰ τῆς οἰκείας ἐπῳδῆς ἑκάστῳ· ποδῶν 
δὲ ἴασιν ἥκιστα ἐπαγγέλλεται.” 
    “Καὶ αὐτός,” ἦ δ’ ὃς ὁ Κλεόδημος, “οὕτω<tr><th rowspan=2>20<td>πάλαι ἐγίγνωσκον, ἐλάφου χρῆναι τὸ δέρμα εἶναι,<tr><td>διότι ὠκὺ ἔλαφος· ἔναγχος δὲ Λίβυς ἀνὴρ σοφὸς 
τὰ τοιαῦτα μετεδίδαξέ με εἰπὼν ὠκυτέρους εἶναι 
τῶν ἐλάφων τοὺς λέοντας. Ἀμέλει, ἔφη, καὶ 
αἱροῦσιν αὐτὰς διώκοντες.”<td class=Y rowspan=8>330<tr><td><h6>Philops</h6>. <h2>8</h2><td>    Ἐπῄνεσαν οἱ παρόντες ὡς εὖ εἰπόντος τοῦ 
Λίβυος. ἐγὼ δέ, “Οἴεσθε γάρ,” ἔφην, “ἐπῳδαῖς 
τισιν τὰ τοιαῦτα παύεσθαι ἢ τοῖς ἔξωθεν παρ‐ 
αρτήμασιν τοῦ κακοῦ ἔνδον διατρίβοντος;” ἐγέ‐<tr><th>5<td>λασαν ἐπὶ τῷ λόγῳ καὶ δῆλοι ἦσαν κατεγνωκότες 
μου πολλὴν τὴν ἄνοιαν, εἰ μὴ ἐπισταίμην τὰ 
προδηλότατα καὶ περὶ ὧν οὐδεὶς ἂν εὖ φρονῶν 
ἀντείποι μὴ οὐχὶ οὕτως ἔχειν. ὁ μέντοι ἰατρὸς 
Ἀντίγονος ἐδόκει μοι ἡσθῆναι τῇ ἐρωτήσει μου·<tr><th>10<td>πάλαι γὰρ ἠμελεῖτο, οἶμαι, βοηθεῖν ἀξιῶν τῷ 
Εὐκράτει μετὰ τῆς τέχνης οἴνου τε παραγγέλ‐ 
λων ἀπέχεσθαι καὶ λάχανα σιτεῖσθαι καὶ ὅλως 
ὑφαιρεῖν τοῦ τόνου. 
    Ὁ δ’ οὖν Κλεόδημος ὑπομειδιῶν ἅμα, “Τί<tr><th>15<td>λέγεις,” ἔφη, “ὦ Τυχιάδη; ἄπιστον εἶναί σοι 
δοκεῖ τὸ ἐκ τῶν τοιούτων γίγνεσθαί τινας ὠφε‐ 
λείας εἰς τὰ νοσήματα;” “Ἔμοιγε,” ἦν δ’ ἐγώ, 
“εἰ μὴ πάνυ κορύζης τὴν ῥῖνα μεστὸς εἴην, ὡς 
πιστεύειν τὰ ἔξω καὶ μηδὲν κοινωνοῦντα τοῖς<tr><th>20<td>ἔνδοθεν ἐπεγείρουσι τὰ νοσήματα μετὰ ῥηματίων, 
ὥς φατε, καὶ γοητείας τινὸς ἐνεργεῖν καὶ τὴν 
ἴασιν ἐπιπέμπειν προσαρτώμενα. τὸ δ’ οὐκ ἂν 
γένοιτο, οὐδ’ ἢν εἰς τοῦ Νεμείου λέοντος τὸ δέρμα 
ἐνδήσῃ τις ἑκκαίδεκα ὅλας μυγαλᾶς· ἐγὼ γοῦν<tr><th>25<td>αὐτὸν τὸν λέοντα εἶδον πολλάκις χωλεύοντα ὑπ’ 
ἀλγηδόνων ἐν ὁλοκλήρῳ τῷ αὑτοῦ δέρματι.”<tr><td rowspan=2><h6>Philops</h6>. <h2>9</h2><td class=QE>“Πάνυ γὰρ ἰδιώτης,” ἔφη ὁ Δεινόμαχος, “εἶ<tr><td>καὶ τὰ τοιαῦτα οὐκ ἐμέλησέ σοι ἐκμαθεῖν ὅντινα 
τρόπον ὁμιλεῖ τοῖς νοσήμασι προσφερόμενα, 
κἀμοὶ δοκεῖς οὐδὲ τὰ προφανέστατα ἂν παρα‐<td class=Y rowspan=7>332<tr><th>5<td>δέξασθαι ταῦτα, τῶν ἐκ περιόδου πυρετῶν τὰς 
ἀποπομπὰς καὶ τῶν ἑρπετῶν τὰς καταθέλξεις καὶ 
βουβώνων ἰάσεις καὶ τἄλλα ὁπόσα καὶ αἱ γρᾶες 
ἤδη ποιοῦσιν. εἰ δὲ ἐκεῖνα γίγνεται ἅπαντα, τί 
δή ποτε οὐχὶ ταῦτα οἰήσῃ γίγνεσθαι ὑπὸ τῶν<tr><th>10<td>ὁμοίων;” 
    “Ἀπέραντα,” ἦν δ’ ἐγώ, “σὺ περαίνεις, ὦ 
Δεινόμαχε, καὶ ἥλῳ, φασίν, ἐκκρούεις τὸν ἧλον· 
οὐδὲ γὰρ ἃ φὴς ταῦτα δῆλα μετὰ τοιαύτης δυνά‐ 
μεως γιγνόμενα. ἢν γοῦν μὴ πείσῃς πρότερον<tr><th>15<td>ἐπάγων τῷ λόγῳ διότι φύσιν ἔχει οὕτω γίγνεσθαι, 
τοῦ τε πυρετοῦ καὶ τοῦ οἰδήματος δεδιότος ἢ ὄνομα 
θεσπέσιον ἢ ῥῆσιν βαρβαρικὴν καὶ διὰ τοῦτο ἐκ 
τοῦ βουβῶνος δραπετεύοντος, ἔτι σοι γραῶν μῦθοι 
τὰ λεγόμενά ἐστι.”<tr><td><h6>Philops</h6>. <h2>10</h2><td>    “Σύ μοι δοκεῖς,” ἦ δ’ ὃς ὁ Δεινόμαχος, “τὰ 
τοιαῦτα λέγων οὐδὲ θεοὺς εἶναι πιστεύειν εἴ γε μὴ 
οἴει τὰς ἰάσεις οἷόν τε εἶναι ὑπὸ ἱερῶν ὀνομάτων 
γίγνεσθαι.” “Τοῦτο μέν,” ἦν δ’ ἐγώ, “μὴ λέγε,<tr><th>5<td>ὦ ἄριστε· κωλύει γὰρ οὐδὲν καὶ θεῶν ὄντων ὅμως 
τὰ τοιαῦτα ψευδῆ εἶναι. ἐγὼ δὲ καὶ θεοὺς σέβω 
καὶ ἰάσεις αὐτῶν ὁρῶ καὶ ἃ εὖ ποιοῦσι τοὺς 
κάμνοντας ὑπὸ φαρμάκων καὶ ἰατρικῆς ἀνιστάντες· 
ὁ γοῦν Ἀσκληπιὸς αὐτὸς καὶ οἱ παῖδες αὐτοῦ<tr><th>10<td>ἤπια φάρμακα πάσσοντες ἐθεράπευον τοὺς νοσοῦν‐ 
τας, οὐ λεοντᾶς καὶ μυγαλᾶς περιάπτοντες.”<tr><td><h6>Philops</h6>. <h2>11</h2><td>    “Ἔα τοῦτον,” ἔφη ὁ Ἴων, “ἐγὼ δὲ ὑμῖν θαυμά‐ 
σιόν τι διηγήσομαι. ἦν μὲν ἐγὼ μειράκιον ἔτι 
ἀμφὶ τὰ τετταρακαίδεκα ἔτη σχεδόν· ἧκεν δέ τις 
ἀγγέλλων τῷ πατρὶ Μίδαν τὸν ἀμπελουργόν,<td class=Y rowspan=7>334<tr><th>5<td>ἐρρωμένον εἰς τὰ ἄλλα οἰκέτην καὶ ἐργατικόν, 
ἀμφὶ πλήθουσαν ἀγορὰν ὑπὸ ἐχίδνης δηχθέντα 
κεῖσθαι ἤδη σεσηπότα τὸ σκέλος· ἀναδοῦντι γὰρ 
αὐτῷ τὰ κλήματα καὶ ταῖς χάραξι περιπλέκοντι 
προσερπύσαν τὸ θηρίον δακεῖν κατὰ τὸν μέγαν<tr><th>10<td>δάκτυλον, καὶ τὸ μὲν φθάσαι καὶ καταδῦναι αὖθις 
εἰς τὸν φωλεόν, τὸν δὲ οἰμώζειν ἀπολλύμενον ὑπ’ 
ἀλγηδόνων. 
    “Ταῦτά τε οὖν ἀπηγγέλλετο καὶ τὸν Μίδαν 
ἑωρῶμεν αὐτὸν ἐπὶ σκίμποδος ὑπὸ τῶν ὁμοδού‐<tr><th>15<td>λων προσκομιζόμενον, ὅλον ᾠδηκότα, πελιδνόν, 
μυδῶντα ἐπιπολῆς, ὀλίγον ἔτι ἐμπνέοντα. λελυ‐ 
πημένῳ δὴ τῷ πατρὶ τῶν φίλων τις παρών, 
‘Θάρρει,‘ ἔφη, ‘ἐγὼ γάρ σοι ἄνδρα Βαβυλώνιον 
τῶν Χαλδαίων, ὥς φασιν, αὐτίκα μέτειμι, ὃς<tr><th>20<td>ἰάσεται τὸν ἄνθρωπον.‘ καὶ ἵνα μὴ διατρίβω 
λέγων, ἧκεν ὁ Βαβυλώνιος καὶ ἀνέστησε τὸν 
Μίδαν ἐπῳδῇ τινι ἐξελάσας τὸν ἰὸν ἐκ τοῦ σώμα‐ 
τος, ἔτι καὶ προσαρτήσας τῷ ποδὶ νεκρᾶς παρ‐ 
θένου λίθον ἀπὸ τῆς στήλης ἐκκολάψας.<tr><th>25<td>    “Καὶ τοῦτο μὲν ἴσως μέτριον· καίτοι ὁ Μίδας 
αὐτὸς ἀράμενος τὸν σκίμποδα ἐφ’ οὗ ἐκεκόμιστο 
ᾤχετο εἰς τὸν ἀγρὸν ἀπιών· τοσοῦτον ἡ ἐπῳδὴ<tr><td><h6>Philops</h6>. <h2>12</h2><td>ἐδυνήθη καὶ ὁ στηλίτης ἐκεῖνος λίθος. ὁ δὲ καὶ 
ἄλλα ἐποίησε θεσπέσια ὡς ἀληθῶς· εἰς γὰρ τὸν 
ἀγρὸν ἐλθὼν ἕωθεν, ἐπειπὼν ἱερατικά τινα ἐκ 
βίβλου παλαιᾶς ὀνόματα ἑπτὰ καὶ θείῳ καὶ δᾳδὶ<tr><th>5<td>καθαγνίσας τὸν τόπον περιελθὼν ἐς τρίς, ἐξεκά‐ 
λεσεν ὅσα ἦν ἑρπετὰ ἐντὸς τῶν ὅρων. ἧκον οὖν 
ὥσπερ ἑλκόμενοι πρὸς τὴν ἐπῳδὴν ὄφεις πολλοὶ 
καὶ ἀσπίδες καὶ ἔχιδναι καὶ κεράσται καὶ ἀκοντίαι 
φρῦνοί τε καὶ φύσαλοι, ἐλείπετο δὲ εἷς δράκων<td class=Y rowspan=7>336<tr><th>10<td>παλαιός, ὑπὸ γήρως, οἶμαι, ἐξερπύσαι μὴ δυνά‐ 
μενος ἢ παρακούσας τοῦ προστάγματος· ὁ δὲ 
μάγος οὐκ ἔφη παρεῖναι ἅπαντας, ἀλλ’ ἕνα τινὰ 
τῶν ὄφεων τὸν νεώτατον χειροτονήσας πρεσβευτὴν 
ἔπεμψεν ἐπὶ τὸν δράκοντα, καὶ μετὰ μικρὸν ἧκε<tr><th>15<td>κἀκεῖνος. ἐπεὶ δὲ συνηλίσθησαν, ἐνεφύσησε μὲν 
αὐτοῖς ὁ Βαβυλώνιος, τὰ δὲ αὐτίκα μάλα κατε‐ 
καύθη ἅπαντα ὑπὸ τῷ φυσήματι, ἡμεῖς δὲ ἐθαυ‐ 
μάζομεν.”<tr><td><h6>Philops</h6>. <h2>13</h2><td>    “Εἰπέ μοι, ὦ Ἴων,” ἦν δ’ ἐγώ, “ὁ ὄφις δὲ ὁ 
πρεσβευτὴς ὁ νέος ἄρα καὶ ἐχειραγώγει τὸν δρά‐ 
κοντα ἤδη, ὡς φής, γεγηρακότα, ἢ σκίπωνα ἔχων 
ἐκεῖνος ἐπεστηρίζετο;”<tr><th>5<td>    “Σὺ μὲν παίζεις,” ἔφη ὁ Κλεόδημος, “ἐγὼ δὲ καὶ 
αὐτὸς ἀπιστότερος ὤν σου πάλαι τὰ τοιαῦτα— 
ᾤμην γὰρ οὐδενὶ λόγῳ δυνατὸν γίγνεσθαι ἂν αὐτὰ— 
ὅμως ὅτε τὸ πρῶτον εἶδον πετόμενον τὸν ξένον τὸν 
βάρβαρον—ἐξ Ὑπερβορέων δὲ ἦν, ὡς ἔφασκεν—<tr><th>10<td>ἐπίστευσα καὶ ἐνικήθην ἐπὶ πολὺ ἀντισχών. τί 
γὰρ ἔδει ποιεῖν αὐτὸν ὁρῶντα διὰ τοῦ ἀέρος φερό‐ 
μενον ἡμέρας οὔσης καὶ ἐφ’ ὕδατος βαδίζοντα καὶ 
διὰ πυρὸς διεξιόντα σχολῇ καὶ βάδην;” “Σὺ 
ταῦτα εἶδες,” ἦν δ’ ἐγώ, “τὸν Ὑπερβόρεον ἄνδρα<tr><th rowspan=2>15<td>πετόμενον ἢ ἐπὶ τοῦ ὕδατος βεβηκότα;” “Καὶ 
μάλα,” ἦ δ’ ὅς, “ὑποδεδεμένον γε καρβατίνας, οἷα<tr><td>μάλιστα ἐκεῖνοι ὑποδοῦνται. τὰ μὲν γὰρ σμικρὰ 
ταῦτα τί χρὴ καὶ λέγειν ὅσα ἐπεδείκνυτο, ἔρωτας 
ἐπιπέμπων καὶ δαίμονας ἀνάγων καὶ νεκροὺς<td class=Y rowspan=8>338<tr><th>20<td>ἑώλους ἀνακαλῶν καὶ τὴν Ἑκάτην αὐτὴν ἐναργῆ<tr><td><h6>Philops</h6>. <h2>14</h2><td>παριστὰς καὶ τὴν Σελήνην καθαιρῶν; ἐγὼ γοῦν 
διηγήσομαι ὑμῖν ἃ εἶδον γιγνόμενα ὑπ’ αὐτοῦ ἐν 
Γλαυκίου τοῦ Ἀλεξικλέους. 
    “Ἄρτι γὰρ ὁ Γλαυκίας τοῦ πατρὸς ἀποθανόντος<tr><th>5<td>παραλαβὼν τὴν οὐσίαν ἠράσθη Χρυσίδος τῆς 
Δημέου γυναικός. ἐμοὶ δὲ διδασκάλῳ ἐχρῆτο 
πρὸς τοὺς λόγους, καὶ εἴ γε μὴ ὁ ἔρως ἐκεῖνος 
ἀπησχόλησεν αὐτόν, ἅπαντα ἂν ἤδη τὰ τοῦ Περι‐ 
πάτου ἠπίστατο, ὃς καὶ ὀκτωκαιδεκαέτης ὢν<tr><th>10<td>ἀνέλυε καὶ τὴν φυσικὴν ἀκρόασιν μετεληλύθει 
εἰς τέλος. ἀμηχανῶν δὲ ὅμως τῷ ἔρωτι μηνύει 
μοι τὸ πᾶν, ἐγὼ δὲ ὥσπερ εἰκὸς ἦν, διδάσκαλον 
ὄντα, τὸν Ὑπερβόρεον ἐκεῖνον μάγον ἄγω παρ’ 
αὐτὸν ἐπὶ μναῖς τέτταρσι μὲν τὸ παραυτίκα—<tr><th>15<td>ἔδει γὰρ προτελέσαι τι εἰς τὰς θυσίας—ἑκκαίδεκα 
δέ, εἰ τύχοι τῆς Χρυσίδος. ὁ δὲ αὐξομένην τηρή‐ 
σας τὴν σελήνην—τότε γὰρ ὡς ἐπὶ τὸ πολὺ τὰ 
τοιαῦτα τελεσιουργεῖται—βόθρον τε ὀρυξάμενος 
ἐν ὑπαίθρῳ τινὶ τῆς οἰκίας περὶ μέσας νύκτας<tr><th>20<td>ἀνεκάλεσεν ἡμῖν πρῶτον μὲν τὸν Ἀλεξικλέα τὸν 
πατέρα τοῦ Γλαυκίου πρὸ ἑπτὰ μηνῶν τεθνεῶτα· 
ἠγανάκτει δὲ ὁ γέρων ἐπὶ τῷ ἔρωτι καὶ ὠργίζετο, 
τὰ τελευταῖα δὲ ὅμως ἐφῆκεν αὐτῷ ἐρᾶν. μετὰ 
δὲ τὴν Ἑκάτην τε ἀνήγαγεν ἐπαγομένην τὸν Κέρ‐<tr><th rowspan=2>25<td>βερον καὶ τὴν Σελήνην κατέσπασεν, πολύμορφόν 
τι θέαμα καὶ ἄλλοτε ἀλλοῖόν τι φανταζόμενον· 
τὸ μὲν γὰρ πρῶτον γυναικείαν μορφὴν ἐπεδεί‐<tr><td>κνυτο, εἶτα βοῦς ἐγίγνετο πάγκαλος, εἶτα σκύλαξ 
ἐφαίνετο. τέλος δ’ οὖν ὁ Ὑπερβόρεος ἐκ πηλοῦ<td class=Y rowspan=7>340<tr><th>30<td>ἐρώτιόν τι ἀναπλάσας, Ἄπιθι, ἔφη, καὶ ἄγε Χρυ‐ 
σίδα. καὶ ὁ μὲν πηλὸς ἐξέπτατο, μετὰ μικρὸν δὲ 
ἐπέστη κόπτουσα τὴν θύραν ἐκείνη καὶ εἰσελθοῦσα 
περιβάλλει τὸν Γλαυκίαν ὡς ἂν ἐκμανέστατα 
ἐρῶσα καὶ συνῆν ἄχρι δὴ ἀλεκτρυόνων ἠκούσαμεν<tr><th>35<td>ᾀδόντων. τότε δὴ ἥ τε Σελήνη ἀνέπτατο εἰς τὸν 
οὐρανὸν καὶ ἡ Ἑκάτη ἔδυ κατὰ τῆς γῆς καὶ τὰ 
ἄλλα φάσματα ἠφανίσθη καὶ τὴν Χρυσίδα ἐξε‐ 
πέμψαμεν περὶ αὐτό που σχεδὸν τὸ λυκαυγές.<tr><td><h6>Philops</h6>. <h2>15</h2><td>εἰ ταῦτα εἶδες, ὦ Τυχιάδη, οὐκ ἂν ἔτι ἠπίστησας 
εἶναι πολλὰ ἐν ταῖς ἐπῳδαῖς χρήσιμα.” 
    “Εὖ λέγεις,” ἦν δ’ ἐγώ· “ἐπίστευον γὰρ ἄν, εἴ 
γε εἶδον αὐτά, νῦν δὲ συγγνώμη, οἶμαι, εἰ μὴ τὰ<tr><th>5<td>ὅμοια ὑμῖν ὀξυδορκεῖν ἔχω. πλὴν ἀλλ’ οἶδα γὰρ 
τὴν Χρυσίδα ἣν λέγεις, ἐραστὴν γυναῖκα καὶ 
πρόχειρον, οὐχ ὁρῶ δὲ τίνος ἕνεκα ἐδεήθητε ἐπ’ 
αὐτὴν τοῦ πηλίνου πρεσβευτοῦ καὶ μάγου τοῦ ἐξ 
Ὑπερβορέων καὶ Σελήνης αὐτῆς, ἣν εἴκοσι δρα‐<tr><th>10<td>χμῶν ἀγαγεῖν εἰς Ὑπερβορέους δυνατὸν ἦν. πάνυ 
γὰρ ἐνδίδωσιν πρὸς ταύτην τὴν ἐπῳδὴν ἡ γυνὴ 
καὶ τὸ ἐναντίον τοῖς φάσμασιν πέπονθεν· ἐκεῖνα 
μὲν γὰρ ἢν ψόφον ἀκούσῃ χαλκοῦ ἢ σιδήρου, 
πέφευγε—καὶ ταῦτα γὰρ ὑμεῖς φατε—αὕτη δὲ ἂν<tr><th>15<td>ἀργύριόν που ψοφῇ, ἔρχεται πρὸς τὸν ἦχον. ἄλλως 
τε καὶ αὐτοῦ θαυμάζω τοῦ μάγου, εἰ δυνάμενος 
αὐτὸς ἐρᾶσθαι πρὸς τῶν πλουσιωτάτων γυναικῶν 
καὶ τάλαντα ὅλα παρ’ αὐτῶν λαμβάνειν, ὁ δὲ 
τεττάρων μνῶν πάνυ σμικρολόγος ὢν Γλαυκίαν<tr><th>20<td>ἐπέραστον ἐργάζεται.” 
    “Γελοῖα ποιεῖς,” ἔφη ὁ Ἴων, “ἀπιστῶν ἅπασιν.<td class=Y rowspan=8>342<tr><td><h6>Philops</h6>. <h2>16</h2><td>ἐγὼ γοῦν ἡδέως ἂν ἐροίμην σε, τί περὶ τούτων 
φὴς ὅσοι τοὺς δαιμονῶντας ἀπαλλάττουσι τῶν 
δειμάτων οὕτω σαφῶς ἐξᾴδοντες τὰ φάσματα. καὶ 
ταῦτα οὐκ ἐμὲ χρὴ λέγειν, ἀλλὰ πάντες ἴσασι<tr><th>5<td>τὸν Σύρον τὸν ἐκ τῆς Παλαιστίνης, τὸν ἐπὶ τούτῳ 
σοφιστήν, ὅσους παραλαβὼν καταπίπτοντας πρὸς 
τὴν σελήνην καὶ τὼ ὀφθαλμὼ διαστρέφοντας καὶ 
ἀφροῦ πιμπλαμένους τὸ στόμα ὅμως ἀνίστησι 
καὶ ἀποπέμπει ἀρτίους τὴν γνώμην, ἐπὶ μισθῷ<tr><th>10<td>μεγάλῳ ἀπαλλάξας τῶν δεινῶν. ἐπειδὰν γὰρ 
ἐπιστὰς κειμένοις ἔρηται ὅθεν εἰσεληλύθασιν εἰς 
τὸ σῶμα, ὁ μὲν νοσῶν αὐτὸς σιωπᾷ, ὁ δαίμων 
δὲ ἀποκρίνεται, ἑλληνίζων ἢ βαρβαρίζων ὁπόθεν 
ἂν αὐτὸς ᾖ, ὅπως τε καὶ ὅθεν εἰσῆλθεν εἰς τὸν<tr><th>15<td>ἄνθρωπον· ὁ δὲ ὅρκους ἐπάγων, εἰ δὲ μὴ πεισθείη, 
καὶ ἀπειλῶν ἐξελαύνει τὸν δαίμονα. ἐγὼ γοῦν 
καὶ εἶδον ἐξιόντα μέλανα καὶ καπνώδη τὴν χρόαν.” 
“Οὐ μέγα,” ἦν δ’ ἐγώ, “τὰ τοιαῦτά σε ὁρᾶν, ὦ 
Ἴων, ᾧ γε καὶ αἱ ἰδέαι αὐταὶ φαίνονται ἃ ὁ πατὴρ<tr><th>20<td>ὑμῶν Πλάτων δείκνυσιν, ἀμαυρόν τι θέαμα ὡς 
πρὸς ἡμᾶς τοὺς ἀμβλυώττοντας.”<tr><td><h6>Philops</h6>. <h2>17</h2><td>    “Μόνος γὰρ Ἴων,” ἔφη ὁ Εὐκράτης, “τὰ τοι‐ 
αῦτα εἶδεν, οὐχὶ δὲ καὶ ἄλλοι πολλοὶ δαίμοσιν 
ἐντετυχήκασιν οἱ μὲν νύκτωρ, οἱ δὲ μεθ’ ἡμέραν; 
ἐγὼ δὲ οὐχ ἅπαξ ἀλλὰ μυριάκις ἤδη σχέδον τὰ<tr><th rowspan=2>5<td>τοιαῦτα τεθέαμαι· καὶ τὸ μὲν πρῶτον ἐταραττό‐<tr><td>μην πρὸς αὐτά, νῦν δὲ δὴ ὑπὸ τοῦ ἔθους οὐδέν τι 
παράλογον ὁρᾶν μοι δοκῶ, καὶ μάλιστα ἐξ οὗ μοι 
τὸν δακτύλιον ὁ Ἄραψ ἔδωκε σιδήρου τοῦ ἐκ τῶν 
σταυρῶν πεποιημένον καὶ τὴν ἐπῳδὴν ἐδίδαξεν<td class=Y rowspan=7>344<tr><th>10<td>τὴν πολυώνυμον, ἐκτὸς εἰ μὴ κἀμοὶ ἀπιστήσεις, 
ὦ Τυχιάδη.” “Καὶ πῶς ἄν,” ἦν δ’ ἐγώ, “ἀπιστή‐ 
σαιμι Εὐκράτει τῷ Δείνωνος, σοφῷ ἀνδρὶ καὶ 
μάλιστα ἐλευθερίῳ, τὰ δοκοῦντά οἱ λέγοντι οἴκοι<tr><td><h6>Philops</h6>. <h2>18</h2><td>παρ’ αὑτῷ ἐπ’ ἐξουσίας;” “Τὸ γοῦν περὶ τοῦ 
ἀνδριάντος,” ἦ δ’ ὃς ὁ Εὐκράτης, “ἅπασι τοῖς ἐπὶ 
τῆς οἰκίας ὅσαι νύκτες φαινόμενον καὶ παισὶ καὶ 
νεανίαις καὶ γέρουσι, τοῦτο οὐ παρ’ ἐμοῦ μόνον<tr><th>5<td>ἀκούσειας ἂν ἀλλὰ καὶ παρὰ τῶν ἡμετέρων ἁπάν‐ 
των.” “Ποίου,” ἦν δ’ ἐγώ, “ἀνδριάντος;” 
    “Οὐχ ἑώρακας,” ἔφη, “εἰσιὼν ἐν τῇ αὐλῇ ἀνε‐ 
στηκότα πάγκαλον ἀνδριάντα, Δημητρίου ἔργον 
τοῦ ἀνθρωποποιοῦ;” “Μῶν τὸν δισκεύοντα,” ἦν<tr><th>10<td>δ’ ἐγώ, “φής, τὸν ἐπικεκυφότα κατὰ τὸ σχῆμα 
τῆς ἀφέσεως, ἀπεστραμμένον εἰς τὴν δισκοφόρον, 
ἠρέμα ὀκλάζοντα τῷ ἑτέρῳ, ἐοικότα συναναστη‐ 
σομένῳ μετὰ τῆς βολῆς;” “Οὐκ ἐκεῖνον,” ἦ δ’ ὅς, 
“ἐπεὶ τῶν Μύρωνος ἔργων ἓν καὶ τοῦτό ἐστιν, ὁ<tr><th>15<td>δισκοβόλος ὃν λέγεις· οὐδὲ τὸν παρ’ αὐτόν φημι, 
τὸν διαδούμενον τὴν κεφαλὴν τῇ ταινίᾳ, τὸν καλόν, 
Πολυκλείτου γὰρ τοῦτο ἔργον. ἀλλὰ τοὺς μὲν 
ἐπὶ τὰ δεξιὰ εἰσιόντων ἄφες, ἐν οἷς καὶ τὰ Κριτίου 
καὶ Νησιώτου πλάσματα ἕστηκεν, οἱ τυραννο‐<tr><th rowspan=2>20<td>κτόνοι· σὺ δὲ εἴ τινα παρὰ τὸ ὕδωρ τὸ ἐπιρρέον 
εἶδες προγάστορα, φαλαντίαν, ἡμίγυμνον τὴν ἀνα‐ 
βολήν, ἠνεμωμένον τοῦ πώγωνος τὰς τρίχας ἐνίας,<tr><td>ἐπίσημον τὰς φλέβας, αὐτοανθρώπῳ ὅμοιον, ἐκεῖ‐ 
νον λέγω· Πέλλιχος ὁ Κορίνθιος στρατηγὸς εἶναι<td class=Y rowspan=7>346<tr><th>25<td>δοκεῖ.”<tr><td><h6>Philops</h6>. <h2>19</h2><td>    “Νὴ Δί’,” ἦν δ’ ἐγώ, “εἶδόν τινα ἐπὶ δεξιὰ τοῦ 
κρουνοῦ, ταινίας καὶ στεφάνους ξηροὺς ἔχοντα, 
κατακεχρυσωμένον πετάλοις τὸ στῆθος.” “Ἐγὼ 
δέ,” ὁ Εὐκράτης ἔφη, “ἐκεῖνα ἐχρύσωσα, ὁπότε<tr><th>5<td>μ’ ἰάσατο διὰ τρίτης ὑπὸ τοῦ ἠπιάλου ἀπολλύ‐ 
μενον.” “Ἦ γὰρ καὶ ἰατρός,” ἦν δ’ ἐγώ, “ὁ 
βέλτιστος ἡμῖν Πέλλιχος οὗτός ἐστιν;” “Μὴ 
σκῶπτε,” ἦ δ’ ὃς ὁ Εὐκράτης, “ἤ σε οὐκ εἰς μακρὰν 
μέτεισιν ὁ ἀνήρ· οἶδα ἐγὼ ὅσον δύναται οὗτος ὁ<tr><th>10<td>ὑπὸ σοῦ γελώμενος ἀνδριάς. ἢ οὐ νομίζεις τοῦ 
αὐτοῦ εἶναι καὶ ἐπιπέμπειν ἠπιάλους οἷς ἂν ἐθέλῃ, 
εἴ γε καὶ ἀποπέμπειν δυνατὸν αὐτῷ;” “Ἵλεως,” 
ἦν δ’ ἐγώ, “ἔστω ὁ ἀνδριὰς καὶ ἤπιος οὕτως 
ἀνδρεῖος ὤν. τί δ’ οὖν καὶ ἄλλο ποιοῦντα ὁρᾶτε<tr><th>15<td>αὐτὸν ἅπαντες οἱ ἐν τῇ οἰκίᾳ;” 
    “Ἐπειδὰν τάχιστα,” ἔφη, “νὺξ γένηται, ὁ δὲ 
καταβὰς ἀπὸ τῆς βάσεως ἐφ’ ᾗ ἕστηκε περίεισιν 
ἐν κύκλῳ τὴν οἰκίαν, καὶ πάντες ἐντυγχάνομεν 
αὐτῷ ἐνίοτε καὶ ᾄδοντι, καὶ οὐκ ἔστιν ὅντινα<tr><th>20<td>ἠδίκησεν· ἐκτρέπεσθαι γὰρ χρὴ μόνον· ὁ δὲ παρέρ‐ 
χεται μηδὲν ἐνοχλήσας τοὺς ἰδόντας. καὶ μὴν 
καὶ λούεται τὰ πολλὰ καὶ παίζει δι’ ὅλης τῆς 
νυκτός, ὥστε ἀκούειν τοῦ ὕδατος ψοφοῦντος.” 
“Ὅρα τοίνυν,” ἦν δ’ ἐγώ, “μὴ οὐχὶ Πέλλιχος ὁ<tr><th>25<td>ἀνδριάς, ἀλλὰ Τάλως ὁ Κρὴς ὁ τοῦ Μίνωος ᾖ· καὶ 
γὰρ ἐκεῖνος χαλκοῦς τις ἦν τῆς Κρήτης περίπολος. 
εἰ δὲ μὴ χαλκοῦ, ὦ Εὔκρατες, ἀλλὰ ξύλου πεποί‐ 
ητο, οὐδὲν αὐτὸν ἐκώλυεν οὐ Δημητρίου ἔργον 
εἶναι, ἀλλὰ τῶν Δαιδάλου τεχνημάτων· δραπε‐<td class=Y rowspan=7>348<tr><th>30<td>τεύει γοῦν, ὡς φής, ἀπὸ τῆς βάσεως καὶ οὗτος.”<tr><td><h6>Philops</h6>. <h2>20</h2><td>“Ὅρα,” ἔφη, “ὦ Τυχιάδη, μή σοι μεταμελήσῃ 
τοῦ σκώμματος ὕστερον. οἶδα ἐγὼ οἷα ἔπαθεν ὁ 
τοὺς ὀβολοὺς ὑφελόμενος οὓς κατὰ τὴν νουμηνίαν 
ἑκάστην τίθεμεν αὐτῷ.” “Πάνδεινα ἐχρῆν,” ἔφη<tr><th>5<td>ὁ Ἴων, “ἱερόσυλόν γε ὄντα. πῶς δ’ οὖν αὐτὸν 
ἠμύνατο, ὦ Εὔκρατες; ἐθέλω γὰρ ἀκοῦσαι, εἰ καὶ 
ὅτι μάλιστα οὑτοσὶ Τυχιάδης ἀπιστήσει.” 
    “Πολλοί,” ἦ δ’ ὅς, “ἔκειντο ὀβολοὶ πρὸ τοῖν 
ποδοῖν αὐτοῦ καὶ ἄλλα νομίσματα ἔνια ἀργυρᾶ<tr><th>10<td>πρὸς τὸν μηρὸν κηρῷ κεκολλημένα καὶ πέταλα ἐξ 
ἀργύρου, εὐχαί τινος ἢ μισθὸς ἐπὶ τῇ ἰάσει ὁπόσοι 
δι’ αὐτὸν ἐπαύσαντο πυρετῷ ἐχόμενοι. ἦν δὲ 
ἡμῖν Λίβυς τις οἰκέτης κατάρατος, ἱπποκόμος· 
οὗτος ἐπεχείρησε νυκτὸς ὑφελέσθαι πάντα ἐκεῖνα<tr><th>15<td>καὶ ὑφείλετο καταβεβηκότα ἤδη τηρήσας τὸν 
ἀνδριάντα. ἐπεὶ δὲ ἐπανελθὼν τάχιστα ἔγνω 
περισεσυλημένος ὁ Πέλλιχος, ὅρα ὅπως ἠμύνατο 
καὶ κατεφώρασε τὸν Λίβυν· δι’ ὅλης γὰρ τῆς 
νυκτὸς περιῄει ἐν κύκλῳ τὴν αὐλὴν ὁ ἄθλιος<tr><th>20<td>ἐξελθεῖν οὐ δυνάμενος ὥσπερ εἰς λαβύρινθον ἐμπε‐ 
σών, ἄχρι δὴ κατελήφθη ἔχων τὰ φώρια γενο‐ 
μένης ἡμέρας. καὶ τότε μὲν πληγὰς οὐκ ὀλίγας 
ἔλαβεν ἁλούς, οὐ πολὺν δὲ ἐπιβιοὺς χρόνον κακὸς 
κακῶς ἀπέθανεν μαστιγούμενος, ὡς ἔλεγεν, κατὰ<tr><th>25<td>τὴν νύκτα ἑκάστην, ὥστε καὶ μώλωπας εἰς τὴν 
ἐπιοῦσαν φαίνεσθαι αὐτοῦ ἐπὶ τοῦ σώματος. πρὸς 
ταῦτα, ὦ Τυχιάδη, καὶ τὸν Πέλλιχον σκῶπτε 
κἀμὲ ὥσπερ τοῦ Μίνωος ἡλικιώτην παραπαίειν 
ἤδη δόκει.” “Ἀλλ’, ὦ Εὔκρατες,” ἦν δ’ ἐγώ,<td class=Y rowspan=7>350<tr><th>30<td>“ἔστ’ ἂν χαλκὸς μὲν ὁ χαλκός, τὸ δὲ ἔργον Δημή‐ 
τριος ὁ Ἀλωπεκῆθεν εἰργασμένος ᾖ, οὐ θεοποιός 
τις ἀλλ’ ἀνθρωποποιὸς ὤν, οὔποτε φοβήσομαι τὸν 
ἀνδριάντα Πελλίχου, ὃν οὐδὲ ζῶντα πάνυ ἐδεδίειν 
ἂν ἀπειλοῦντά μοι.”<tr><td><h6>Philops</h6>. <h2>21</h2><td>    Ἐπὶ τούτοις Ἀντίγονος ὁ ἰατρὸς εἶπε, “Κἀμοί, 
ὦ Εὔκρατες, Ἱπποκράτης ἐστὶ χαλκοῦς ὅσον 
πηχυαῖος τὸ μέγεθος· οὗτος ἐπειδὰν μόνον ἡ θρυ‐ 
αλλὶς ἀποσβῇ, περίεισιν τὴν οἰκίαν ὅλην ἐν κύκλῳ<tr><th>5<td>ψοφῶν καὶ τὰς πυξίδας ἀνατρέπων καὶ τὰ φάρ‐ 
μακα συγχέων καὶ τὴν θυίαν περιτρέπων, καὶ 
μάλιστα ἐπειδὰν τὴν θυσίαν ὑπερβαλώμεθα, ἣν 
κατὰ τὸ ἔτος ἕκαστον αὐτῷ θύομεν.” “Ἀξιοῖ 
γάρ,” ἦν δ’ ἐγώ, “καὶ ὁ Ἱπποκράτης ἤδη ὁ ἰατρὸς<tr><th>10<td>θύεσθαι αὑτῷ, καὶ ἀγανακτεῖ ἢν μὴ κατὰ καιρὸν 
ἐφ’ ἱερῶν τελείων ἑστιαθῇ; ὃν ἔδει ἀγαπᾶν, εἴ 
τις ἐναγίσειεν αὐτῷ ἢ μελίκρατον ἐπισπείσειεν ἢ 
στεφανώσειε τὴν στήλην.”<tr><td><h6>Philops</h6>. <h2>22</h2><td>    “Ἄκουε τοίνυν,” ἔφη ὁ Εὐκράτης, ” —τοῦτο μὲν 
καὶ ἐπὶ μαρτύρων—ὃ πρὸ ἐτῶν πέντε εἶδον· ἐτύγ‐ 
χανε μὲν ἀμφὶ τρυγητὸν τοῦ ἔτους ὄν, ἐγὼ δὲ 
ἀνὰ τὸν ἀγρὸν μεσούσης ἡμέρας τρυγῶντας ἀφεὶς<tr><th rowspan=2>5<td>τοὺς ἐργάτας κατ’ ἐμαυτὸν εἰς τὴν ὕλην ἀπῄειν 
μεταξὺ φροντίζων τι καὶ ἀνασκοπούμενος. ἐπεὶ δ’ 
ἐν τῷ συνηρεφεῖ ἦν, τὸ μὲν πρῶτον ὑλαγμὸς ἐγέ‐ 
νετο κυνῶν, κἀγὼ εἴκαζον Μνάσωνα τὸν υἱόν,<tr><td>ὥσπερ εἰώθει, παίζειν καὶ κυνηγετεῖν εἰς τὸ λάσιον<td class=Y rowspan=8>352<tr><th>10<td>μετὰ τῶν ἡλικιωτῶν παρελθόντα. τὸ δ’ οὐκ εἶχεν 
οὕτως, ἀλλὰ μετ’ ὀλίγον σεισμοῦ τινος ἅμα γενο‐ 
μένου καὶ βοῆς οἷον ἐκ βροντῆς γυναῖκα ὁρῶ προσ‐ 
ιοῦσαν φοβεράν, ἡμισταδιαίαν σχεδὸν τὸ ὕψος. 
εἶχεν δὲ καὶ δᾷδα ἐν τῇ ἀριστερᾷ καὶ ξίφος ἐν<tr><th>15<td>τῇ δεξιᾷ ὅσον εἰκοσάπηχυ, καὶ τὰ μὲν ἔνερθεν 
ὀφιόπους ἦν, τὰ δὲ ἄνω Γοργόνι ἐμφερής, τὸ 
βλέμμα φημὶ καὶ τὸ φρικῶδες τῆς προσόψεως, 
καὶ ἀντὶ τῆς κόμης τοὺς δράκοντας βοστρυχηδὸν 
καθεῖτο εἰλουμένους περὶ τὸν αὐχένα καὶ ἐπὶ<tr><th>20<td>τῶν ὤμων ἐνίους ἐσπειραμένους. ὁρᾶτε,” ἔφη, 
“ὅπως ἔφριξα, ὦ φίλοι, μεταξὺ διηγούμενος.” καὶ 
ἅμα λέγων ἐδείκνυεν ὁ Εὐκράτης τὰς ἐπὶ τοῦ 
πήχεως τρίχας δῆθεν ὀρθὰς ὑπὸ τοῦ φόβου.<tr><td><h6>Philops</h6>. <h2>23</h2><td>    Οἱ μὲν οὖν ἀμφὶ τὸν Ἴωνα καὶ τὸν Δεινόμαχον 
καὶ τὸν Κλεόδημον κεχηνότες ἀτενὲς προσεῖχον 
αὐτῷ, γέροντες ἄνδρες ἑλκόμενοι τῆς ῥινός, ἠρέμα 
προσκυνοῦντες οὕτως ἀπίθανον κολοσσόν, ἡμιστα‐<tr><th>5<td>διαίαν γυναῖκα, γιγάντειόν τι μορμολύκειον. ἐγὼ 
δὲ ἐνενόουν μεταξὺ οἷοι ὄντες αὐτοὶ νέοις τε ὁμι‐ 
λοῦσιν ἐπὶ σοφίᾳ καὶ ὑπὸ πολλῶν θαυμάζονται, 
μόνῃ τῇ πολιᾷ καὶ τῷ πώγωνι διαφέροντες τῶν 
βρεφῶν, τὰ δ’ ἄλλα καὶ αὐτῶν ἐκείνων εὐαγωγό‐<tr><td><h6>Philops</h6>. <h2>24</h2><td>τεροι πρὸς τὸ ψεῦδος. ὁ γοῦν Δεινόμαχος, “Εἰπέ 
μοι,” ἔφη, “ὦ Εὔκρατες, οἱ κύνες δὲ τῆς θεοῦ 
πηλίκοι τὸ μέγεθος ἦσαν;” 
    “Ἐλεφάντων,” ἦ δ’ ὅς, “ὑψηλότεροι τῶν Ἰνδι‐<tr><th rowspan=2>5<td>κῶν, μέλανες καὶ αὐτοὶ καὶ λάσιοι πιναρᾷ καὶ 
αὐχμώσῃ τῇ λάχνῃ. —ἐγὼ μὲν οὖν ἰδὼν ἔστην 
ἀναστρέψας ἅμα τὴν σφραγῖδα ἥν μοι ὁ Ἄραψ<tr><td>ἔδωκεν εἰς τὸ εἴσω τοῦ δακτύλου· ἡ Ἑκάτη δὲ 
πατάξασα τῷ δρακοντείῳ ποδὶ τοὔδαφος ἐποίησεν<td class=Y rowspan=7>354<tr><th>10<td>χάσμα παμμέγεθες, ἡλίκον Ταρτάρειον τὸ βάθος· 
εἶτα ᾤχετο μετ’ ὀλίγον ἁλλομένη εἰς αὐτό. ἐγὼ 
δὲ θαρρήσας ἐπέκυψα λαβόμενος δένδρου τινὸς 
πλησίον πεφυκότος, ὡς μὴ σκοτοδινιάσας ἐμπέ‐ 
σοιμι ἐπὶ κεφαλήν· εἶτα ἑώρων τὰ ἐν Ἅιδου<tr><th>15<td>ἅπαντα, τὸν Πυριφλεγέθοντα, τὴν λίμνην, τὸν 
Κέρβερον, τοὺς νεκρούς, ὥστε γνωρίζειν ἐνίους 
αὐτῶν· τὸν γοῦν πατέρα εἶδον ἀκριβῶς αὐτὰ 
ἐκεῖνα ἔτι ἀμπεχόμενον ἐν οἷς αὐτὸν κατεθάψα‐ 
μεν.”<tr><th>20<td>    “Τί δὲ ἔπραττον,” ὁ Ἴων ἔφη, “ὦ Εὔκρατες, 
αἱ ψυχαί;” “Τί δ’ ἄλλο,” ἦ δ’ ὅς, “ἢ κατὰ φῦλα 
καὶ φρήτρας μετὰ τῶν φίλων καὶ συγγενῶν δια‐ 
τρίβουσιν ἐπὶ τοῦ ἀσφοδέλου κατακείμενοι.” 
“Ἀντιλεγέτωσαν νῦν ἔτι,” ἦ δ’ ὃς ὁ Ἴων, “οἱ<tr><th>25<td>ἀμφὶ τὸν Ἐπίκουρον τῷ ἱερῷ Πλάτωνι καὶ τῷ 
περὶ τῶν ψυχῶν λόγῳ. σὺ δὲ μὴ καὶ τὸν Σωκρά‐ 
την αὐτὸν καὶ τὸν Πλάτωνα εἶδες ἐν τοῖς νεκροῖς;” 
“Τὸν Σωκράτην ἔγωγε,” ἦ δ’ ὅς, “οὐδὲ τοῦτον 
σαφῶς, ἀλλὰ εἰκάζων ὅτι φαλακρὸς καὶ προγά‐<tr><th>30<td>στωρ ἦν· τὸν Πλάτωνα δὲ οὐκ ἐγνώρισα· χρὴ 
γάρ, οἶμαι, πρὸς φίλους ἄνδρας τἀληθῆ λέγειν. 
    “Ἅμα δ’ οὖν ἐγώ τε ἅπαντα ἱκανῶς ἑωράκειν, 
καὶ τὸ χάσμα συνῄει καὶ συνέμυε· καί τινες τῶν 
οἰκετῶν ἀναζητοῦντές με, καὶ Πυρρίας οὗτος ἐν<tr><th rowspan=2>35<td>αὐτοῖς, ἐπέστησαν οὔπω τέλεον μεμυκότος τοῦ 
χάσματος. εἰπέ, Πυρρία, εἰ ἀληθῆ λέγω.” “Νὴ 
Δί’,” ἔφη ὁ Πυρρίας, “καὶ ὑλακῆς δὲ ἤκουσα διὰ<tr><td>τοῦ χάσματος καὶ πῦρ τι ὑπέλαμπεν, ἀπὸ τῆς 
δᾳδός μοι δοκεῖν.” κἀγὼ ἐγέλασα ἐπιμετρήσαντος<td class=Y rowspan=8>356<tr><th>40<td>τοῦ μάρτυρος τὴν ὑλακὴν καὶ τὸ πῦρ.<tr><td><h6>Philops</h6>. <h2>25</h2><td>    Ὁ Κλεόδημος δέ, “Οὐ καινά,” εἶπεν, “οὐδὲ 
ἄλλοις ἀόρατα ταῦτα εἶδες, ἐπεὶ καὶ αὐτὸς οὐ πρὸ 
πολλοῦ νοσήσας τοιόνδε τι ἐθεασάμην· ἐπεσκόπει 
δέ με καὶ ἐθεράπευεν Ἀντίγονος οὗτος. ἑβδόμη<tr><th>5<td>μὲν ἦν ἡμέρα, ὁ δὲ πυρετὸς οἷος καῦσος σφοδρό‐ 
τατος. ἅπαντες δέ με ἀπολιπόντες ἐπ’ ἐρημίας 
ἐπικλεισάμενοι τὰς θύρας ἔξω περιέμενον· οὕτω 
γὰρ αὐτὸς ἐκέλευσας, ὦ Ἀντίγονε, εἴ πως δυνη‐ 
θείην εἰς ὕπνον τραπέσθαι. τότε οὖν ἐφίσταταί<tr><th>10<td>μοι νεανίας ἐγρηγορότι πάγκαλος λευκὸν ἱμάτιον 
περιβεβλημένος, εἶτα ἀναστήσας ἄγει διά τινος 
χάσματος εἰς τὸν Ἅιδην, ὡς αὐτίκα ἐγνώρισα 
Τάνταλον ἰδὼν καὶ Τιτυὸν καὶ Σίσυφον. καὶ τὰ 
μὲν ἄλλα τί ἂν ὑμῖν λέγοιμι; ἐπεὶ δὲ κατὰ τὸ<tr><th>15<td>δικαστήριον ἐγενόμην—παρῆν δὲ καὶ ὁ Αἰακὸς καὶ 
ὁ Χάρων καὶ αἱ Μοῖραι καὶ αἱ Ἐρινύες—ὁ μέν 
τις ὥσπερ βασιλεὺς (ὁ Πλούτων, μοι δοκεῖ) 
καθῆστο ἐπιλεγόμενος τῶν τεθνηξομένων τὰ ὀνό‐ 
ματα, οὓς ἤδη ὑπερημέρους τῆς ζωῆς συνέβαινεν<tr><th>20<td>εἶναι. ὁ δὲ νεανίσκος ἐμὲ φέρων παρέστησεν 
αὐτῷ· ὁ δὲ Πλούτων ἠγανάκτησέν τε καὶ πρὸς 
τὸν ἀγαγόντα με, ‘Οὔπω πεπλήρωται,‘ φησίν, 
‘τὸ νῆμα αὐτῷ, ὥστε ἀπίτω. σὺ δὲ δὴ τὸν 
χαλκέα Δημύλον ἄγε· ὑπὲρ γὰρ τὸν ἄτρακτον<tr><th rowspan=2>25<td>βιοῖ.‘ κἀγὼ ἄσμενος ἀναδραμὼν αὐτὸς μὲν ἤδη 
ἀπύρετος ἦν, ἀπήγγελλον δὲ ἅπασιν ὡς τεθνή‐ 
ξεται Δημύλος· ἐν γειτόνων δὲ ἡμῖν ᾤκει νοσῶν 
τι καὶ αὐτός, ὡς ἀπηγγέλλετο. καὶ μετὰ μικρὸν<tr><td>ἠκούομεν οἰμωγῆς ὀδυρομένων ἐπ’ αὐτῷ.”<td class=Y rowspan=8>358<tr><td><h6>Philops</h6>. <h2>26</h2><td>    “Τί θαυμαστόν;” εἶπεν ὁ Ἀντίγονος· “ἐγὼ 
γὰρ οἶδά τινα μετὰ εἰκοστὴν ἡμέραν ἧς ἐτάφη 
ἀναστάντα, θεραπεύσας καὶ πρὸ τοῦ θανάτου καὶ 
ἐπεὶ ἀνέστη τὸν ἄνθρωπον.” “Καὶ πῶς,” ἦν δ’<tr><th>5<td>ἐγώ, “ἐν εἴκοσιν ἡμέραις οὔτ’ ἐμύδησεν τὸ σῶμα 
οὔτε ἄλλως ὑπὸ λιμοῦ διεφθάρη; εἰ μή τινα 
Ἐπιμενίδην σύ γε ἐθεράπευες.”<tr><td><h6>Philops</h6>. <h2>27</h2><td>    Ἅμα ταῦτα λεγόντων ἡμῶν ἐπεισῆλθον οἱ τοῦ 
Εὐκράτους υἱοὶ ἐκ τῆς παλαίστρας, ὁ μὲν ἤδη ἐξ 
ἐφήβων, ὁ δὲ ἕτερος ἀμφὶ τὰ πεντεκαίδεκα ἔτη, 
καὶ ἀσπασάμενοι ἡμᾶς ἐκαθέζοντο ἐπὶ τῆς κλίνης<tr><th>5<td>παρὰ τῷ πατρί· ἐμοὶ δὲ εἰσεκομίσθη θρόνος. καὶ 
ὁ Εὐκράτης ὥσπερ ἀναμνησθεὶς πρὸς τὴν ὄψιν 
τῶν υἱέων, “Οὕτως ὀναίμην,” ἔφη, “τούτων” — 
ἐπιβαλὼν αὐτοῖν τὴν χεῖρα—“ἀληθῆ, ὦ Τυχιάδη, 
πρός σε ἐρῶ. τὴν μακαρῖτίν μου γυναῖκα τὴν<tr><th>10<td>τούτων μητέρα πάντες ἴσασιν ὅπως ἠγάπησα, 
ἐδήλωσα δὲ οἷς περὶ αὐτὴν ἔπραξα οὐ ζῶσαν 
μόνον, ἀλλὰ καὶ ἐπεὶ ἀπέθανεν, τόν τε κόσμον 
ἅπαντα συγκατακαύσας καὶ τὴν ἐσθῆτα ᾗ ζῶσα 
ἔχαιρεν. ἑβδόμῃ δὲ μετὰ τὴν τελευτὴν ἡμέρᾳ<tr><th>15<td>ἐγὼ μὲν ἐνταῦθα ἐπὶ τῆς κλίνης ὥσπερ νῦν ἐκείμην 
παραμυθούμενος τὸ πένθος· ἀνεγίγνωσκον γὰρ τὸ 
περὶ ψυχῆς τοῦ Πλάτωνος βιβλίον ἐφ’ ἡσυχίας· 
ἐπεισέρχεται δὲ μεταξὺ ἡ Δημαινέτη αὐτὴ ἐκείνη 
καὶ καθίζεται πλησίον ὥσπερ νῦν Εὐκρατίδης<tr><th rowspan=2>20<td>οὑτοσί,” δείξας τὸν νεώτερον τῶν υἱέων· ὁ δὲ 
αὐτίκα ἔφριξε μάλα παιδικῶς, καὶ πάλαι ἤδη 
ὠχρὸς ὢν πρὸς τὴν διήγησιν. “Ἐγὼ δέ,” ἦ δ’<tr><td>ὃς ὁ Εὐκράτης, “ὡς εἶδον, περιπλακεὶς αὐτῇ 
ἐδάκρυον ἀνακωκύσας· ἡ δὲ οὐκ εἴα βοᾶν, ἀλλ’<td class=Y rowspan=8>360<tr><th>25<td>ᾐτιᾶτό με ὅτι τὰ ἄλλα πάντα χαρισάμενος αὐτῇ 
θάτερον τοῖν σανδάλοιν χρυσοῖν ὄντοιν οὐ κατα‐ 
καύσαιμι, εἶναι δὲ αὐτὸ ἔφασκεν ὑπὸ τῇ κιβωτῷ 
παραπεσόν. καὶ διὰ τοῦτο ἡμεῖς οὐχ εὑρόντες 
θάτερον μόνον ἐκαύσαμεν. ἔτι δὲ ἡμῶν διαλεγο‐<tr><th>30<td>μένων κατάρατόν τι κυνίδιον ὑπὸ τῇ κλίνῃ ὂν 
Μελιταῖον ὑλάκτησεν, ἡ δὲ ἠφανίσθη πρὸς τὴν 
ὑλακήν. τὸ μέντοι σανδάλιον εὑρέθη ὑπὸ τῇ 
κιβωτῷ καὶ κατεκαύθη ὕστερον.<tr><td><h6>Philops</h6>. <h2>28</h2><td>    “Ἔτι ἀπιστεῖν τούτοις, ὦ Τυχιάδη, ἄξιον ἐναρ‐ 
γέσιν οὖσιν καὶ κατὰ τὴν ἡμέραν ἑκάστην φαινο‐ 
μένοις;” “Μὰ Δί’,” ἦν δ’ ἐγώ· “ἐπεὶ σανδάλῳ 
γε χρυσῷ εἰς τὰς πυγὰς ὥσπερ τὰ παιδία παίε‐<tr><th>5<td>σθαι ἄξιοι ἂν εἶεν οἱ ἀπιστοῦντες καὶ οὕτως 
ἀναισχυντοῦντες πρὸς τὴν ἀλήθειαν.”<tr><td><h6>Philops</h6>. <h2>29</h2><td>    Ἐπὶ τούτοις ὁ Πυθαγορικὸς Ἀρίγνωτος εἰσῆλ‐ 
θεν, ὁ κομήτης, ὁ σεμνὸς ἀπὸ τοῦ προσώπου, 
οἶσθα τὸν ἀοίδιμον ἐπὶ τῇ σοφίᾳ, τὸν ἱερὸν ἐπονο‐ 
μαζόμενον. κἀγὼ μὲν ὡς εἶδον αὐτὸν ἀνέπνευσα,<tr><th>5<td>τοῦτ’ ἐκεῖνο ἥκειν μοι νομίσας πέλεκύν τινα κατὰ 
τῶν ψευσμάτων. “Ἐπιστομιεῖ γὰρ αὐτούς,” ἔλε‐ 
γον, “ὁ σοφὸς ἀνὴρ οὕτω τεράστια διεξιόντας.” 
καὶ τὸ τοῦ λόγου, θεὸν ἀπὸ μηχανῆς ἐπεισκυκλη‐ 
θῆναί μοι τοῦτον ᾤμην ὑπὸ τῆς Τύχης· ὁ δὲ ἐπεὶ<tr><th rowspan=2>10<td>ἐκαθέζετο ὑπεκστάντος αὐτῷ τοῦ Κλεοδήμου, 
πρῶτα μὲν περὶ τῆς νόσου ἤρετο, καὶ ὡς ῥᾷον 
ἤδη ἔχειν ἤκουσεν παρὰ τοῦ Εὐκράτους, “Τί δέ,”<tr><td>ἔφη, “πρὸς αὑτοὺς ἐφιλοσοφεῖτε; μεταξὺ γὰρ 
εἰσιὼν ἐπήκουσα, καί μοι ἐδοκεῖτε εἰς καλὸν<td class=Y rowspan=7>362<tr><th>15<td>διατεθήσεσθαι τὴν διατριβήν.” 
    “Τί δ’ ἄλλο,” εἶπεν ὁ Εὐκράτης, “ἢ τουτονὶ 
τὸν ἀδαμάντινον πείθομεν” —δείξας ἐμέ—“ἡγεῖ‐ 
σθαι δαίμονάς τινας εἶναι καὶ φάσματα καὶ νεκρῶν 
ψυχὰς περιπολεῖν ὑπὲρ γῆς καὶ φαίνεσθαι οἷς ἂν<tr><th>20<td>ἐθέλωσιν.” ἐγὼ μὲν οὖν ἠρυθρίασα καὶ κάτω 
ἔνευσα αἰδεσθεὶς τὸν Ἀρίγνωτον. ὁ δέ, “Ὅρα,” 
ἔφη, “ὦ Εὔκρατες, μὴ τοῦτό φησιν Τυχιάδης, τὰς 
τῶν βιαίως ἀποθανόντων μόνας ψυχὰς περινο‐ 
στεῖν, οἷον εἴ τις ἀπήγξατο ἢ ἀπετμήθη τὴν<tr><th>25<td>κεφαλὴν ἢ ἀνεσκολοπίσθη ἢ ἄλλῳ γέ τῳ τρόπῳ 
τοιούτῳ ἀπῆλθεν ἐκ τοῦ βίου, τὰς δὲ τῶν κατὰ 
μοῖραν ἀποθανόντων οὐκέτι· ἢν γὰρ τοῦτο λέγῃ, 
οὐ πάνυ ἀπόβλητα φήσει.” “Μὰ Δί’,” ἦ δ’ ὃς 
ὁ Δεινόμαχος, “ἀλλ’ οὐδὲ ὅλως εἶναι τὰ τοιαῦτα<tr><th>30<td>οὐδὲ συνεστῶτα ὁρᾶσθαι οἴεται.”<tr><td><h6>Philops</h6>. <h2>30</h2><td>    “Πῶς λέγεις,” ἦ δ’ ὃς ὁ Ἀρίγνωτος, δριμὺ 
ἀπιδὼν εἰς ἐμέ, “οὐδέν σοι τούτων γίγνεσθαι 
δοκεῖ, καὶ ταῦτα πάντων, ὡς εἰπεῖν, ὁρώντων;” 
“Ἀπολόγησαι,” ἦν δ’ ἐγώ, “ὑπὲρ ἐμοῦ, εἰ μὴ<tr><th>5<td>πιστεύω, διότι μηδὲ ὁρῶ μόνος τῶν ἄλλων· εἰ δὲ 
ἑώρων, καὶ ἐπίστευον ἂν δηλαδὴ ὥσπερ ὑμεῖς.” 
“Ἀλλά,” ἦ δ’ ὅς, “ἤν ποτε εἰς Κόρινθον ἔλθῃς, 
ἐροῦ ἔνθα ἐστὶν ἡ Εὐβατίδου οἰκία, καὶ ἐπειδάν 
σοι δειχθῇ παρὰ τὸ Κράνειον, παρελθὼν εἰς<tr><th>10<td>αὐτὴν λέγε πρὸς τὸν θυρωρὸν Τίβειον ὡς ἐθέλοις 
ἰδεῖν ὅθεν τὸν δαίμονα ὁ Πυθαγορικὸς Ἀρίγνωτος 
ἀνορύξας ἀπήλασε καὶ πρὸς τὸ λοιπὸν οἰκεῖσθαι 
τὴν οἰκίαν ἐποίησεν.”<td class=Y rowspan=7>364<tr><td><h6>Philops</h6>. <h2>31</h2><td>    “Τί δὲ τοῦτο ἦν, ὦ Ἀρίγνωτε;” ἤρετο ὁ 
Εὐκράτης. “Ἀοίκητος ἦν,” ἦ δ’ ὅς, “ἐκ πολλοῦ 
ὑπὸ δειμάτων, εἰ δέ τις οἰκήσειεν εὐθὺς ἐκπλαγεὶς 
ἔφευγεν, ἐκδιωχθεὶς ὑπό τινος φοβεροῦ καὶ τα‐<tr><th>5<td>ραχώδους φάσματος. συνέπιπτεν οὖν ἤδη καὶ ἡ 
στέγη κατέρρει, καὶ ὅλως οὐδεὶς ἦν ὁ θαρρήσων 
παρελθεῖν εἰς αὐτήν. 
    “Ἐγὼ δὲ ἐπεὶ ταῦτα ἤκουσα, τὰς βίβλους 
λαβὼν—εἰσὶ δέ μοι Αἰγύπτιαι μάλα πολλαὶ περὶ<tr><th>10<td>τῶν τοιούτων—ἧκον εἰς τὴν οἰκίαν περὶ πρῶτον 
ὕπνον ἀποτρέποντος τοῦ ξένου καὶ μόνον οὐκ 
ἐπιλαμβανομένου, ἐπεὶ ἔμαθεν οἷ βαδίζοιμι, εἰς 
προὖπτον κακόν, ὡς ᾤετο. ἐγὼ δὲ λύχνον λαβὼν 
μόνος εἰσέρχομαι, καὶ ἐν τῷ μεγίστῳ οἰκήματι<tr><th>15<td>καταθεὶς τὸ φῶς ἀνεγίγνωσκον ἡσυχῇ χαμαὶ 
καθεζόμενος· ἐφίσταται δὲ ὁ δαίμων ἐπί τινα τῶν 
πολλῶν ἥκειν νομίζων καὶ δεδίξεσθαι κἀμὲ ἐλ‐ 
πίζων ὥσπερ τοὺς ἄλλους, αὐχμηρὸς καὶ κομήτης 
καὶ μελάντερος τοῦ ζόφου. καὶ ὁ μὲν ἐπιστὰς<tr><th>20<td>ἐπειρᾶτό μου, πανταχόθεν προσβάλλων εἴ ποθεν 
κρατήσειεν, καὶ ἄρτι μὲν κύων ἄρτι δὲ ταῦρος 
γιγνόμενος ἢ λέων. ἐγὼ δὲ προχειρισάμενος τὴν 
φρικωδεστάτην ἐπίρρησιν αἰγυπτιάζων τῇ φωνῇ 
συνήλασα κατᾴδων αὐτὸν εἴς τινα γωνίαν σκο‐<tr><th rowspan=2>25<td>τεινοῦ οἰκήματος· ἰδὼν δὲ αὐτὸν οἷ κατέδυ, τὸ 
λοιπὸν ἀνεπαυόμην. 
    “Ἕωθεν δὲ πάντων ἀπεγνωκότων καὶ νεκρὸν<tr><td>εὑρήσειν με οἰομένων καθάπερ τοὺς ἄλλους, προ‐ 
ελθὼν ἀπροσδόκητος ἅπασι πρόσειμι τῷ Εὐ‐<td class=Y rowspan=8>366<tr><th>30<td>βατίδῃ, εὖ ἀγγέλλων ὅτι καθαρὰν αὐτῷ καὶ ἀδεί‐ 
μαντον ἤδη ἐξῆν τὴν οἰκίαν οἰκεῖν. παραλαβὼν 
οὖν αὐτόν τε καὶ τῶν ἄλλων πολλοὺς—εἵποντο 
γὰρ τοῦ παραδόξου ἕνεκα—ἐκέλευον ἀγαγὼν ἐπὶ 
τὸν τόπον οὗ καταδεδυκότα τὸν δαίμονα ἑωράκειν,<tr><th>35<td>σκάπτειν λαβόντας δικέλλας καὶ σκαφεῖα, καὶ 
ἐπειδὴ ἐποίησαν, εὑρέθη ὅσον ἐπ’ ὀργυιὰν κατο‐ 
ρωρυγμένος τις νεκρὸς ἕωλος μόνα τὰ ὀστᾶ κατὰ 
σχῆμα συγκείμενος. ἐκεῖνον μὲν οὖν ἐθάψαμεν 
ἀνορύξαντες, ἡ οἰκία δὲ τὸ ἀπ’ ἐκείνου ἐπαύσατο<tr><th>40<td>ἐνοχλουμένη ὑπὸ τῶν φασμάτων.”<tr><td><h6>Philops</h6>. <h2>32</h2><td>    Ὡς δὲ ταῦτα εἶπεν ὁ Ἀρίγνωτος, ἀνὴρ δαι‐ 
μόνιος τὴν σοφίαν καὶ ἅπασιν αἰδέσιμος, οὐδεὶς 
ἦν ἔτι τῶν παρόντων ὃς οὐχὶ κατεγίγνωσκέ μου 
πολλὴν τὴν ἄνοιαν τοῖς τοιούτοις ἀπιστοῦντος,<tr><th>5<td>καὶ ταῦτα Ἀριγνώτου λέγοντος. ἐγὼ δὲ ὅμως 
οὐδὲν τρέσας οὔτε τὴν κόμην οὔτε τὴν δόξαν τὴν 
περὶ αὐτοῦ, “Τί τοῦτ’,” ἔφην, “ὦ Ἀρίγνωτε; καὶ 
σὺ τοιοῦτος ἦσθα, ἡ μόνη ἐλπὶς τῆς ἀληθείας— 
καπνοῦ μεστὸς καὶ ἰνδαλμάτων; τὸ γοῦν τοῦ<tr><th>10<td>λόγου ἐκεῖνο, ἄνθρακες ἡμῖν ὁ θησαυρὸς πέφηνε.” 
    “Σὺ δέ,” ἦ δ’ ὃς ὁ Ἀρίγνωτος, “εἰ μήτε ἐμοὶ 
πιστεύεις μήτε Δεινομάχῳ ἢ Κλεοδήμῳ τουτωῒ 
μήτε αὐτῷ Εὐκράτει, φέρε εἰπὲ τίνα περὶ τῶν 
τοιούτων ἀξιοπιστότερον ἡγῇ τἀναντία ἡμῖν λέ‐<tr><th rowspan=2>15<td>γοντα;” “Νὴ Δί’,” ἦν δ’ ἐγώ, “μάλα θαυμαστὸν<tr><td>ἄνδρα τὸν Ἀβδηρόθεν ἐκεῖνον Δημόκριτον, ὃς 
οὕτως ἄρα ἐπέπειστο μηδὲν οἷόν τε εἶναι συστῆναι 
τοιοῦτον ὥστε, ἐπειδὴ καθείρξας ἑαυτὸν εἰς μνῆμα 
ἔξω πυλῶν ἐνταῦθα διετέλει γράφων καὶ συν‐<td class=Y rowspan=8>368<tr><th>20<td>τάττων καὶ νύκτωρ καὶ μεθ’ ἡμέραν, καί τινες 
τῶν νεανίσκων ἐρεσχελεῖν αὐτὸν βουλόμενοι καὶ 
δειματοῦν στειλάμενοι νεκρικῶς ἐσθῆτι μελαίνῃ 
καὶ προσωπείοις εἰς τὰ κρανία μεμιμημένοις περι‐ 
στάντες αὐτὸν περιεχόρευον ὑπὸ πυκνῇ τῇ βάσει<tr><th>25<td>ἀναπηδῶντες, ὁ δὲ οὔτε ἔδεισεν τὴν προσποίησιν 
αὐτῶν οὔτε ὅλως ἀνέβλεψεν πρὸς αὐτούς, ἀλλὰ 
μεταξὺ γράφων, ‘Παύσασθε,‘ ἔφη, ‘παίζοντες·‘ 
οὕτω βεβαίως ἐπίστευε μηδὲν εἶναι τὰς ψυχὰς 
ἔτι ἔξω γενομένας τῶν σωμάτων.”<tr><th>30<td>    “Τοῦτο φής,” ἦ δ’ ὃς ὁ Εὐκράτης, “ἀνόητόν 
τινα ἄνδρα καὶ τὸν Δημόκριτον γενέσθαι, εἴ γε<tr><td><h6>Philops</h6>. <h2>33</h2><td>οὕτως ἐγίγνωσκεν. ἐγὼ δὲ ὑμῖν καὶ ἄλλο διηγή‐ 
σομαι αὐτὸς παθών, οὐ παρ’ ἄλλου ἀκούσας· 
τάχα γὰρ ἂν καὶ σύ, ὦ Τυχιάδη, ἀκούων προσβι‐ 
βασθείης πρὸς τὴν ἀλήθειαν τῆς διηγήσεως.<tr><th>5<td>    “Ὁπότε γὰρ ἐν Αἰγύπτῳ διῆγον ἔτι νέος ὤν, 
ὑπὸ τοῦ πατρὸς ἐπὶ παιδείας προφάσει ἀπο‐ 
σταλείς, ἐπεθύμησα εἰς Κοπτὸν ἀναπλεύσας 
ἐκεῖθεν ἐπὶ τὸν Μέμνονα ἐλθὼν ἀκοῦσαι τὸ θαυ‐ 
μαστὸν ἐκεῖνο ἠχοῦντα πρὸς ἀνίσχοντα τὸν ἥλιον.<tr><th>10<td>ἐκείνου μὲν οὖν ἤκουσα οὐ κατὰ τὸ κοινὸν τοῖς 
πολλοῖς ἄσημόν τινα φωνήν, ἀλλά μοι καὶ 
ἔχρησεν ὁ Μέμνων αὐτὸς ἀνοίξας γε τὸ στόμα ἐν 
ἔπεσιν ἑπτά, καὶ εἴ γε μὴ περιττὸν ἦν, αὐτὰ ἂν<tr><td rowspan=2><h6>Philops</h6>. <h2>34</h2><td>ὑμῖν εἶπον τὰ ἔπη. κατὰ δὲ τὸν ἀνάπλουν ἔτυχεν<tr><td>ἡμῖν συμπλέων Μεμφίτης ἀνὴρ τῶν ἱερῶν γραμ‐ 
ματέων, θαυμάσιος τὴν σοφίαν καὶ τὴν παιδείαν 
πᾶσαν εἰδὼς τὴν Αἰγύπτιον· ἐλέγετο δὲ τρία καὶ<td class=Y rowspan=7>370<tr><th>5<td>εἴκοσιν ἔτη ἐν τοῖς ἀδύτοις ὑπόγειος ᾠκηκέναι 
μαγεύειν παιδευόμενος ὑπὸ τῆς Ἴσιδος.” 
    “Παγκράτην,” ἔφη ὁ Ἀρίγνωτος, “λέγεις 
ἐμὸν διδάσκαλον, ἄνδρα ἱερόν, ἐξυρημένον, ἐν 
ὀθονίοις, ἀεὶ νοήμονα, οὐ καθαρῶς ἑλληνίζοντα,<tr><th>10<td>ἐπιμήκη, σιμόν, πρόχειλον, ὑπόλεπτον τὰ σκέλη.” 
“Αὐτόν,” ἦ δ’ ὅς, “ἐκεῖνον τὸν Παγκράτην· καὶ τὰ 
μὲν πρῶτα ἠγνόουν ὅστις ἦν, ἐπεὶ δὲ ἑώρων 
αὐτὸν εἴ ποτε ὁρμίσαιμεν τὸ πλοῖον ἄλλα τε 
πολλὰ τεράστια ἐργαζόμενον, καὶ δὴ καὶ ἐπὶ<tr><th>15<td>κροκοδείλων ὀχούμενον καὶ συννέοντα τοῖς θηρίοις, 
τὰ δὲ ὑποπτήσσοντα καὶ σαίνοντα ταῖς οὐραῖς, 
ἔγνων ἱερόν τινα ἄνθρωπον ὄντα, κατὰ μικρὸν δὲ 
φιλοφρονούμενος ἔλαθον ἑταῖρος αὐτῷ καὶ συνή‐ 
θης γενόμενος, ὥστε πάντων ἐκοινώνει μοι τῶν<tr><th>20<td>ἀπορρήτων. 
    “Καὶ τέλος πείθει με τοὺς μὲν οἰκέτας ἅπαντας 
ἐν τῇ Μέμφιδι καταλιπεῖν, αὐτὸν δὲ μόνον ἀκο‐ 
λουθεῖν μετ’ αὐτοῦ, μὴ γὰρ ἀπορήσειν ἡμᾶς τῶν 
διακονησομένων· καὶ τὸ μετὰ τοῦτο οὕτω διή‐<tr><td><h6>Philops</h6>. <h2>35</h2><td>γομεν. ἐπειδὴ δὲ ἔλθοιμεν εἴς τι καταγώγιον, 
λαβὼν ἂν ὁ ἀνὴρ ἢ τὸν μοχλὸν τῆς θύρας ἢ τὸ 
κόρηθρον ἢ καὶ τὸ ὕπερον περιβαλὼν ἱματίοις 
ἐπειπών τινα ἐπῳδὴν ἐποίει βαδίζειν, τοῖς ἄλλοις<tr><th rowspan=2>5<td>ἅπασιν ἄνθρωπον εἶναι δοκοῦντα. τὸ δὲ ἀπιὸν 
ὕδωρ τε ἐμπίπλη καὶ ὠψώνει καὶ ἐσκεύαζεν καὶ 
πάντα δεξιῶς ὑπηρέτει καὶ διηκονεῖτο ἡμῖν· εἶτα<tr><td>ἐπειδὴ ἅλις ἔχοι τῆς διακονίας, αὖθις κόρηθρον 
τὸ κόρηθρον ἢ ὕπερον τὸ ὕπερον ἄλλην ἐπῳδὴν<td class=Y rowspan=8>372<tr><th>10<td>ἐπειπὼν ἐποίει ἄν. 
    “Τοῦτο ἐγὼ πάνυ ἐσπουδακὼς οὐκ εἶχον ὅπως 
ἐκμάθοιμι παρ’ αὐτοῦ· ἐβάσκαινε γάρ, καίτοι 
πρὸς τὰ ἄλλα προχειρότατος ὤν. μιᾷ δέ ποτε 
ἡμέρᾳ λαθὼν ἐπήκουσα τῆς ἐπῳδῆς, ἦν δὲ τρι‐<tr><th>15<td>σύλλαβος σχεδόν, ἐν σκοτεινῷ ὑποστάς. καὶ ὁ 
μὲν ᾤχετο εἰς τὴν ἀγορὰν ἐντειλάμενος τῷ ὑπέρῳ<tr><td><h6>Philops</h6>. <h2>36</h2><td>ἃ ἔδει ποιεῖν. ἐγὼ δὲ εἰς τὴν ὑστεραίαν ἐκείνου 
τι κατὰ τὴν ἀγορὰν πραγματευομένου λαβὼν τὸ 
ὕπερον σχηματίσας ὁμοίως, ἐπειπὼν τὰς συλ‐ 
λαβάς, ἐκέλευσα ὑδροφορεῖν. ἐπεὶ δὲ ἐμπλησά‐<tr><th>5<td>μενον τὸν ἀμφορέα ἐκόμισε, ‘Πέπαυσο,‘ ἔφην, 
‘καὶ μηκέτι ὑδροφόρει, ἀλλ’ ἴσθι αὖθις ὕπερον·‘ 
τὸ δὲ οὐκέτι μοι πείθεσθαι ἤθελεν, ἀλλ’ ὑδροφόρει 
ἀεί, ἄχρι δὴ ἐνέπλησεν ἡμῖν ὕδατος τὴν οἰκίαν 
ἐπαντλοῦν. ἐγὼ δὲ ἀμηχανῶν τῷ πράγματι—<tr><th>10<td>ἐδεδίειν γὰρ μὴ ὁ Παγκράτης ἐπανελθὼν ἀγα‐ 
νακτήσῃ, ὅπερ καὶ ἐγένετο—ἀξίνην λαβὼν δια‐ 
κόπτω τὸ ὕπερον εἰς δύο μέρη· τὰ δέ, ἑκάτερον 
τὸ μέρος, ἀμφορέας λαβόντα ὑδροφόρει καὶ ἀνθ’ 
ἑνὸς δύο μοι ἐγεγένηντο οἱ διάκονοι. ἐν τούτῳ καὶ<tr><th>15<td>ὁ Παγκράτης ἐφίσταται καὶ συνεὶς τὸ γενόμενον 
ἐκεῖνα μὲν αὖθις ἐποίησε ξύλα, ὥσπερ ἦν πρὸ 
τῆς ἐπῳδῆς, αὐτὸς δὲ ἀπολιπών με λαθὼν οὐκ 
οἶδ’ ὅποι ἀφανὴς ᾤχετο ἀπιών.” 
    “Νῦν οὖν,” ἔφη ὁ Δεινόμαχος, “οἶσθα κἂν<tr><th rowspan=2>20<td>ἐκεῖνο, ἄνθρωπον ποιεῖν ἐκ τοῦ ὑπέρου;” “Νὴ 
Δί’,” ἦ δ’ ὅς, “ἐξ ἡμισείας γε· οὐκέτι γὰρ εἰς τὸ<tr><td>ἀρχαῖον οἷόν τέ μοι ἀπάγειν αὐτό, ἢν ἅπαξ 
γένηται ὑδροφόρος, ἀλλὰ δεήσει ἡμῖν ἐπικλυσθῆ‐ 
ναι τὴν οἰκίαν ἐπαντλουμένην.”<td class=Y rowspan=8>374<tr><td><h6>Philops</h6>. <h2>37</h2><td>    “Οὐ παύσεσθε,” ἦν δ’ ἐγώ, “τὰ τοιαῦτα τερα‐ 
τολογοῦντες γέροντες ἄνδρες; εἰ δὲ μή, ἀλλὰ κἂν 
τούτων γε τῶν μειρακίων ἕνεκα εἰς ἄλλον τινὰ 
καιρὸν ὑπερβάλλεσθε τὰς παραδόξους ταύτας<tr><th>5<td>καὶ φοβερὰς διηγήσεις, μή πως λάθωσιν ἡμῖν 
ἐμπλησθέντες δειμάτων καὶ ἀλλοκότων μυθο‐ 
λογημάτων. φείδεσθαι οὖν χρὴ αὐτῶν μηδὲ 
τοιαῦτα ἐθίζειν ἀκούειν, ἃ διὰ παντὸς τοῦ βίου 
συνόντα ἐνοχλήσει καὶ ψοφοδεεῖς ποιήσει ποι‐<tr><th>10<td>κίλης τῆς δεισιδαιμονίας ἐμπιπλάντα.”<tr><td><h6>Philops</h6>. <h2>38</h2><td>    “Εὖ γε ὑπέμνησας,” ἦ δ’ ὃς ὁ Εὐκράτης, “εἰπὼν 
τὴν δεισιδαιμονίαν. τί γάρ σοι, ὦ Τυχιάδη, περὶ 
τῶν τοιούτων δοκεῖ, λέγω δὴ χρησμῶν καὶ θεσφά‐ 
των καὶ ὅσα θεοφορούμενοί τινες ἀναβοῶσιν ἢ ἐξ<tr><th>5<td>ἀδύτων ἀκούεται ἢ παρθένος ἔμμετρα φθεγγο‐ 
μένη προθεσπίζει τὰ μέλλοντα; ἢ δηλαδὴ καὶ 
τοῖς τοιούτοις ἀπιστήσεις; ἐγὼ δὲ ὅτι μὲν καὶ 
δακτύλιόν τινα ἱερὸν ἔχω Ἀπόλλωνος τοῦ Πυ‐ 
θίου εἰκόνα ἐκτυποῦντα τὴν σφραγῖδα καὶ οὗτος<tr><th>10<td>ὁ Ἀπόλλων φθέγγεται πρὸς ἐμέ, οὐ λέγω, μή σοι 
ἄπιστα δόξω περὶ ἐμαυτοῦ μεγαλαυχεῖσθαι· ἃ δὲ 
Ἀμφιλόχου τε ἤκουσα ἐν Μαλλῷ, τοῦ ἥρωος 
ὕπαρ διαλεχθέντος μοι καὶ συμβουλεύσαντος 
περὶ τῶν ἐμῶν, καὶ ἃ εἶδον αὐτός, ἐθέλω ὑμῖν<tr><th rowspan=2>15<td>εἰπεῖν, εἶτα ἑξῆς ἃ ἐν Περγάμῳ εἶδον καὶ ἃ<tr><td>ἤκουσα ἐν Πατάροις. 
    “Ὁπότε γὰρ ἐξ Αἰγύπτου ἐπανῄειν οἴκαδε 
ἀκούων τὸ ἐν Μαλλῷ τοῦτο μαντεῖον ἐπιφανέ‐ 
στατόν τε καὶ ἀληθέστατον εἶναι καὶ χρᾶν<td class=Y rowspan=7>376<tr><th>20<td>ἐναργῶς πρὸς ἔπος ἀποκρινόμενον οἷς ἂν ἐγ‐ 
γράψας τις εἰς τὸ γραμματεῖον παραδῷ τῷ 
προφήτῃ, καλῶς ἔχειν ἡγησάμην ἐν παράπλῳ 
πειραθῆναι τοῦ χρηστηρίου καί τι περὶ τῶν 
μελλόντων συμβουλεύσασθαι τῷ θεῷ—”<tr><td><h6>Philops</h6>. <h2>39</h2><td>    Ταῦτα ἔτι τοῦ Εὐκράτους λέγοντος ἰδὼν οἷ τὸ 
πρᾶγμα προχωρήσειν ἔμελλε καὶ ὡς οὐ μικρᾶς 
ἐνήρχετο τῆς περὶ τὰ χρηστήρια τραγῳδίας, οὐ 
δοκιμάσας μόνος ἀντιλέγειν ἅπασιν, ἀπολιπὼν<tr><th>5<td>αὐτὸν ἔτι διαπλέοντα ἐξ Αἰγύπτου εἰς τὴν Μαλ‐ 
λόν—καὶ γὰρ συνίειν ὅτι μοι ἄχθονται παρόντι 
καθάπερ ἀντισοφιστῇ τῶν ψευσμάτων—“Ἀλλ’ 
ἐγὼ ἄπειμι,” ἔφην, “Λεόντιχον ἀναζητήσων· 
δέομαι γάρ τι αὐτῷ συγγενέσθαι. ὑμεῖς δὲ<tr><th>10<td>ἐπείπερ οὐχ ἱκανὰ ἡγεῖσθε τὰ ἀνθρώπινα εἶναι, 
καὶ αὐτοὺς ἤδη τοὺς θεοὺς καλεῖτε συνεπιληψο‐ 
μένους ὑμῖν τῶν μυθολογουμένων·” καὶ ἅμα λέγων 
ἐξῄειν. οἱ δὲ ἄσμενοι ἐλευθερίας λαβόμενοι 
εἱστίων, ὡς τὸ εἰκός, αὑτοὺς καὶ ἐνεφοροῦντο τῶν<tr><th>15<td>ψευσμάτων. 
    Τοιαῦτά σοι, ὦ Φιλόκλεις, παρὰ Εὐκράτει 
ἀκούσας περίειμι νὴ τὸν Δία ὥσπερ οἱ τοῦ γλεύ‐ 
κους πιόντες ἐμπεφυσημένος τὴν γαστέρα ἐμέτου 
δεόμενος. ἡδέως δ’ ἄν ποθεν ἐπὶ πολλῷ ἐπριάμην<tr><th rowspan=2>20<td>ληθεδανόν τι φάρμακον ὧν ἤκουσα, ὡς μή τι 
κακὸν ἐργάσηταί με ἡ μνήμη αὐτῶν ἐνοικουροῦσα· 
τέρατα γοῦν καὶ δαίμονας καὶ Ἑκάτας ὁρᾶν μοι<tr><td>δοκῶ.<td class=Y rowspan=6>378<tr><th>23<td><a class=SN>ΦΙΛΟΚΛΗΣ</a><tr><td><h6>Philops</h6>. <h2>40</h2><td>    Καὶ αὐτός, ὦ Τυχιάδη, τοιοῦτόν τι ἀπέλαυσα 
τῆς διηγήσεως. φασί γέ τοι μὴ μόνον λυττᾶν καὶ 
τὸ ὕδωρ φοβεῖσθαι ὁπόσους ἂν οἱ λυττῶντες κύνες 
δάκωσιν, ἀλλὰ κἄν τινα ὁ δηχθεὶς ἄνθρωπος<tr><th>5<td>δάκῃ, ἴσα τῷ κυνὶ δύναται τὸ δῆγμα, καὶ τὰ 
αὐτὰ κἀκεῖνος φοβεῖται. καὶ σὺ τοίνυν ἔοικας 
αὐτὸς ἐν Εὐκράτους δηχθεὶς ὑπὸ πολλῶν ψευ‐ 
σμάτων μεταδεδωκέναι κἀμοὶ τοῦ δήγματος· οὕτω 
δαιμόνων μοι τὴν ψυχὴν ἐνέπλησας.<tr><th>9<td><a class=SN>ΤΥΧΙΑΔΗΣ</a><tr><th rowspan=2>10<td>    Ἀλλὰ θαρρῶμεν, ὦ φιλότης, μέγα τῶν τοιούτων 
ἀλεξιφάρμακον ἔχοντες τὴν ἀλήθειαν καὶ τὸν ἐπὶ 
πᾶσι λόγον ὀρθόν, ᾧ χρωμένους ἡμᾶς μηδὲν 
μὴ ταράξῃ τῶν κενῶν καὶ ματαίων τούτων<tr><td>ψευσμάτων.<td class=Y>380</table>
<script>
var IL = ["Line", "Section"];
document.body.onload=f();
</script>
</body>
</html>
