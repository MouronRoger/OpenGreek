<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>Aelius ARISTIDES :: Ῥοδίοις περὶ ὁμονοίας :: TLG 0284 044</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0284.htm">0284</a> 044&nbsp;:: <strong><a class=CaCo href="0284.htm">Aelius ARISTIDES</a></strong>&nbsp;:: <strong>Ῥοδίοις περὶ ὁμονοίας</strong></p>
<p class="AuthorInfo"><a class=CaCo href="0284.htm">Aelius ARISTIDES</a> <a class="CanonEpi">Rhet.</a><br />(<a class="CanonGeo">Mysius</a>: <a class="CanonDat">A.D. 2</a>)</p>
<p class="CanonVid"><a class="CaV">Scholia: Cf. <em>SCHOLIA IN AELIUM ARISTIDEM</em> (5008)</a></p>
<p class="WorkInfo"><strong>Ῥοδίοις περὶ ὁμονοίας</strong></p><p class="EditionInfo"><a class=CaE>Source: Dindorf, W. (ed.), <em>Aristides</em>, vol. 1. Leipzig: Reimer, 1829 (repr. Hildesheim: Olms, 1964): 824–844.</a></p><p class="CitationStyle">Citation: Jebb page&nbsp;&mdash; (line)</p>
<tr><td class=qS colspan=3> <tr><td class=H><td> 
Εἰ μὲν οὕτως εἶχον, ὦ ἄνδρες Ῥόδιοι, τὸ σῶμα, ὡς 
ἐγώ τε ἂν ἐβουλόμην καὶ ὑμεῖς συνεύξεσθε, αὐτὸς ἂν ὑμῖν 
διαβὰς εἰς λόγους ἦλθον πολλῶν ἕνεκα· ἐπεὶ δ’ ἴσως 
καὶ πρὸς ὑμᾶς ἀφῖκται λόγος ὡς διακείμεθα, ὑπὲρ μὲν<td class=K rowspan=5><tr><th>20<td>τῶν κατ’ ἐμαυτὸν τοῖς θεοῖς ἐπιτρέπω, δι’ οὓς καὶ εἰς 
τοῦτον ἐσώθην τὸν χρόνον· πρὸς δὲ ὑμᾶς ὑπόλοιπον ἦν 
πέμψαι τὸ βιβλίον, καὶ τοῦτον τὸν τρόπον συγγενέσθαι 
τὴν πρώτην. εἰκότως δ’ ἂν οὐ περίεργος νομιζοίμην ἐν 
πατρίδος μοίρᾳ τὴν πόλιν ὑμῶν ἄγων. Ἑλλήνων τε γὰρ<tr><th>25<td>οὐκ εἰς ἐσχάτους δοκοῦντα τελεῖν παντὸς τοῦ Ἑλληνικοῦ 
κήδεσθαι νομίζειν αὑτῷ προσήκειν οὐ μάταιος ὁ λογισμὸς, 
τῶν τε πρὸς ὑμᾶς ἰδίᾳ μοι δικαίων ὑπαρχόντων οὐδ’ ὑμεῖς 
ἐπιλέλησθε· ἀνθ’ ὧν καὶ λέγειν καὶ πράττειν ὁτιοῦν ἀξιῶν<tr><td><h2>558</h2><td>ὑπὲρ ὑμῶν δικαίως ἂν συγγνώμης τυγχάνοιμι. ὃν μὲν οὖν 
τρόπον διετέθην ἐπὶ τῇ περὶ τὸν σεισμὸν συμφορᾷ καὶ 
ὁποῖόν τινα ἐμαυτὸν παρέσχον τοῖς πρεσβεύσασιν ὑμῶν 
εἰς Αἴγυπτον κατ’ ἐκείνους τοὺς χρόνους, παρ’ αὐτῶν<tr><th>5<td>κάλλιστ’ ἂν πύθοισθε. ἀγγελλομένων δέ μοι πολλῷ δει‐ 
νοτέρων, εἰ οἷόν τε εἰπεῖν, τῶν νῦν, ὅτι ἀπιστεῖτε ὑμῖν 
αὐτοῖς καὶ διῄρησθε καὶ ταραχὰς οὐ προσηκούσας ὑμῖν 
ταράττεσθε, οὔθ’ ὅπως χρὴ πιστεύειν οὔθ’ ὅπως ἀπι‐ 
στεῖν εἶχον. οἵ τε γὰρ ἀγγέλλοντες ὑμέτεροι πολῖται καὶ<tr><th>10<td>τἄλλα τῶν ἀξιοπίστων καὶ καθ’ ὑμῶν τὸ παραδέξασθαι 
ῥᾳδίως τοιαύτας αἰτίας οὐκ ἐνῆν. εἰ μὲν οὖν περιῆν Τέρ‐ 
πανδρος ὁ Λέσβιος, ἐκεῖνον ἂν ὑμῖν συνευξάμην ἐλθεῖν· 
ἐπεὶ δὲ λόγῳ ψιλῷ δεῖ πείσαντα καταστήσασθαι τὰ 
πράγματα, ἐμαυτοῦ τὸ ἀγώνισμα ποιοῦμαι. πρῶτον μὲν<td class=Y rowspan=6>824<tr><th>15<td>οὖν ἐκεῖνο ἐνθυμήθητε ὅτι ὑπὲρ μὲν ἄλλου τινὸς πράγμα‐ 
τος οἷόν τέ ἐστι καὶ τοὺς ἐναντίους λόγους διελθεῖν, ὑπὲρ 
δὲ τῆς ὁμονοίας οὐδεὶς πώποτε ἠμφισβήτησε τὸ μὴ οὐ 
μέγιστον εἶναι τῶν ἀγαθῶν ταῖς πόλεσιν. ἀλλ’ ὑπὲρ μὲν 
τῶν πολιτειῶν αὐτῶν καὶ τῶν ἐν αὐταῖς νομίμων χωρὶς<tr><th>20<td>ἕκαστοι φρονοῦσι, τὸ δ’ ἐν ἁπάσῃ τῇ πολιτείᾳ μηδὲν 
ἐναντιώτερον εἶναι στάσεως μηδ’ ὅ τι μᾶλλον τοῖς καθε‐ 
στηκόσι λυμαίνεται, τουτὶ δ’ ὡσπερεὶ μιᾷ φωνῇ νενίκηκε. 
καίτοι πῶς οὐκ ἄτοπον περὶ αὐτοῦ μὲν τούτου πάντας 
συμφρονεῖν, ὡς καλὸν ἡ ὁμόνοια καὶ σωτήριον, ταύτης<tr><th>25<td>δὲ ἀμελήσαντας ἐρίζειν ἀλλήλοις ἀξιοῦν, καὶ ταῦτα ἀνή‐ 
νυτα, καὶ τὰ μηδενὶ τῶν ἄλλων Ἑλλήνων ἢ βαρβάρων 
ἀγνοεῖν ἔχοντα καλῶς, ταῦτα ἐκφυγεῖν Ῥοδίους; 
    Οὐ μὴν οὐδ’ εἰδέναι μὲν φάσκειν, ἑκόντας δὲ ὀλιγω‐ 
ρεῖν τῆς σωτηρίας ἀνθρώπινον. ἥδιστα δ’ ἄν μοι δοκῶ<tr><th>30<td>τοῦτ’ ἐπιτιμηθῆναι, ὡς ἀρχαῖα λέγων καὶ οὐδ’ ὁτιοῦν 
καινὸν εὑρηκώς. πῶς γὰρ οὐκ ἄτοπον τῷ μὲν λέγοντι μέμ‐ 
φεσθαι ὡς λίαν γνώριμα καὶ παλαιὰ καὶ πᾶσι δοκοῦντα 
συμβουλεύει, αὐτοὺς δὲ μὴ τολμᾶν χρῆσθαι τοῖς οὕτω 
φανεροῖς, ἀλλὰ μὴ μόνον πρὸς αὑτοὺς στασιαστικῶς ἔχειν,<tr><th rowspan=2>35<td>ἀλλὰ καὶ παντὶ τῷ μέχρι τούτου χρόνῳ διαφέρεσθαι; ἐγὼ 
δ’ οὔτε τὸν σύμβουλον οὔτε τοὺς χρωμένους ἡγοῦμαι<tr><td>τοῦτο δεῖν σκοπεῖν, τὸν μὲν ὅπως ἐρεῖ ταῦτα ἃ μηδεὶς,<td class=Y rowspan=7>825<tr><td><h2>559</h2><td>τοὺς δ’ ὅπως ἀκούσονται ταῦθ’ ἃ μὴ πρότερον, ἀλλ’ ὅ 
τι μέλλει κοινῆ συνοίσειν, τοῦτο καὶ λέγειν προαιρεῖσθαι. 
οὐδὲ γὰρ ἐν ταῖς τοῦ σώματος χρείαις τοῦθ’ ἡμῶν ἕκα‐ 
στος ἐσπούδακεν, ὅπως τι καινὸν ἀκούσεται, ἀλλ’ οὗτος<tr><th>5<td>ἄριστος ἰατρὸς ὅστις ἂν ὑγιεῖς ποιεῖν ἐπίστηται· οὐδ’ 
ἔσθ’ ὅστις ὑμῶν ἀγανακτήσει, ἐὰν διὰ τῶν αὐτῶν σωθῆ 
δι’ ὧν τις ἤδη καὶ πρότερον. οὐ μὴν ἀλλ’ ἔγωγε βουλοί‐ 
μην ἂν ὥσπερ κἀνταῦθ’ ὑμῖν ἔχειν ἡγοῦμαι χαρίσασθαι 
τῷ τι καὶ πλεῖον ἂν εἰπεῖν ὧν οἱ πρὸ ἡμῶν τοῖς ὁμοίοις<tr><th>10<td>ἐγκεχειρηκότες, οὕτως καὶ ὑμᾶς ὑμῖν αὐτοῖς ἐθελῆσαι χα‐ 
ρίσασθαι καὶ μὴ μόνον τὸν χρόνον τοῦτον ὃν νῦν ἀκροᾶ‐ 
σθε τούτου τοῦ λόγου ταὐτὰ φρονῆσαι περὶ τῶν λεγομέ‐ 
νων, [ἀλλὰ καὶ ἐν τοῖς μετὰ ταῦτα]—πείσεσθε γὰρ 
σαφῶς αὐτῷ, εὖ οἶδα ἐγὼ τὴν ὑμετέραν δεξιότητα καὶ<tr><th>15<td>φιληκοΐαν—ἀλλὰ καὶ περὶ τῶν πρὸς ὑμᾶς αὐτοὺς μιᾷ 
γνώμῃ τὸ λοιπὸν χρῆσθαι καὶ τὴν ἔργῳ πίστιν ὡς ἥσθητε 
τῷ λόγῳ προσθεῖναι. οἶμαι δὲ ἅπαντας ἂν ὑμᾶς συμφῆ‐ 
σαι, ὥσπερ τῶν ἐν τοῖς δικαστηρίοις λόγων τούτους ἀλη‐ 
θεστάτους ἡγεῖσθε, ὧν ἂν πλεῖστοι καὶ γνωριμώτατοι<tr><th>20<td>μάρτυρες ὦσιν, οὕτως καὶ τῶν εἰς συμβουλὴν ἡκόντων 
οἷς ἂν πλεῖστοι καὶ σπουδαιότατοι μάρτυρες ὦσι, τούτοις 
μάλιστα χρῆναι πιστεύειν. τοῦτο τοίνυν εἰς Ὅμηρον τὸν 
κοινὸν τῶν Ἑλλήνων σύμβουλον καὶ προστάτην ἀνενέγ‐ 
κατε, ὃς ἐποίησε τὸν σοφώτατον τῶν τότε Ἑλλήνων τῇ<tr><th rowspan=2>25<td>Ναυσικάᾳ συνευχόμενον ἔτ’ οὔσῃ κόρῃ ἄνδρα τε καὶ οἶκον<tr><td>καὶ ὁμοφροσύνην ὀπάσαι τοὺς θεοὺς αὐτοῖς· 
<div class=QU></div>Οὐ μὲν γὰρ τοῦδε κρεῖσσον καὶ ἄρειον, 
    ἢ ὅθ’ ὁμοφρονέοντε νοήμασιν οἶκον ἔχητον 
    ἀνὴρ ἠδὲ γυνή· πόλλ’ ἄλγεα δυσμενέεσσι,<td class=Y rowspan=7>826<tr><th>30<td>    χάρματα δ’ εὐμενέτησι· μάλιστα δέ τ’ ἔκλυον αὐτοῦ. 
καίτοι μὴ νομίζετε ἑτέρως μὲν ἂν μίαν οἰκίαν καλῶς οἰ‐ 
κῆσαι, ἑτέρως δ’ ἂν πόλιν τὴν πᾶσαν, ἀλλ’ εἰ μία τῶν 
καθ’ ἕνα ἐστὶν οἰκιῶν σωτηρία τὸ ταὐτὰ φρονεῖν, πολὺ 
μᾶλλον τὰς πόλεις οὕτω δεῖν ἔχειν, ὅσῳ μιᾶς μὲν οἰκίας<tr><th>35<td>διαστάσης εὐκόλως ἴασις εὑρίσκεται, πόλεως δὲ οὐδ’ εὑ‐ 
ρεῖν ῥᾳδία γίγνεται· καὶ μιᾶς μὲν οἰκίας εὖ τε καὶ χεῖρον<tr><td><h2>560</h2><td>πραττούσης μικρὸν ὄφελος τοῖς ἅπασι, κοινῇ δὲ εὐθενοῦν‐ 
τας καὶ τοῖς ἰδίοις οἴκοις ἄμεινον πράττειν εἰκός ἐστιν. 
εἰ τοίνυν καὶ τοῖς μέλλουσιν οἰκήσειν οἰκίαν ἤδη συνεύ‐ 
χεσθαι καιρὸν ἡγεῖτο ὁ σύμβουλος περὶ τῆς ὁμονοίας, ἦ<tr><th>5<td>που τούς γε ἐκ παλαιοῦ πόλιν οἰκοῦντας καὶ ταύτην οὕ‐ 
τως ἐπιφανῆ πάντα τἄλλα δεύτερα τούτου νομιστέον αὐτοῖς. 
    Εἶεν. τριχῆ γὰρ δὴ διαστησώμεθα, καὶ θεωρήσαν‐ 
τες μίαν οἰκίαν ἐκ πόλεως πρῶτον, εἶτα εἰς ἄνδρα ἕνα 
ἀναβῶμεν τῷ λόγῳ καὶ σκεψώμεθα ποῖός τις ᾧ τις οὐκ<tr><th>10<td>ἂν αἰσχύναιτο ὁμοιούμενος. ἀλλ’ ἐνταῦθα καὶ μάλιστ’ ἂν 
κατίδοιμεν τὸ διαπεφευγὸς τῆς ὁμονοίας ἀγαθόν. τίς γὰρ 
οὕτως ἔξω τοῦ φρονεῖν ἢ τίς οὕτως ἄπειρος τῶν ἐν τῇ 
φύσει ὅστις ἂν τὸν εἰκῆ καὶ ῥᾳδίως μεταβαλλόμενον καὶ 
μηδέποτε ἐν ταὐτῷ μένοντα μηδὲ ἃ γνοίη φυλάττοντα<tr><th rowspan=2>15<td>τοῦ διὰ τέλους χρηστοῦ καὶ βεβαίου προέλοιτ’ ἂν εἰς χρῆ‐ 
σιν; οἷον τίς ἂν ἢ κηδεῦσαι τῷ τοιούτῳ πρὸ τοῦ ἑτέρου<tr><td>βούλοιτο, ἢ συμβαλεῖν, ἢ συσκηνῶσαι, ἤ τι τῶν πᾶσι κοι‐ 
νῶν, ὁπόσαι πράξεις κατ’ ἀνθρώπους μετασχεῖν, ὅστις 
μηδ’ αὐτὸς οἶδεν ὃ βούλεται, ἀλλ’ ὥσπερ Εὔριπος ἄνω<td class=Y rowspan=7>827<tr><th>20<td>καὶ κάτω φέρεται, πολεμῶν καὶ στασιάζων αὐτὸς ἑαυτῷ; 
οὐκοῦν ὅ γ’ ἐναντίος τούτῳ νικᾷ πᾶσι τοῖς κριταῖς, ὅστις 
ἁπλοῦς, γενναῖος, ἀψευδὴς, ταὐτὰ γιγνώσκων περὶ τῶν 
αὐτῶν, ὁμονοῶν ὡς οἷόν τε μάλιστα αὐτὸς αὑτῷ. πῶς 
οὖν οὐκ ἄτοπον δυοῖν ἀνδροῖν ὑποκειμένοιν, τοῦ μὲν<tr><th>25<td>κατὰ τὴν στασιάζουσαν πόλιν, τοῦ δὲ ὡς δεῖ τὴν ὁμο‐ 
νοοῦσαν ἔχειν, τὸν μὲν ὡς ἀνίατον κακίζοντας, τῷ δὲ ὡς 
ἀρίστῳ τιθεμένους μὴ διασώσασθαι τὸ εἰκὸς, ἀλλ’ ᾧ τις 
ἀπεύξαιτ’ ἂν μὴ συντυχεῖν, πῶς χρὴ τοῦτον εἰς τὰ κοινὰ 
φανῆναι μιμουμένους; καὶ μὴν οὐδὲν ὄνειδος τοῖς ἰδιώταις<tr><th>30<td>οὕτως προσήκει φεύγειν ὡς πόλει κοινῇ. ὅσῳ γὰρ μεῖζον 
τὸ σχῆμα καὶ ὅσῳ πλείους οἱ συνεισόμενοι, τοσούτῳ μᾶλ‐ 
λον καθαρεύειν ἁπάντων εἰκός ἐστι τῶν αἰσχρῶν. χωρὶς 
δὲ τούτων οὐδὲ ὁ κίνδυνος παραπλήσιος. ἰδιώτης μὲν γὰρ 
οὐχ ἑστὼς τὴν γνώμην οὐδὲν μᾶλλον αὐτόχειρ αὑτοῦ γίγνε‐<tr><th>35<td>ται, ἀλλ’ ὅσον δοκεῖν εἶναι φαῦλος, τοσοῦτον ζημιοῦται· 
πόλις δὲ διεστῶσα πρῶτον μὲν διπλῆν φέρεται τὴν ἄνοιαν,<tr><td><h2>561</h2><td>ἔπειθ’ ἃ ποιεῖ πάσχουσα ἀναφαίνεται, καὶ τὴν δίκην ἐπ’ 
αὐτῶν δίδωσι τῶν πραγμάτων. ἅ μοι δοκεῖ καὶ Ἡσίοδος 
προορώμενος τὰς ἔριδας πάσας πόρρωθεν κωλύειν, ἥτις 
μὴ πρὸς ἔργον παρακαλεῖ· εἰκότως. οὐ γάρ ἐστιν οὐ σίδη‐<tr><th rowspan=2>5<td>ρος, οὐ χαράκωμα, οὐχ ὅπλον οὐδὲν φοβερὸν ταῖς πόλε‐<tr><td>σιν, ἂν εὖ φρονεῖν ἐθέλωσι μόνον· ἀλλὰ καὶ ταῦτα ὑπὸ 
τῆς ἀνοίας καθ’ αὑτῶν ἰσχυρὰ ποιοῦσιν οἱ πολλοί. τὰ 
μὲν τοίνυν ἄλλα παροφθέντα ἐπίκαιρον ποιεῖ τὴν ζημίαν 
καὶ οὐ πάσαις ταῖς ψήφοις ἡμάρτηται, τὸ δ’ ἐπ’ ἀλλή‐<td class=Y rowspan=5>828<tr><th>10<td>λους τρέπεσθαι καὶ τὴν ἐπὶ τῇ κοινῇ σωτηρίᾳ κατοικίαν 
γενομένην ταύτην διαλύοντας καὶ διασπῶντας τὰ αὑτῶν 
εὖ τίθεσθαι νομίζειν ἑκάστους ἐξαίρει πᾶσαν ἀνθρώπων 
ἄνοιαν· τοσοῦτον ὑπερβάλλει. 
    Καὶ μὴν οὐδὲ Σόλωνος ἔξω τοῦ καιροῦ ποιεῖν ἄν<tr><th>15<td>μοι δοκῶ μνησθεὶς, ἄλλως τε καὶ οὗ νόμων καὶ πολιτείας 
ἐξετασμός. ἐκεῖνος τοίνυν ἐν τοῖς ἐλεγείοις διεξιὼν περὶ τῶν 
αὑτῷ πεπολιτευμένων ἐπὶ τούτῳ μάλιστα πάντων σεμνύ‐ 
νεται, τῷ καταμῖξαι τὸν δῆμον πρὸς τοὺς δυνατοὺς, 
ὅπως ἂν μιᾷ γνώμῃ τὴν πόλιν οἰκῶσι, μηδέτεροι πλεῖον<tr><th>20<td>ἰσχύοντες ἢ κοινῇ συμφέρει. καίτοι τοῦτ’ ἐστὶν οὐ μόνον 
προτρέποντος εἰς ὁμόνοιαν, ἀλλὰ καὶ δεικνύντος ὅπως αὐ‐ 
τὴν κτᾶσθαι προσήκει. καὶ τί δεῖ καθ’ ἑκάστους λέγειν; 
οὐ γάρ ἐστιν οὐ ποιητὴς, οὐ νομοθέτης, οὐ ῥήτωρ, ὅστις 
ὡς ἔπος εἰπεῖν ἄλλοθέν ποθεν ἄρχεται, οὐδ’ ἄλλο τι<tr><th rowspan=2>25<td>πρεσβεύει τῆς πρὸς ἀλλήλους φιλίας καὶ πίστεως· εἰκότως 
καὶ ἀναγκαίως. εἰ γὰρ τῶν συμμάχων οὗτοι πιστότατοι 
καὶ ἀναγκαιότατοι οἵτινες ἂν τὸν αὐτὸν ἐχθρὸν καὶ φίλον<tr><td>νομίζωσιν, ἦ που σφᾶς γε αὐτοὺς ὡς ἐχθροὺς προσορᾶν 
οὐ σωτήριον. τίσι γὰρ καὶ χρῆσθαι τῶν ἔξω δυνατὸν τοὺς<td class=Y rowspan=8>829<tr><th>30<td>αὑτοῖς οὐκ ἔχοντας; γνοίη δ’ ἄν τις καὶ τῇ προσηγορίᾳ 
τεκμαιρόμενος, μόνον γοῦν τοῦτο νόσημα πόλεως κέκλη‐ 
ται. καίτοι πῶς οὐκ ἄτοπον τῶν μὲν ἐν τοῖς σώμασιν 
ἀρρωστημάτων, ἃ μέρει τινὶ λυμαίνεται, τοσαύτην πρό‐ 
νοιαν ἔχειν ὥστε τάχιστα παύεσθαι, τῶν δὲ ἀπολλύντων<tr><th>35<td>δημοσίᾳ τὰς πόλεις μὴ τὴν ταχίστην ἀπαλλαγὴν ζητεῖν,<tr><td><h2>562</h2><td>ἀλλ’ ὅπως ὅτι πλεῖστα γενήσεται, καὶ τῶν μὲν ἀκουσίων 
ἀποτροπὰς αἰτεῖν τοὺς θεοὺς, οἷον λιμοῦ καὶ λοιμοῦ καὶ 
τῶν τοιούτων, ἃ δὲ μείζω μὲν τούτων κακοῖ, τῷ δ’ εὖ 
φρονεῖν ἔστι θεραπεῦσαι, ταῦτα μὴ βούλεσθαι; πότερον<tr><th>5<td>οὖν οὐδ’ εἴχεσθαι φήσετε ὑπὲρ τῆς ὁμονοίας; τί ποτ’ οὖν 
ἄλλο ὑμῖν αὐτοῖς ἀγαθὸν συνεύξεσθε; ἀλλὰ νὴ Δία τοῦτό 
γε ποιεῖν προθύμως; οὐκοῦν ἄτοπον τοὺς μὲν θεοὺς ἐνο‐ 
χλεῖν, αὐτοὺς δὲ μὴ βούλεσθαι πράττειν ἅ γ’ ἐφ’ ὑμῖν εἶναι 
δοκεῖ τοῖς θεοῖς αὐτοῖς; καὶ μὴν εἴ γε τοῖς σώμασιν αὗται<tr><th>10<td>βαρύταται τῶν νόσων καὶ πλείστης δέονται τῆς ἐπιμελείας 
αἵτινες ἂν τῶν ἐντὸς ἅψωνται, πῶς οὐ καὶ πόλει ταῦτ’ 
εἶναι τῶν ἀτυχημάτων ἔσχατα χρὴ δοκεῖν ὑφ’ ὧν εἴσω 
φθείρεται; ἢ πολεμίους μὲν εἴσω τείχους παρελθόντας φο‐ 
βερωτέρους κρίνομεν, αὐτοὺς δὲ ἐν μέσῃ τῇ πόλει πολε‐<tr><th>15<td>μεῖν ἀλλήλοις μικρόν τι νομιοῦμεν εἶναι; καὶ μὴν οὐδ’ 
ἐκεῖνον ἀποδέξομαι τὸν λόγον, ὡς ἄρα στάσις ἐμφύλιος 
τοσούτῳ πολέμου χαλεπώτερον, ὅσῳ πόλεμος εἰρήνης. ὁρῶ 
γὰρ πόλεμον μὲν εἰρήνης πολλάκις αἱρετώτερον συμβαί‐ 
νοντα, στάσιν δὲ ὁμονοίας οὐδέποτε. πολεμήσασι μὲν γὰρ<tr><th rowspan=2>20<td>ἤδη πολλοῖς συνήνεγκε καὶ εἰς χρημάτων κτῆσιν καὶ πρὸς 
δόξαν καὶ πρὸς ἰσχὺν καὶ πάνθ’ ὅς’ ἂν εἴποι τις, στά‐ 
σει δὲ καὶ μίσει πρὸς ἀλλήλους χρώμενοι οὐδένες πώποτε<tr><td>τῶν ὄντων ἀγαθῶν ἀπώναντο, τοσοῦτον ἀπέσχον τοῦ 
προσκτήσασθαί γε ἕτερα. συνελόντι δ’ εἰπεῖν εἰρήνης μὲν<td class=Y rowspan=8>830<tr><th>25<td>ὑπαρχούσης τοσούτῳ χεῖρον στασιάζειν ἢ πολεμεῖν ἐπαρ‐ 
θῆναι, ὅσῳ χεῖρον ἑαυτοὺς κακῶς ποιεῖν ἢ ἑτέρους. ἐν 
πολέμῳ δὲ τὸ αὐτὸ τοῦτο τοσούτῳ χεῖρον, ὅσῳ πόλεμος 
εἰρήνης. καὶ μὴν οὐ νῦν μὲν δοκεῖ, πρότερον δ’ οὐκ ἐδό‐ 
κει τῶν κακῶν ἔσχατον εἶναι. τοσούτῳ γὰρ μετριώτερον<tr><th>30<td>στάσεως ἡ τυραννὶς, ὅσῳ πρῶτον μὲν κουφότερον εἷς κα‐ 
κῶς ποιῶν πόλιν ἢ πάντες κύκλῳ, ἔπειτα ἐλευθερῶσαι μὲν 
πόλιν ὥστε στασιάζειν οὐδεὶς πώποτ’ εὖ φρονῶν ἠξίωσεν, 
ὑπὲρ δὲ τοῦ μὴ στασιάζειν τυράννους ἤδη τινὲς ἐξεπίτη‐ 
δες ἐστήσαντο. καὶ μετὰ μέν γε τυράννου καὶ νόμους θεῖ‐<tr><th>35<td>ναι τῶν νομοθετῶν αὐτῶν ἤδη τινὲς εἶπον προσφέρειν,<tr><td><h2>563</h2><td>στάσει δ’ ἢ συστῆναι τὸ πρῶτον ἢ συμμεῖναι πολιτείαν 
οὐδενὶ πώποτ’ ἔδοξεν ἐγχωρεῖν. καὶ μὴν τυραννούμεναι μὲν 
τῶν πόλεων ἤδη τινὲς εἴς τε μέγεθος καὶ κατασκευὴν 
ἐπέδοσαν, στάσει δὲ οἵτινες οὐκ ἐφθάρησαν οὐκ ἂν ἔχοι‐<tr><th>5<td>μεν εὑρεῖν. καίτοι πῶς εἰκὸς τοῖς μὲν τοὺς τυράννους 
ἀποκτιννύουσι δωρεὰς προειρηκέναι, τοῖς δὲ τὰς στάσεις 
καταλύουσι μηδὲ ὅσον πείθεσθαι βούλεσθαι; 
    Ὑμεῖς τοίνυν σεμνύνεσθε ὡς ὄντες ἐλεύθεροι καὶ τὴν 
δημοκρατίαν οὕτως ἐπαινεῖτε ὥστε μηδ’ ἂν ἀθάνατοι δέ‐<tr><th>10<td>ξαισθε γενέσθαι, εἰ μή τις ὑμᾶς ἐπὶ ταύτης ἐάσει μένειν 
τῆς πολιτείας. καίτοι πῶς οὐκ ἄλογον αὐτὴν μὲν οὕτω 
τιμᾶν, ταύτῃ δ’ ἐπηρεάζοντας μὴ θέλειν συνεῖναι, καὶ 
μοναρχίαν μὲν εἴ τις κατασκευάζοιτο, πικρῶς ἂν ἔχειν, ὃ 
δὲ τούτου τοσούτοις ὅσοις εἶπον δέδεικται χαλεπώτερον,<tr><th rowspan=2>15<td>τοῦτ’ αὔξειν ἑκόντας, καὶ μηδ’ ἐκεῖνο δύνασθαι λογί‐<tr><td>σασθαι ὡς οὐκ ἔστιν ὅπως, εἰ ταῦθ’ οὕτω πρόεισιν, οὐ 
κινδυνεύσετ’ ἀποστερηθῆναι τῆς δοκούσης ταύτης ἐλευ‐ 
θερίας· κἂν μὴ ἑκόντες ἐπιστρέψητε, ἄλλος ἀφίξεται ὅστις 
ὑμᾶς σώσει πρὸς βίαν. ὡς οὔτ’ ἀγνοεῖν τὰ τοιαῦτα τοῖς<td class=Y rowspan=7>831<tr><th>20<td>ἄρχουσι θεσμὸς οὔτ’ ἐν μηδενὶ ποιεῖσθαι λόγῳ. ὥστε εἰ 
μηδενὸς ἄλλου χάριν, τοῦ γ’ ὄντες ἐλεύθεροι ποιεῖν ὅ τι 
βούλεσθε, τῶν νυνὶ τούτων ἀπόστητε, ἵνα μὴ φοβῆσθε 
ἅμα ὅσον νῦν θαρρεῖτε καὶ μὴ φιλοτιμίαν ἀρχαίαν ἀπο‐ 
βάλητε. ἔστι δὴ τοῦ παρεληλυθότος χρόνου τοῦτ’ ἀπο‐<tr><th>25<td>λαύειν, παραδείγμασι τοῖς γνωριμωτάτοις χρωμένους εἰς τὰ 
παρόντα, καὶ ταῦτα πρὸς μὲν ἄλλους τινὰς διεξιέναι μει‐ 
ρακιῶδες ἂν ἦν ἴσως, πρὸς δὲ ὑμᾶς καθαρῶς ὄντας Ἕλ‐ 
ληνας καὶ τεθραμμένους ἐκ παίδων ἐν τούτοις οὐκ ἄχρη‐ 
στον. τοῦτο μὲν τοίνυν εἰς τὴν τῶν Λακεδαιμονίων πόλιν<tr><th>30<td>ἀποβλέψατε, ὁμόφυλον ὑμῖν οὖσαν, ἣ μέχρι μὲν ἐστασία‐ 
ζεν, οὐδεμιᾶς τῶν προσοίκων βελτίων ἦν, ἀλλὰ καὶ πο‐ 
λεμοῦσα ἡττᾶτο, ὡς λέγεται, τὰ πολλά· ἐπεὶ δὲ κατέστη 
διὰ τῶν Λυκούργου λόγων καὶ νόμων, ἡγεῖτο τῶν Ἑλλή‐ 
νων καὶ κατὰ πόλεις καὶ κοινῇ. αὖθις δὲ τὸ τῶν Ἀθη‐<tr><td><h2>564</h2><td>ναίων θεωρήσατε, οἳ στασιάζοντες μὲν οὔτε σφίσιν αὐ‐ 
τοῖς οὔτε ἑτέροις ἠδύναντ’ εἶναι χρήσιμοι, ἐπεὶ δὲ τῶν 
τυράννων ἀπαλλαγέντες ὡμονόησαν πρὸς ἀλλήλους, οὐ 
μόνον τὴν πόλιν, ἀλλὰ καὶ τὴν Ἑλλάδα ἠλευθέρωσαν ἐν<tr><th>5<td>τοῖς μεγίστοις καιροῖς. παραλαβόντες δὲ τὴν ἀρχὴν, ἕως 
μὲν μίαν γνώμην εἶχον, ἀντεῖχον μικροῦ δεῖν ἅπασιν ἀν‐ 
θρώποις καὶ κατὰ γῆν καὶ κατὰ θάλατταν, ἐπεὶ δὲ διέ‐ 
στησαν, τὰ μὲν τείχη κατέσκαψαν, τὰς δὲ ναῦς παρέδω‐ 
καν. καὶ τοῦτο τοσοῦτον ἀτύχημα ἀτυχήσας ὁ δῆμος ἐκπε‐<tr><th rowspan=2>10<td>σὼν καὶ κατελθὼν αὖθις, ἐξὸν αὐτῷ τιμωρήσασθαι τοὺς 
ἐπαναστάντας καὶ πρὸς οὓς παρετάξαντο, ὁμονοεῖν εἵλετο,<tr><td>τὴν κοινὴν τῆς πόλεως σωτηρίαν προτέραν τῶν ἰδίων 
ἐγκλημάτων ποιησάμενος. καὶ γάρ τοι πάλιν εἰς τὰ 
πράγματ’ εἰσῆλθε, καὶ προὔστη τῶν Ἑλλήνων σχεδὸν ἐν<td class=Y rowspan=6>832<tr><th>15<td>μέρει πάντων. τοσοῦτον κακὸν ἡ στάσις ταῖς πόλεσι καὶ 
τοσοῦτον ἀγαθὸν τὸ θέλειν ὡς τάχιστα παύσασθαι. εἰ δὲ 
δεῖ καὶ τῶν ὑμετέρων προγόνων Ἀργείων ἀναμνησθῆναι, 
λέγεται καὶ τούτους ταραχθέντας ἐν ἀλλήλοις, Ἀθηναίων 
πρέσβεων ἀφικομένων ὡς αὐτοὺς καὶ διδαξάντων ὡς αὐτοὶ<tr><th>20<td>τὰ σφέτερ’ αὐτῶν ἔθεντο, ὑπακοῦσαι καὶ τὴν στάσιν 
ἐκποδὼν ἀνελόντας πάλιν εἰς ταυτὸν ἐλθεῖν. νῦν τοίνυν, 
ὦ ἄνδρες Ῥόδιοι, παρὰ πασῶν τῶν πόλεων τούτων χρὴ 
νομίζειν πρεσβείαν κοινὴν ἥκειν ὡς ὑμᾶς ἐπὶ τὰς διαλύ‐ 
σεις προκαλουμένην, προηγορεῖν δὲ ἡμᾶς συνδεομένους ἃ<tr><th>25<td>νομίζομεν πάντη βέλτιστα ὑμῖν εἶναι. καὶ μὴν οὐ ταυτόν 
γε τοῖς Ἀθηναίοις ὑμᾶς ποιῆσαι δεῖ οὐδὲ τοῖς ἐφ’ ὑμᾶς 
δανεισαμένοις συνεκτῖσαι τάλαντα ὅσα δὴ σημεῖον τῆς 
πίστεως, ἀλλ’ ἀζήμιος ἡ σωφροσύνη πρόκειται τούτων τε 
ὧν εἶπον ἐνθυμουμένοις καὶ μηκέτ’ εἰς πόλιν μίαν ἢ<tr><th>30<td>δευτέραν βλέπουσιν, ἀλλ’ εἰς τὰ κοινὰ τῶν Ἑλλήνων 
πράγματα καὶ πάσας τὰς πόλεις τὰς Ἑλληνίδας, αἷς οὔτε 
φάλαγγες ὁπλιτῶν ἐναντίον οὔθ’ ἱππέων πλῆθος οὔτ’ 
ἄλλ’ οὐδὲν τῶν δοκούντων εἶναι φοβερῶν, ἀλλ’ ἡ κατ’ 
ἀλλήλων στάσις καὶ ἀπιστία καὶ τὸ μήτε κοινῇ ταυτὸν<tr><th>35<td>φρονεῖν μήτ’ αὖ καθ’ ἑκάστους ὑγιαίνειν αἴτιον τῆς 
τοσαύτης μεταβολῆς ἐγένετο. καὶ μηδεὶς ὑμῶν ἐν ἀδείᾳ<tr><td><h2>565</h2><td>ποιείσθω τὸ τοὺς καιροὺς ἑτέρους εἶναι, ἀλλ’ ἐκεῖνο κοι‐ 
νὸν ἐνθυμείσθω κατὰ πάσης στάσεως ὅτι τῶν παρόντων 
ἀγαθῶν ἀεὶ πέφυκεν ἀποστερεῖν. χωρὶς δὲ τούτων, ὦ ἄν‐ 
δρες Ῥόδιοι, καὶ ἡ συμφορὰ μείζων, εἰ τοιούτων καιρῶν<td class=Y rowspan=6>833<tr><th>5<td>ἐν οἷς φόβος μὲν οὐδεὶς οὐδὲ κίνδυνος, εὐδαιμονίας δὲ 
ἀπολαύειν ὁπόσης τις βούλεται πάρεστι, τὸ ἐπιβάλλον ἐφ’ 
ὑμᾶς μέρος ὥσπερ θεωρικοῦ προήσεσθε ἐξεπίτηδες. μέχρι 
μὲν γὰρ διειστήκει τὰ τῶν Ἑλλήνων, εἰκὸς ἦν συνοίσειν 
καὶ τοὺς μὲν ταῦτα, τοὺς δὲ ἐκεῖνα ὑμῶν αἱρεῖσθαι. νῦν<tr><th>10<td>δὲ τίς ἢ στάσεως ἀφορμὴ, ἢ ῥᾳστώνης οὐκ ἐξουσία; οὐ 
κοινὴ μὲν ἅπασα γῆ, βασιλεὺς δὲ εἷς, νόμοι δὲ κοινοὶ 
πᾶσι, πολιτεύεσθαι δὲ καὶ σιωπᾶν καὶ ἀπαίρειν καὶ μέ‐ 
νειν ἄδεια ὁπόσην τις βούλεται; τί οὖν δεῖ κακῶν ἐπεισ‐ 
άκτων, ἢ μανίας τοῖς πᾶσι περιττῆς;<tr><th>15<td>    Ἀλλὰ γὰρ οὐχ ὡς ἔσχατον ἡ στάσις τῶν κακῶν δεῖ‐ 
ξαι χαλεπώτατον, ἀλλ’ ὅπως αὐτῆς ἀπαλλάξεσθε, τοῦτ’ 
ἴσως ἔργον εὑρεῖν. οὐ γὰρ ἀγνοίᾳ τοῦ συμφέροντος ἁμαρ‐ 
τάνειν μοι δοκεῖτε τοσοῦτον, ὅσον, εἰ οἷόν τε εἰπεῖν, ἀπο‐ 
νοίᾳ τινὶ καὶ τῶν διαφορῶν ἑκόντες ἡττώμενοι. λέγω δὴ<tr><th>20<td>κεφάλαιον, πρῶτον μὲν ὀργὴν ἅπασαν ἀπελθεῖν ἐκποδὼν 
ὡσπερεὶ πολιορκίαν, τὰ ἑαυτῆς ἔχουσαν· ὡς οὐ τῷ θυμῷ 
κάλλιστα τὰ πράγματα κρίνεται. ἔπειτα φθόνον καὶ πλεο‐ 
νεξίαν ἑκατέρωθεν περιελεῖν· φθόνον μὲν λέγω τῶν ἐλατ‐ 
τόνων τοῖς μείζοσι, πλεονεξίαν δὲ εἰς τοὺς ἥττους τῶν<tr><th rowspan=2>25<td>μειζόνων· συνελόντι δ’ εἰπεῖν οἰκίας σχῆμα καὶ τύπον 
μιμήσασθαι. τί δὴ τοῦτ’ ἐστίν; εἰσὶν ἄρχοντες ἐν οἰκίᾳ, 
πατέρες παίδων καὶ δούλων δεσπόται. πῶς οὖν οὗτοι κα‐<tr><td>λῶς οἰκοῦσιν; ὅταν οἱ μὲν ἄρχοντες μὴ πάντ’ ἐξεῖναι 
νομίζωσιν ἑαυτοῖς, ἀλλ’ ἑκόντες ὑφαιρῶσι τῆς ἐξουσίας,<td class=Y rowspan=8>834<tr><th>30<td>οἱ δ’ ὅ τι ἂν δοκῇ τοῖς κρείττοσιν ὡς ἐξὸν δέχωνται. 
ἄνευ δὲ ταύτης τῆς ἑκατέρωθεν εὐγνωμοσύνης οὐ ῥᾴδιον 
εὑρεῖν οἰκίαν ἥτις σωθήσεται. τοῦτο τοίνυν καὶ ἐπὶ τὰ 
κοινὰ τῆς πόλεως πράγματα ἀγαγεῖν ἔμοιγε δοκεῖ νῦν, 
λογιζομένους τοὺς μὲν ἀξιοῦντας εἶναι κρείττους ὅ τι ἂν<tr><td><h2>566</h2><td>τοὺς ἥττους ἑκόντες διαφθείρωσι τῇ σφετέρᾳ λυμαίνονται 
φιλοτιμίᾳ. τὸ γὰρ εἶναι τοὺς ἥττους κέρδος τοῖς κρείττοσιν, 
εἴπερ ἕξουσιν ὧν ἔσονται κρείττους δεικνύναι, τοὺς δὲ 
ἀπολειπομένους ἢ ταῖς οὐσίαις ἢ κατὰ τὴν ἄλλην τύχην,<tr><th>5<td>ὅτι τοῖς μείζοσιν, ἐὰν ἐπηρεάζωσι, τῇ σφετέρᾳ λυμαίνον‐ 
ται σωτηρίᾳ πολὺ μᾶλλον ἢ εἰ τὸ τεῖχος ἑκόντες καθῄ‐ 
ρουν. νόμος γάρ ἐστιν οὗτος φύσει κείμενος ἀληθῶς ὑπὸ 
τῶν κρειττόνων καταδειχθεὶς, ἀκούειν τὸν ἥττω τοῦ κρείτ‐ 
τονος. κἄν τις ἐλευθερίας σύμβολον ποιῆται τὸ διαφθεί‐<tr><th>10<td>ρειν τὸν νόμον, αὑτὸν ἐξαπατᾷ καὶ ποιεῖ παραπλήσιον 
ὥσπερ ἂν εἰ κοινῇ πάντες ἄνθρωποι τοῖς θεοῖς φθονή‐ 
σαντες, εἶτα μὴ νομίζοιεν. εἰ δέ τις ὑμῶν τῷ πολλὰ καὶ 
δεινὰ πεπονθέναι πρὶν λαβεῖν δίκην, οὐκ ἀνεκτὸν ἡγεῖται 
καταλύσασθαι, πρῶτον μὲν αὑτῷ τοὔμπαλιν διάκειται. εἰ<tr><th>15<td>γὰρ τοσούτων καὶ τηλικούτων κακῶν ἡ στάσις αἰτία γίγνε‐ 
ται ὥστ’ ἀβίωτον νομίζειν εἰ μή τις ὁπωσοῦν δίκην λή‐ 
ψεται, πῶς οὐ φεύγειν κράτιστον ἀπ’ αὐτῆς; ἔστι γὰρ 
εὖ φρονούντων ὧν μὲν εὐφραινόντων πεπείρανται μὴ θέ‐ 
λειν ἀφίστασθαι, ἃ δ’ οὕτως σκληρὰ καὶ ταραχώδη καὶ<tr><th>20<td>πανταχοῦ μεστὰ ἀηδίας εὑρήκασι, τούτων ὡς τάχιστα 
παύσασθαι, μὴ τὸ κακὸν τοῦ κακοῦ φάρμακον ἡγουμέ‐ 
νους, ἀλλὰ νομίζοντας μνήμην καὶ λήθην δύο προσρή‐ 
ματα ἐναντίω δυοῖν ἐναντίοιν εἶναι πραγμάτοιν, καὶ δεῖν 
τὰ μὲν χρηστὰ τῇ μνήμῃ σημειοῦσθαι, τὰ δὲ φαῦλα τῇ<tr><th rowspan=2>25<td>λήθη παραγράφεσθαι. ἔπειθ’ ὅταν καὶ παντάπασιν ὁ<tr><td>θυμὸς προσίστηται, τὸν ἀρχαῖον ἀντίπαλον παραλαμβά‐ 
νοντας αὐτοῦ δεῖ τὸν λογισμὸν ὡδὶ λέγειν πρὸς αὑτοὺς, 
ἡμεῖς ἐσμὲν Ῥόδιοι, κἄν τις ἡμῖν Ἑλλήνων ἢ βαρβάρων 
εὐγενείας ἀμφισβητῇ, βουλοίμεθ’ ἂν αὐτοῦ κρατεῖν. οὐκ‐<td class=Y rowspan=6>835<tr><th>30<td>οῦν ὅτε τοῦτο βουλόμεθα, ἡ πατρὶς ἡμῖν σωστέα κοινῇ, 
ἵν’ ἔχοιμεν ἐφ’ ᾗ φρονοῖμεν. οὐκοῦν στασιαζόντων μὲν 
ἀπόλλυται, μιᾷ δὲ γνώμῃ χρησαμένων ἅμα καλλίων καὶ 
μείζων γίγνεται. τί οὖν ἡμᾶς αὐτοὺς καταλύομεν; ταῦθ’ 
εἷς ἕκαστος εἰ πρὸς αὑτὸν εἰπεῖν ἐθελήσειεν, οὐ δώσει<tr><td><h2>567</h2><td>χώραν τοῖς παροξυσμοῖς. πῶς γὰρ οὐχ ὡς ἀληθῶς ἄτοπον 
εἰς μὲν τοὺς ὑπὲρ τῆς πατρίδος λόγους πάντας ἂν ὡσαύ‐ 
τως ἔχειν, εἰ δεήσειεν, εἰς δ’ αὐτὸ τὸ σῶσαι τὴν πατρίδα 
καὶ τῇ τῶν λόγων εὐφημίᾳ περὶ αὐτῆς ἔχειν χρῆσθαι μὴ<tr><th>5<td>τολμᾶν ταυτὸν φρονῆσαι, ἀλλ’ ἔργῳ μὲν ἀπολλύειν, λόγῳ 
δὲ κοσμεῖν, καὶ τὴν Κλεομένους τοῦ Λακωνικοῦ νίκην ἀνα‐ 
μένειν, ὃς τὸ αὑτοῦ σῶμα κατεχόρδευσεν ἐκ ποδῶν ἀρξά‐ 
μενος; ἢ τί πρὸς θεῶν οἴεσθε, εἰ τοῦτον ἕκαστος προ‐ 
θέμενοι τὸν ὅρον, ὅταν τοὺς ἐχθροὺς ἐκποδὼν ποιήση‐<tr><th>10<td>ται, τότε σωφρονῆσαι; ἆρ’ ἄλλο τι λείπεσθαι ἢ τοσού‐ 
των ἀνδρῶν καὶ γυναικῶν ἕνα καὶ μίαν λειφθῆναι, κα‐ 
θάπερ τοὺς ἐκ τοῦ κατακλυσμοῦ λέγουσι; καὶ τί τῶν 
γυναικῶν διοίσετε τῶν τὸν Πενθέα διασπασαμένων, ὅταν 
αὐτοὶ τὸ κοινὸν σῶμα τῆς πόλεως ταῖς ὑμετέραις αὐτῶν<tr><th rowspan=2>15<td>χερσὶ διασπάσησθε; δεῖ δὲ τοὺς μὲν πεπονθότας τὰ μὲν 
συμβεβηκότα καιρῷ τινι καὶ τύχῃ δοῦναι, τούτου δὲ<tr><td>μηδὲν μεῖζον κέρδος ἡγεῖσθαι, τοὺς δ’ αὖ δεδρακότας οἷς 
μὲν ἔπραξαν αἰσχύνεσθαι, μὴ φιλοτιμεῖσθαι, τῷ δὲ ἑκόν‐ 
τας ὑπάρξαι τῆς ὁμονοίας λῦσαι τὰ πρότερα ἀποχρῶντα,<td class=Y rowspan=7>836<tr><th>20<td>μισθὸν ἐκείνων θεμένους τὸ μὴ δοῦναι δίκην, νομίσαντας 
λαμβάνειν. 
    Ἡγοῦμαι δὲ τοσαῦτα ἐνεῖναι κακὰ τῇ στάσει ὥσθ’ 
ὑπὲρ μὲν ἄλλου τινὸς εἴ τις βούλοιτο ἀποτρέπειν, προσή‐ 
κειν ὅσα βλάπτοι λέγειν, ὑπὲρ δὲ τούτου πᾶν τοὐναντίον<tr><th>25<td>λυσιτελεῖν σιωπᾶν μᾶλλον ἢ κινεῖν τὴν μνήμην ὧν ἕκαστοι 
πεπόνθασιν, ὅστις μὴ τοὐναντίον οὗ βούλεται μέλλει 
ποιήσειν. ἀλλ’ οὕς γε ὑπὲρ τοῦ ἑτέρου τις ἂν εἰπεῖν ἔχοι 
λόγους τῆς ὁμονοίας, εἰσὶ μὲν ἤδη μυρίοι, ὅμως δὲ χρὴ 
τοὺς ἐπῳδοὺς μιμήσασθαι, οἳ τὰς αὐτὰς φωνὰς φθεγγό‐<tr><th>30<td>μενοι πολλάκις οὕτως ἀνύτειν δοκοῦσι. μόνη μὲν γὰρ τὰς 
ἐκ Διὸς ὥρας βεβαιοῖ, μόνη δὲ ἅπαντα ἐπισφραγίζεται, 
τὰ μὲν κατὰ τὴν χώραν γεωργίαις κοσμοῦσα καὶ τῶν τε 
ὑπαρχόντων ἐπικαρπίας καὶ ἑτέρων κτῆσιν διδοῦσα, τὰ δ’ 
ἐν τῇ πόλει κατ’ εὐχὴν ἄγουσα, δι’ ἣν γάμοι τε ὡραῖοι<tr><th>35<td>καὶ ἐκδιδόναι καὶ λαμβάνειν εἰς οὕς τις βούλεται καὶ ὅθεν 
βούλεται, καὶ παίδων τροφαὶ καὶ παιδεία κατὰ τοὺς 
πατρίους νόμους, καὶ ὑπὲρ γυναικῶν ἄδεια καὶ πίστεις<tr><td><h2>568</h2><td>συμβολαίων, καὶ ξένων ὑποδοχαὶ καὶ θεῶν θεραπεῖαι καὶ 
πρόσοδοι καὶ χοροὶ καὶ θυμηδίαι, ἔτι δὲ ἐκκλησίαι καὶ 
βουλευτήρια, ἃ θεῶν ἡ πρεσβυτάτη συνάγει Θέμις, καὶ 
πένησιν ἀφορμαὶ βίου καὶ πλουσίοις ἀπόλαυσις τῶν ὄντων,<tr><th rowspan=2>5<td>καὶ πρεσβύταις γηροκομηθῆναι καὶ νέοις ἐν κόσμῳ ζῆν, 
καὶ τὸ λεγόμενον δὴ τοῦτο πάντα κοινὰ, ὥσπερ τὸ τοῦ<tr><td>ἡλίου φῶς, ὑφ’ ᾧ σωζόμεθα. καίτοι πῶς οὐκ ἄλογον 
τῶν μὲν πολιτευομένων τούτους μάλιστα ἐπαινεῖν οἵτινες 
ἂν πλείστας ὑμῖν τὰς εὐφροσύνας παρασκευάζωσιν, ἢ θεά‐<td class=Y rowspan=5>837<tr><th>10<td>ματα ἀνευρίσκοντες, ἢ χρήματα νέμοντες, ἢ κοσμοῦντες 
ἑνί γέ τῳ τρόπῳ τὴν πόλιν, αὐτοὺς δὲ τοσούτων ἀγαθῶν 
ἑκόντας ἀποστατεῖν, ὥσπερ ἄλλοις τισὶν, ἀλλ’ οὐχ ὑμῖν 
αὐτοῖς λυμαινομένους; δεῖ τοίνυν ὥσπερ ζωγράφου τινὸς 
εἰκόνας ἀμφοῖν προτεθεικότος βλέποντας ἐναλλὰξ εἰς ἑκα‐<tr><th>15<td>τέραν, ἢ καὶ ποιητοῦ τινος διηγουμένου, ὡς ἡ μὲν εὐσχή‐ 
μων καὶ εὐπαγὴς καὶ εὔχρους καὶ εὔχαρις καὶ ὁμολογοῦσα 
ἑαυτῇ διὰ πάντων ἀκριβῶς ἐκ θεῶν ἥκουσα ἐπὶ γῆν, ἡ 
δ’ ἑτέρα θεαμάτων πάντων πικρότατον, τὴν μὲν κεφαλὴν 
ὑπτία, τὰ δὲ χείλη πελιδνὴ, τοὺς δὲ ὀφθαλμοὺς ἀπε‐<tr><th>20<td>στραμμένη, διεφθαρμένη, ἐξῳδηκυῖα, δάκρυσι νεορράντοις 
ἀεὶ συνεχομένη, τὼ χεῖρε ἀκρατὴς, τὸ ξίφος εἴσω πρὸς 
τὸ στῆθος φέρουσα, ἐπὶ λεπτῶν τῶν ποδῶν καὶ σκολιῶν 
αἰωρουμένη, περὶ δὲ αὐτὴν ὥσπερ δίκτυον ἐν κύκλῳ ζόφος 
καὶ σκότος, ὑφ’ ὧν τὰ πολλὰ μνήμασιν ἀνθ’ ἱερῶν<tr><th rowspan=2>25<td>ἐνδιαιτᾶται. πρὸς ταῦτα χρὴ βλέποντας οὕτω τὴν αἵρεσιν 
ποιεῖσθαι, δοκιμάζοντας ἐπὶ σχολῆς ὁποτέρᾳ βέλτιον συν‐<tr><td>εῖναι. καὶ μὴν ἅπασι μὲν ἀνθρώποις τοῦ παντὸς ἄξιον 
σπουδάζειν ὑπὲρ τῆς ὁμονοίας· ὅσῳ δὲ ὑμῖν μάλιστα τῶν 
ἄλλων οὐ πολλοῦ λόγου δεῖξαι, οἳ τὸ μὲν ἀρχαῖον ἐστὲ<td class=Y rowspan=7>838<tr><th>30<td>Δωριεῖς ἐκ Πελοποννήσου, μόνοι δὲ εἰς τοῦτον τὸν χρό‐ 
νον Ἕλληνες διὰ παντὸς, Ἡρακλείδαις δὲ καὶ Ἀσκληπιά‐ 
δαις ἀρχηγέταις καὶ βασιλεῦσι κέχρησθε. πρὸς δὲ τούτοις 
ἡ πόλις ὑμῶν καλλίστη τῶν Ἑλληνίδων διὰ πάσης τῆς 
κατασκευῆς. καίτοι δεινὸν τῶν μὲν σωμάτων τῶν καλῶν<tr><th>35<td>καὶ τοῖς ἀλλοτρίοις πλείω τὴν πρόνοιαν εἶναι, ὑμᾶς δὲ<tr><td><h2>569</h2><td>τῶν ὑμετέρων αὐτῶν καλῶν μὴ φείδεσθαι. ἐνθυμήθητε δὲ 
ὅσην φιλοτιμίαν ὑμῖν ἔχει τὰ ὑπὸ τῶν ποιητῶν εἰς ὑμᾶς 
εἰρημένα, ὧν ἐγὼ τοὺς λόγους ὑπερβὰς τῆς Ὁμήρου μόνης 
μαρτυρίας μνησθήσομαι. ἔχει δὲ αὕτη πῶς;<tr><th>5<td>    Οἳ Ῥόδον ἀμφενέμοντο διὰ τρίχα κοσμηθέντες, 
    Λίνδον, Ἰηλυσσόν τε καὶ ἀργινόεντα Κάμειρον. 
δάκνομαι μὲν ἔγωγ’ ἤδη πρὸς τὸ ῥῆμα, σκοπῶν ὡς ἀνα‐ 
ξίως αὐτοῦ διακείμεθα, οὐδενὶ κόσμῳ νῦν ἀγόμενοι. τὰ 
δὲ λοιπὰ ποῖ’ ἄττα τῆς μαρτυρίας;<tr><th>10<td>    Τριχθὰ δὲ ᾤκηθεν καταφυλαδὸν ἠδὲ φίληθεν 
    ἐκ Διὸς, ὅστε θεοῖσι καὶ ἀνθρώποισιν ἀνάσσει. 
ἐνθυμεῖσθ’ ὅτι πάντα σχεδὸν εὐφημήσας εἰς τοὺς Ἕλλη‐ 
νας ὁ ποιητὴς τὰ μέγιστα τῶν πάντων ὑμῖν ἀνέθηκε. 
πότερον οὖν στασιάζοντες καὶ τεταραγμένοι καὶ ὑμᾶς<tr><th>15<td>αὐτοὺς μισοῦντες μᾶλλον ἂν εἶναι θεοφιλεῖς ἡγεῖσθε καὶ 
τὰ παρὰ τοῦ ποιητοῦ βεβαιοῦν, ἢ δι’ εὐνομίας καὶ ὁμο‐ 
νοίας ἄγοντες τὴν πόλιν; 
    Εἶεν. θεοφιλεῖς δὲ ὄντες πότερον στασιάζειν καὶ 
ταράττεσθαι καὶ κατάραις ἐχθρῶν συζῆν μᾶλλον ἂν<tr><th>20<td>οἴεσθε ἢ τοὐναντίον ὡς αἱ τῶν σωφρόνων εὐχαὶ πράτ‐ 
τειν, τιμᾶν μὲν τοὺς θεοὺς, γνωρίζειν δὲ ἀλλήλους, εὐ‐ 
θενεῖν δὲ τοῖς ἅπασιν; οὐκοῦν ἐπειδὴ δι’ ἀμφοτέρων ἡ 
μὲν στάσις ὑμῶν ἀλλότριον καὶ θεοῖς ἐχθρὸν, ἡ δὲ ὁμό‐ 
νοια μόνον σωτήριον φαίνεται, προσήκει δήπουθεν ὡς ἐν<td class=Y rowspan=6>839<tr><th>25<td>χρημάτων λογισμῷ τὸ συμβαῖνον δέχεσθαι. καὶ μὴν οὐδ’ 
ἐκεῖνο εὔλογον, τοὺς μὲν προγόνους ὑμῶν τριχῆ πρότερον 
μεμερισμένους συνελθεῖν εἰς ταυτὸν ὑπὲρ τῆς πρὸς ἀλλή‐ 
λους ὁμονοίας καὶ πίστεως καὶ μίαν ἐξ ἁπασῶν πόλιν 
οἰκῆσαι, ὑμᾶς δὲ ἐκ μιᾶς πόλεως πολλὰς ἀποφῆναι τῷ<tr><th>30<td>διῃρῆσθαι. ὑπερβολὴ δ’ ἂν γένοιτο, εἰ τριχῆ μὲν οἰκοῦν‐ 
τες ἓν καὶ ταυτὸν φρονοῦντες ἐδείκνυσθ’, ὁμοῦ δ’ ὄντες 
ἀλλήλοις πολεμήσετε. οὐκ αἰσχύνεσθε τὸν Ἥλιον, ὃς τοῖς 
μὲν ἄλλοις θεατής ἐστι τῶν γιγνομένων, ὑμῶν δὲ καὶ 
ἀρχηγέτης; οὐχ ἕκαστος ὑμῶν τὴν παροῦσαν ἡμέραν ἡγή‐<tr><th>35<td>σεται ταύτην πρώτην εἶναι τῇ νήσῳ τῆς γενέσεως, ὅτ’ ἐκ 
τῆς θαλάττης ἀνῄει δῶρον τῷ θεῷ; οὐχ ὅπως μὴ τῶν<tr><td><h2>570</h2><td>ἱεροσύλων φαυλότερος φανεῖται λυμαινόμενος τῷ κλήρῳ 
τοῦ θεοῦ φροντιεῖ; οὐ τὰς χεῖρας ἄρας ἄνω σὺν αἰδοῖ 
καὶ δέει συγγνώμην αἰτήσει τῶν μέχρι τοῦδε ἡμαρτημένων 
τοὺς θεοὺς, ἀλλ’ ὥσπερ ἐν σκοτομαίνῃ φθείρεσθε τὴν<tr><th rowspan=2>5<td>ἱερὰν τοῦ ἡλίου πόλιν νεμόμενοι; ἢ νομίζετε τοὺς σὺν 
Ὀδυσσεῖ Κεφαλλῆνας οὕτως ἐναγεῖς εἶναι τοῦ θεοῦ δόξειν 
ὡς ὑμᾶς, εἰ διαπορθήσετ’ αὐτῷ τὴν πόλιν; καὶ μὴν εἰ 
καὶ τοῦτο δεῖ προσθεῖναι, κἀκεῖνοι μέχρι μὲν τῆς ἀρίστης<tr><td>γνώμης ἠκροῶντο καὶ ὡμονόουν, ἀπείχοντο τῶν βοῶν καὶ<td class=Y rowspan=7>840<tr><th>10<td>ἐσώζοντο. ἐπεὶ δὲ διέστησαν. ἀπώλοντο πλὴν ἑνὸς τοῦ τὰ 
βέλτιστα συμβουλεύοντος. ἀποβλέψατε δὴ καὶ πρὸς τοὺς 
τρίποδας τοὺς ἐν Διονύσου τουτουσὶ, πάντως δὲ χαίρετε 
αὐτοὺς προσορῶντες. ἆρ’ οὖν ποτ’ ἂν οὗτοι σταθῆναι 
δοκοῦσιν ὑμῖν, τῶν χορῶν ἐν αὐτοῖς μαχομένων; ἢ τοῦτό<tr><th>15<td>γε εὔδηλον ὅτι κἂν εἰ μὴ τἀναντία μηδ’ ἄλλος ἄλλο τι, 
ταὐτὰ δὲ ῥήματα μὴ κατὰ ταυτὸν ἅπαντες ᾖδον, φεύγειν 
λοιπὸν ἦν αὐτοῖς; καὶ μὴν οὐδεὶς χορὸς ἀσύμφωνος οὕτως 
ἄωρον θέαμα ὡς ὁ Ῥοδίων δῆμος μὴ ταυτὸν φθεγγόμε‐ 
νος. εἶεν. οἱ δὲ τοὺς λῃστὰς ἐκεῖνοι καταδιώξαντες καὶ τὰ<tr><th>20<td>νεώρια κοσμήσαντες τοῖς ἐμβόλοις καὶ ταῖς μεγάλαις ἐκεί‐ 
ναις τριήρεσιν, ἃς ἡμεῖς εἴδομεν πρὸ τοῦ σεισμοῦ, πρὸς 
θεῶν εἰ μὴ Τυρρηνοῖς μηδὲ τοῖς πλοίοις τοῖς λῃστικοῖς, 
ἀλλ’ αὐτοῖς κατὰ ναῦν ἐμάχοντο, ἆρ’ ἄν ποτε τῆς θα‐ 
λάττης ἦρξαν, ἢ τοὺς κόσμους τούτους εἰσήγαγον εἰς τὴν<tr><th>25<td>πόλιν, ἢ φιλοτιμεῖσθαι τοῖς ἐξ αὑτῶν ἐπὶ τοῖς ἔργοις 
τούτοις κατέλιπον; ἀλλ’, οἶμαι, περὶ σωτηρίας ἂν αὐτοῖς 
πρότερον ἐγένετο. εἶτα ἐν νηὶ μὲν στάσις οὐχὶ σωτήριον, 
ἐν δὲ πόλει καὶ ταύτῃ περιρρύτῳ φθείρειν ἀλλήλους συνε‐ 
ζευγμένους σῶφρον, ἢ τὰ Λεσβίων καὶ τὰ Μυτιληναίων<tr><th>30<td>κακὰ μιμεῖσθαι Ῥοδίους ὄντας; ἀλλὰ πολλῷ βέλτιον ἦν 
ἐκείνους τῆς ὑμετέρας εὐνομίας ἐπιθυμήσαντας ὁρᾶσθαι 
ἢ τῆς ἐκείνων δυστυχίας ὑμᾶς ὑπομεῖναι μιμητὰς γενέ‐ 
σθαι. καίτοι πρέποντα μὲν ἄν τις ἔχοι καὶ πρὸς ἐκείνους 
εἰπεῖν καὶ ἱκνούμενα, ἄνδρες Λέσβιοι ποῖ προήχθητε; οἳ<tr><td rowspan=2><h2>571</h2><td>φατὲ μὲν τὴν νῆσον ἅπασαν ὑμῖν εἶναι μουσικὴν καὶ<tr><td>τούτου τὴν Ὀρφέως κεφαλὴν αἰτιᾶσθε, αὐτοὶ δ’ οὐκ 
αἰσχύνεσθε οὕτως ἀμούσως διακείμενοι; καὶ κιθαρῳδοῖς 
μέν ποτε τοὺς Ἕλληνας ἐνικᾶτε, τῷ δ’ ὑπὲρ ὑμῶν αὐ‐<td class=Y rowspan=4>841<tr><th>5<td>τῶν μὴ δύνασθαι βουλεύσασθαι κινδυνεύετε ἡττᾶσθαι καὶ 
πάντων ἀνθρώπων; καὶ πρότερον μὲν παρ’ ὑμῶν ἑτέρωσε 
βαδίζοντες ἔπαυον τὰς στάσεις, νῦν δὲ οὐδὲ παρ’ ὑμῖν 
αὐτοῖς ὑμᾶς αὐτοὺς γνῶναι δύνασθε; ταῦτ’ ἔμοιγε δοκεῖ 
τις ἂν ὀρθῶς καὶ ὑπὲρ αὐτῶν εἰπεῖν νουθετῶν. οὐ μὴν<tr><th>10<td>ἀλλ’ ἐκείνοις μὲν, ὡς ἔοικεν, ἐκ παλαιοῦ τὸ ἄλογον τοῦτο 
τῆς δυστυχίας συνείμαρται καὶ πολλάκις ἠλέγχθησαν οὐχ 
ὡς δεῖ διακείμενοι, ὑμῖν δὲ οὐδαμόθεν προσήκει τὸ νόσημα, 
οὓς ἡμεῖς, καὶ ὅτε ἦμεν παρ’ ὑμῖν, τότε ἑωρῶμεν κἀν 
ταῖς ἐκκλησίαις οὐ μόνον μιᾷ φωνῇ χρωμένους, ἀλλ’ εἰ<tr><th rowspan=2>15<td>οἷόν τ’ εἰπεῖν, καὶ ἑνὶ ῥήματι ὡς τὸ πολὺ—ὀρθῶς γὰρ 
καὶ στεφάνου καὶ τοιαῦθ’ ὑμῖν ἤρκει καὶ τοὔνομα τοῦ 
δημηγοροῦντος ἀνειπεῖν ἐνίοτε, γάνυσθαι δὲ ἦν ὁρῶντα— 
καὶ ἀντὶ τῆς χειροτονίας τῷ νεύματι τῆς κεφαλῆς χρω‐<tr><td>μένους. ὥστε μόνους ἄν τις ὑμᾶς ἔφη δι’ αἰῶνος ἄγειν<td class=Y rowspan=5>842<tr><th>20<td>ἐκεχειρίαν· ὧν οὐκ ἄξια πυνθάνομαι τὰ νῦν, οὐδὲ μικρόν 
τι καὶ ἄγνωστον τοῦ ῥυθμοῦ παραλλάττοντα. λυπηρὸν δέ 
μοι κἀκεῖνο, εἰ τοῖς μὲν ἐκ γενετῆς ὀνόμασιν οὕτω σφό‐ 
δρα ἑλληνίζοντες ἐφαίνεσθε, ὥστ’ οὐδὲν ἦν εὑρεῖν ὡς 
ἔπος εἰπεῖν παρ’ ὑμῖν ὄνομα ὅ τι μὴ Δώριον, ἀπὸ τῶν<tr><th>25<td>ὑμετέρων ξένων ἀρξάμενα, ἐν δὲ τῇ πολιτείᾳ τὴν πάτριον 
ἁρμονίαν καὶ τὴν ἀληθῶς Δωριστὶ μεθέντες κακῶν ξενι‐ 
κῶν καὶ πᾶσι μᾶλλον ἢ ὑμῖν προσηκόντων κληρονομήσετε. 
μηδαμῶς, ὦ ἄνδρες καλοί τε καὶ ἀγαθοὶ, ἀλλ’ ἐνθυμη‐ 
θέντες τὸ πάλαι τοῦτο ᾀδόμενον, ὅτι τῶν μὲν ἡμαρτη‐<tr><th>30<td>μένων ἔνθεν καὶ ἔνθεν οὐκ ἔστ’ ἀνελεῖν οὐδὲν, ἀλλ’ 
ἔχει πέρας οἷον ὁ καιρὸς ἤνεγκεν, ἀκεσταὶ δὲ τῶν ἀγαθῶν 
φρένες, ὡς ὁ τῶν Ῥοδίων φησὶν ἐπαινέτης, καὶ τὸ μὲν 
ἐξ ἀρχῆς ἀναμαρτήτους φῦναι θεῶν καὶ τῶν ἐπὶ γῆς 
οὐδεὶς ἀναμάρτητος, τὸ δὲ τοῖς εὖ λέγουσιν ἐθελῆσαι<tr><th>35<td>πεισθῆναι πρέπον ὑμῖν καὶ τῷ θεῷ μάλιστ’ ἂν οὕτω 
χαρίζεσθαι νομίσαντες, ᾧ τὸ ῥῆμα τοῦθ’ ὁ ποιητὴς κα‐ 
θιέρωκεν ὄντι θαλαττίῳ, ὅς κε θεοῖς ἐπιπείθηται, καὶ πρὸς<tr><td><h2>572</h2><td>τούτοις λυσιτελέστερον μὲν εἶναι δουλεύειν ἢ κακῶν ἐφό‐ 
διον τὴν ἐλευθερίαν ἔχειν, ὅμως δ’ εἶναι δέος μὴ καὶ 
τούτου στερηθῆτε· μέγιστον δὲ πάντων ἱερὰ καὶ τάφους 
αἰσχυνθέντες καὶ τὸ τῆς Ῥόδου μέχρι τούτου ζηλωτὸν<td class=Y rowspan=2>843<tr><th rowspan=2>5<td>ὄνομα, παύσασθε τοῦ σεισμοῦ τούτου, ὃς ὑμῖν πανταχοῦ 
συμπεριέρχεται, καὶ μὴ δευτέρων σχετλιωτέρων δεῖσθε, 
ἀλλὰ γένεσθε ἐν ὑμῶν αὐτῶν, ἵν’ ἡμεῖς τε ἐφ’ ὑμῖν ὡς 
ἑταίροις ἀγαθοῖς φιλοτιμώμεθα καὶ ὑμεῖς ἐφ’ ἡμῖν ὡς<tr><td>οἵοις πείθειν ὅτου καιρὸς ἀεί.<td class=Y>844</table>
<script>
var IL = ["Line", "Jebb page"];
document.body.onload=f();
</script>
</body>
</html>
