<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: De profectu evangelii :: TLG 2062 078</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 078&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>De profectu evangelii</strong></p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>De profectu evangelii</strong></p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>51</h3>.<h2>311</h2> <h1>(14t)</h1><td><a class=T>ΠΡΟΣ ΤΟΥΣ</a><td class=K rowspan=11><tr><th>15t<td><a class="T Em">Οὐκ εἰς δέον χρωμένους τῷ ἀποστολικῷ ῥητῷ τῷ λέγοντι, «Εἴτε προφάσει, εἴτε ἀληθείᾳ Χριστὸς</a><tr><th>16t<td><a class="T Em">καταγγέλλεται» καὶ περὶ ταπεινοφροσύνης.</a><tr><th>17<td>    αʹ. Τοῦ Φαρισαίου καὶ τοῦ τελώνου μνημονεύσαντες 
πρώην, καὶ ἅρματα δύο τῷ λόγῳ ζεύξαντες ἐξ ἀρετῆς 
καὶ κακίας, ἑκάτερον ἐδείξαμεν, ὅσον μὲν τῆς τα‐<tr><th>20<td>πεινοφροσύνης τὸ κέρδος, ὅσον δὲ τῆς ἀπονοίας τὸ 
βλάβος. Αὕτη μὲν γὰρ καὶ δικαιοσύνῃ συμβεβλημένη 
καὶ νηστείαις καὶ δεκάταις, ὑστέρησεν· ἐκείνη δὲ καὶ 
μετὰ ἁμαρτίας ζευχθεῖσα προέλαβε τὸ τοῦ Φαρι‐ 
σαίου ζεῦγος, καίτοι καὶ τὸν ἡνίοχον ἔχουσα φαῦλον.<tr><th>25<td>Τί γὰρ τελώνου χεῖρον; Ἀλλ’ ὅμως ἐπειδὴ συνέτριψεν 
αὐτοῦ τὴν ψυχὴν, καὶ ἁμαρτωλὸν ἑαυτὸν ἐκάλεσεν, 
ὅπερ ἦν, ὑπερέβη τὸν Φαρισαῖον καὶ νηστείας 
ἔχοντα εἰπεῖν καὶ δεκάτας, καὶ κακίας πάσης ἀπηλ‐ 
λαγμένον. Τίνος ἕνεκεν, καὶ διὰ τί; Ὅτι εἰ καὶ πλεον‐<tr><th>30<td>εξίας καὶ ἁρπαγῆς ἀπήλλακτο, τὴν μητέρα τῶν 
κακῶν πάντων κενοδοξίαν τε καὶ ἀπόνοιαν εἶχεν ἐῤ‐ 
ῥιζωμένην ἐπὶ τῆς ψυχῆς. Διὰ τοῦτο καὶ ὁ Παῦλος 
παρακαλεῖ καὶ λέγει· <span class=Em>Ἕκαστος τὸ ἑαυτοῦ ἔργον 
δοκιμαζέτω, καὶ τότε εἰς ἑαυτὸν τὸ καύχημα ἕξει,</span><tr><th>35<td><span class=Em>καὶ οὐκ εἰς τὸν ἕτερον.</span> Ἐκεῖνος δὲ τῆς οἰκουμένης 
ἁπάσης παρῆλθεν εἰς μέσον κατήγορος, καὶ πάντων 
τῶν ὄντων ἀνθρώπων ἑαυτὸν ἔφησεν εἶναι βελτίω. 
Καίτοι καὶ εἰ δέκα μόνον, καὶ εἰ πέντε, καὶ εἰ δύο, 
καὶ εἰ ἑνὸς ἑαυτὸν προὔθηκεν, οὐδὲ τοῦτο ἀνεκτὸν ἦν·<tr><th>40<td>νυνὶ δὲ οὐχὶ προὔθηκεν ἑαυτὸν μόνον τῆς οἰκουμένης, 
ἀλλὰ καὶ κατηγόρησεν ἁπάντων. Διὰ τοῦτο ὑστέρησε 
κατὰ τὸν δρόμον. Καὶ καθάπερ ναῦς μυρία διαδρα‐ 
μοῦσα κύματα, καὶ πολλοὺς ἐκφυγοῦσα χειμῶνας, εἶτα 
ἐν αὐτῷ τῷ στόματι τοῦ λιμένος σκοπέλῳ τινὶ προσαρά‐<tr><th>45<td>ξασα πάντα τὸν ἐναποκείμενον ἀπόλλυσι θησαυρόν· 
οὕτω δὴ καὶ ὁ Φαρισαῖοις οὗτος, τοὺς πόνους τῆς νη‐ 
στείας ὑπομείνας καὶ τῆς ἄλλης ἀρετῆς ἁπάσης, ἐπειδὴ 
γλώττης οὐκ ἐκράτησεν, ἐν αὐτῷ τῷ λιμένι τὸ φορτι‐ 
κὸν ναυάγιον ὑπέμεινε. Τὸ γὰρ ἐξ εὐχῆς, ὅθεν κερδαί‐<tr><td rowspan=2><h3>51</h3>.<h2>311</h2> <h1>(50)</h1><td>νειν ἔδει, τοσαῦτα βλαβέντα μᾶλλον ἀπελθεῖν, οὐδὲν<tr><td>ἕτερόν ἐστιν, ἢ ἐν λιμένι ναυάγιον ὑπομεῖναι.<td class=K rowspan=10>Column end<tr><td><h3>51</h3>.<h2>312</h2> <h1>(17)</h1><td>    βʹ. Ταῦτ’ οὖν εἰδότες, ἀγαπητοὶ, κἂν εἰς αὐτὴν τῆς 
ἀρετῆς τὴν κορυφὴν ἀνέλθωμεν, πάντων ἑαυτοὺς 
ἐσχάτους νομίζωμεν, μαθόντες ὅτι καὶ ἐξ αὐτῶν τῶν<tr><th>20<td>οὐρανῶν ἀπόνοια δύναται κατενεγκεῖν τὸν μὴ προσ‐ 
έχοντα, καὶ ἐξ αὐτῆς τῆς ἀβύσσου τῶν ἁμαρτημάτων 
ἀνενεγκεῖν εἰς ὕψος ταπεινοφροσύνη τὸν μετριάζειν 
εἰδότα. Αὕτη γὰρ πρὸ τοῦ Φαρισαίου τὸν τελώνην 
ἔστησεν· ἐκείνη δὲ, ἡ ἀπόνοια λέγω, καὶ ἡ ὑπερ‐<tr><th>25<td>ηφανία, καὶ ἀσωμάτου περιεγένετο δυνάμεως τοῦ δια‐ 
βόλου· ἡ δὲ ταπεινοφροσύνη καὶ τῶν οἰκείων ἁμαρ‐ 
τημάτων ἡ ἐπίγνωσις εἰς παράδεισον τὸν λῃστὴν 
εἰσήγαγε πρὸ τῶν ἀποστόλων. Εἰ δὲ οἱ τὰ οἰκεῖα ὁμο‐ 
λογοῦντες ἁμαρτήματα, τοσαύτην ἑαυτοῖς προξενοῦσι<tr><th>30<td>τὴν παῤῥησίαν, οἱ πολλὰ μὲν ἑαυτοῖς συνειδότες 
ἀγαθὰ, ταπεινοῦντες δὲ ἑαυτῶν τὴν ψυχὴν, πόσων 
οὐκ ἐπιτεύξονται στεφάνων; Ὅταν γὰρ ἁμαρτία συμ‐ 
βεβλημένη ᾖ τῇ ταπεινοφροσύνῃ, οὕτω τρέχει μετ’ 
εὐκολίας, ὡς δικαιοσύνην μετ’ ἀπονοίας οὖσαν ὑπερ‐<tr><th>35<td>βῆναι καὶ προλαβεῖν. Ἂν τοίνυν μετὰ δικαιοσύνης 
αὐτὴν συνάψῃς, ποῦ οὐκ ἀφίξεται; πόσους οὐ διαβή‐ 
σεται οὐρανούς; Παρ’ αὐτὸν πάντως στήσεται τοῦ 
Θεοῦ τὸν θρόνον ἀνὰ μέσον τῶν ἀγγέλων μετὰ παῤ‐ 
ῥησίας πολλῆς. Πάλιν εἰ μετὰ δικαιοσύνης ἡ ἀπόνοια<tr><th>40<td>ζευχθεῖσα, τῇ τῆς οἰκείας κακίας ὑπερβολῇ καὶ βαρύ‐ 
τητι καθελκύσαι τὴν ἐκείνης παῤῥησίαν ἴσχυσεν, ἂν 
μετὰ ἁμαρτίας ᾖ συμβεβλημένη, εἰς πόσην οὐ κατα‐ 
κρημνίσαι δυνήσεται τὸν ἔχοντα αὐτὴν γέενναν; 
    Ταῦτα λέγω, οὐχ ἵνα ἀμελῶμεν δικαιοσύνης, ἀλλ’<tr><th>45<td>ἵνα φύγωμεν ἀπόνοιαν· οὐχ ἵνα ἁμαρτάνωμεν ἀλλ’ 
ἵνα μετριάζωμεν. Θεμέλιος γάρ ἐστι τῆς καθ’ ἡμᾶς 
φιλοσοφίας ἡ ταπεινοφροσύνη. Κἂν μυρία ἄνωθεν 
οἰκοδομήσῃς, κἂν ἐλεημοσύνην, κἂν εὐχὰς, κἂν νη‐ 
στείαν, κἂν πᾶσαν ἀρετὴν, ταύτης μὴ προκαταβλη‐<tr><td><h3>51</h3>.<h2>312</h2> <h1>(50)</h1><td>θείσης, πάντα εἰκῆ καὶ μάτην ἐποικοδομηθήσεται, 
καὶ καταπεσεῖται ῥᾳδίως κατὰ τὴν οἰκοδομὴν 
ἐκείνην τὴν ἐπὶ τῆς ψάμμου τεθεῖσαν. Οὐδὲν γάρ 
ἐστιν, οὐδὲν τῶν ἡμετέρων κατορθωμάτων, ὃ οὐ ταύ‐ 
της δεῖται· οὐδέν ἐστιν, ὃ χωρὶς ταύτης στῆναι δυνή‐<tr><th rowspan=2>55<td>σεται. Ἀλλὰ κἂν σωφροσύνην εἴπῃς, κἂν παρθε‐<tr><td>νίαν, κἂν χρημάτων ὑπεροψίαν, κἂν ὁτιοῦν, πάντα<td class=Y rowspan=14>311<tr><td><h3>51</h3>.<h2>313</h2><td>ἀκάθαρτα καὶ ἐναγῆ καὶ βδελυρὰ ταπεινοφροσύνης 
ἀπούσης. Πανταχοῦ τοίνυν αὐτὴν παραλαμβάνωμεν, 
ἐν ῥήμασιν, ἐν πράγμασιν, ἐν ἐνθυμήμασι, καὶ μετὰ 
ταύτης ταῦτα οἰκοδομῶμεν.<tr><th>5<td>    γʹ. Ἀλλὰ τὰ μὲν περὶ ταπεινοφροσύνης ἱκανῶς εἴρη‐ 
ται, οὐ πρὸς τὴν ἀξίαν τοῦ κατορθώματος· οὐδεὶς γὰρ 
αὐτὴν κατ’ ἀξίαν ὑμνῆσαι δυνήσεται· ἀλλὰ πρὸς τὴν 
σύνεσιν τῆς ὑμετέρας ἀγάπης. Εὖ γὰρ οἶδ’ ὅτι καὶ ἀπὸ 
ὀλίγων τῶν εἰρημένων μετὰ πολλῆς αὐτὴν ἐπισπά‐<tr><th>10<td>σεσθε τῆς σπουδῆς. Ἐπειδὴ δὲ ἀνάγκη καὶ τὴν ἀπο‐ 
στολικὴν ῥῆσιν τὴν σήμερον ἀναγνωσθεῖσαν, πολλοῖς 
δοκοῦσαν παρέχειν ῥᾳθυμίας πρόφασιν, ποιῆσαι φα‐ 
νερὰν καὶ δήλην, ὥστε μὴ ψυχράν τινα ἀπολογίαν 
ἐντεῦθέν τινας ποριζομένους τῆς οἰκείας ἀμελεῖν σω‐<tr><th>15<td>τηρίας, φέρε, ἐπὶ ταύτην τὸν λόγον ἀγάγωμεν. Τίς 
οὖν ἐστιν ἡ ῥῆσις; <span class=Em>Εἶτε προφάσει,</span> φησὶν, <span class=Em>εἴτε ἀλη‐ 
θείᾳ Χριστὸς καταγγέλλεται.</span> Τοῦτο πολλοὶ περιφέ‐ 
ρουσιν ἁπλῶς καὶ ὡς ἔτυχεν, οὐ τὰ πρότερα, οὐ τὰ 
μετὰ ταῦτα ἀναγινώσκοντες· ἀλλὰ τῆς ἀκολουθίας<tr><th>20<td>τῶν λοιπῶν ἀποκόψαντες μελῶν ἐπ’ ὀλέθρῳ τῆς ἑαυ‐ 
τῶν ψυχῆς τοῖς ῥᾳθυμοτέροις προβάλλονται. Ἐπι‐ 
χειροῦντες γὰρ αὐτοὺς τῆς ὑγιοῦς ἀπάγειν πίστεως, 
εἶτα ὁρῶντες δεδοικότας καὶ τρέμοντας, ὡς οὐκ 
ἀκίνδυνον ὂν τοῦτο ποιεῖν, καὶ βουλόμενοι τὸν φό‐<tr><th>25<td>βον αὐτῶν ἐκλῦσαι, τὴν ἀποστολικὴν ταύτην παρ‐ 
άγουσιν ῥῆσιν, λέγοντες· Ὁ Παῦλος συνεχώρησε τοῦτο, 
εἰπών· <span class=Em>Εἴτε προφάσει, εἴτε ἀληθείᾳ Χριστὸς</span> κατ‐ 
αγγελλέσθω. Ἀλλ’ οὐκ ἔστι ταῦτα, οὐκ ἔστι. Πρῶτον 
μὲν γὰρ οὐκ εἴρηκε, καταγγελλέσθω, ἀλλὰ, <span class=Em>καταγ‐</span><tr><th>30<td><span class=Em>γέλλεται·</span> πολὺ δὲ τὸ μέσον τούτου κἀκείνου. Τὸ μὲν 
γὰρ εἰπεῖν, καταγγελλέσθω, νομοθετοῦντός ἐστι· 
τὸ δὲ εἰπεῖν, <span class=Em>καταγγέλλεται,</span> τὸ συμβαῖνον ἀπαγ‐ 
γέλλοντος. Ὅτι δὲ οὐ νομοθετεῖ Παῦλος αἱρέσεις εἶ‐ 
ναι, ἀλλὰ ἀπάγει πάντας τοὺς αὐτῷ προσέχοντας,<tr><th>35<td>ἄκουσον τί φησιν· <span class=Em>Εἴ τις ὑμᾶς εὐαγγελίζεται παρ’ 
ὃ παρελάβετε, ἀνάθεμα ἔστω, κἂν ἐγὼ, κἂν ἄγγε‐ 
λος ἐξ οὐρανῶν.</span> Οὐκ ἂν δὲ ἀνεθεμάτισε καὶ ἑαυτὸν 
καὶ ἄγγελον, εἰ τὸ πρᾶγμα ἀκίνδυνον ᾔδει. Καὶ πάλιν, 
<span class=Em>Ζηλῶ γὰρ ὑμᾶς Θεοῦ ζήλῳ,</span> φησίν· <span class=Em>ἡρμοσάμην</span><tr><th>40<td><span class=Em>γὰρ ὑμᾶς ἑνὶ ἀνδρὶ παρθένον ἁγνήν. Φοβοῦμαι δὲ 
μήποτε ὡς ὁ ὄφις Εὔαν ἠπάτησεν ἐν τῇ πανουργίᾳ 
αὐτοῦ, οὕτω φθαρῇ τὰ νοήματα ὑμῶν ἀπὸ τῆς 
ἁπλότητος τῆς εἰς τὸν Χριστόν.</span> Ἰδοὺ καὶ ἁπλότητα 
τέθεικε, καὶ συγγνώμην οὐκ ἔδωκεν. Εἰ γὰρ ἦν συγ‐<tr><th>45<td>γνώμη, κίνδυνος οὐκ ἦν· εἰ δὲ κίνδυνος οὐκ ἦν, οὐκ 
ἂν ἐφοβήθη Παῦλος· καὶ οὐχ ὁ Χριστὸς δὲ τὰ ζιζάνια 
κἂν ἐκέλευσε κατακαῆναι, εἰ πρᾶγμα ἀδιάφορον ἦν 
καὶ τούτῳ, κἀκείνῳ, καὶ ἑτέρῳ προσέχειν, καὶ πᾶσιν 
ἁπλῶς.<tr><td><h3>51</h3>.<h2>313</h2> <h1>(50)</h1><td>    δʹ. Τί ποτ’ οὖν ἐστι τὸ λεγόμενον; Μικρὸν ἄνωθεν 
ὑμῖν τὴν ἱστορίαν ἅπασαν διηγήσασθαι βούλομαι· 
δεῖ γὰρ εἰδέναι ἐν τίσιν ὁ Παῦλος ἦν, ἡνίκα ταῦτα 
ἐπέστελλεν. Ἐν τίσι τοίνυν ἦν τότε; Ἐν δεσμωτηρίῳ 
καὶ ἁλύσεσι καὶ κινδύνοις ἀφορήτοις. Πόθεν τοῦτο<tr><th>55<td>δῆλον; Ἐξ αὐτῆς τῆς ἐπιστολῆς. Ἀνωτέρω γὰρ τούτου 
φησί· <span class=Em>Γινώσκειν δὲ ὑμᾶς βούλομαι, ἀδελφοὶ, ὅτι 
τὰ κατ’ ἐμὲ μᾶλλον εἰς προκοπὴν τοῦ Εὐαγγελίου 
ἐλήλυθεν, ὥστε τοὺς δεσμούς μου φανεροὺς ἐν 
Χριστῷ γενέσθαι ἐν ὅλῳ τῷ πραιτωρίῳ, καὶ τοῖς λοι‐</span><tr><th rowspan=2>60<td><span class=Em>ποῖς ἅπασι· καὶ τοὺς πλείονας δὲ τῶν ἀδελφῶν πε‐ 
ποιθότας τοῖς δεσμοῖς μου περισσοτέρως τολμᾷν 
ἀφόβως τὸν λόγον λαλεῖν.</span> Νέρων δὲ ἦν αὐτὸν ἐμ‐<tr><td>βεβληκὼς τότε τῷ δεσμωτηρίῳ. Καθάπερ γάρ τις<td class=K rowspan=14>Column end<tr><td><h3>51</h3>.<h2>314</h2><td>λῃστὴς τῆς οἰκίας ἐπιβὰς, καθευδόντων ἁπάντων, 
τὰ πάντα ὑφαιρούμενος, ἐπειδὰν ἴδῃ τινὰ λύχνον 
ἅψαντα, καὶ τὸ φῶς σβέννυσι, καὶ τὸν λυχνοῦχον ἀναι‐ 
ρεῖ, ἵνα μετὰ ἀδείας αὐτῷ τὰ τῶν ἄλλων ὑφαιρεῖσθαι<tr><th>5<td>καὶ ἁρπάζειν ἐξῇ· οὕτω δὴ καὶ Νέρων ὁ Καῖσαρ τότε, 
ὥσπερ τις λῃστὴς καὶ τοιχωρύχος, καθευδόντων ἁπάν‐ 
των βαθύν τινα καὶ ἀναίσθητον ὕπνον, τὰ πάντων 
ἁρπάζων, γάμους διορύττων, οἰκίας ἀνατρέπων, ἅπαν 
κακίας εἶδος ἐπιδεικνύμενος, ἐπειδὴ τὸν Παῦλον εἶδε<tr><th>10<td>λύχνον ἅψαντα κατὰ τὴν οἰκουμένην, τὸν τῆς διδα‐ 
σκαλίας λόγον, καὶ ἐλέγχοντα αὐτοῦ τὴν πονηρίαν, 
ἐσπούδαζε καὶ τὸ κήρυγμα σβέσαι, καὶ τὸν διδάσκα‐ 
λον ἀνελεῖν, ἵνα μετ’ ἐξουσίας αὐτῷ πάντα ποιεῖν 
ἐξῇ, καὶ δήσας τὸν ἅγιον ἐκεῖνον ἐνέβαλεν εἰς δεσμωτή‐<tr><th>15<td>ριον. Τότε τοίνυν ταῦτα ἔγραφεν ὁ μακάριος Παῦλος. 
    Τίς οὐκ ἂν ἐκπλαγείη; τίς οὐκ ἂν θαυμάσειε; μᾶλ‐ 
λον δὲ τίς κατ’ ἀξίαν ἐκπλαγείη καὶ θαυμάσειεν ἂν 
τὴν γενναίαν ἐκείνην καὶ οὐρανομήκη ψυχὴν, ὅτι δε‐ 
δεμένος ἐν Ῥώμῃ καὶ καθειργμένος, ἀπὸ τοσούτου<tr><th>20<td>διαστήματος Φιλιππησίοις ἐπέστελλεν; Ἴστε γὰρ ὅσον 
τὸ μέσον Μακεδονίας καὶ Ῥώμης. Ἀλλ’ οὔτε τῆς 
ὁδοῦ τὸ μῆκος, οὔτε τοῦ χρόνου τὸ πλῆθος, οὔτε ὁ τῶν 
πραγμάτων ὄχλος, οὔτε ὁ κίνδυνος καὶ τὰ ἐπάλληλα 
δεινὰ, οὔτε ἄλλο οὐδὲν τὴν ἀγάπην καὶ τὴν μνήμην<tr><th>25<td>ἐξέβαλε τῶν μαθητῶν, ἀλλ’ εἶχεν αὐτοὺς ἅπαντας ἐν 
διανοίᾳ· καὶ οὐχ οὕτως αὐτῷ ταῖς ἁλύσεσιν αἱ χεῖρες 
ἐδέδεντο, ὡς τῷ πόθῳ τῶν μαθητῶν ἡ ψυχὴ συνεδέ‐ 
δετο καὶ προσήλωτο· ὅπερ οὖν καὶ αὐτὸ δηλῶν ἐν τῷ 
προοιμίῳ τῆς ἐπιστολῆς ἔλεγε· <span class=Em>Διὰ τὸ ἔχειν με ἐν</span><tr><th>30<td><span class=Em>τῇ καρδίᾳ μου ὑμᾶς, ἔν τε τοῖς δεσμοῖς μου, καὶ 
ἐν τῇ ἀπολογίᾳ καὶ βεβαιώσει τοῦ Εὐαγγελίου. 
</span>Καὶ καθάπερ βασιλεὺς ἐπὶ τὸν θρόνον ἀναβὰς ὑπὸ τὴν 
ἕω καὶ καθίσας ἐν ταῖς βασιλικαῖς αὐλαῖς, μυρίας 
εὐθέως δέχεται πανταχόθεν ἐπιστολάς· οὕτω δὴ κἀ‐<tr><th>35<td>κεῖνος, καθάπερ ἐν βασιλικαῖς αὐλαῖς τῷ δεσμωτη‐ 
ρίῳ καθήμενος, πολλῷ πλείω καὶ ἐδέχετο καὶ ἔπεμπε 
τὰ γράμματα, τῶν πανταχόθεν ἐθνῶν ἐπὶ τὴν ἐκείνου 
σοφίαν ὑπὲρ τῶν καθ’ ἑαυτοὺς πραγμάτων ἀναφερόν‐ 
των ἅπαντα· καὶ τοσούτῳ πλείονα πράγματα τοῦ βα‐<tr><th>40<td>σιλεύοντος ᾠκονόμει, ὅσῳ καὶ μείζονα ἀρχὴν ἐμπεπί‐ 
στευτο. Οὐ γὰρ δὴ τοὺς τὴν Ῥωμαίων οἰκοῦντας χώ‐ 
ραν μόνον, ἀλλὰ καὶ τοὺς βαρβάρους ἅπαντας, καὶ 
γῆν καὶ θάλατταν φέρων εἰς τὰς ἐκείνου χεῖρας ἐν‐ 
έθηκεν ὁ Θεός. Καὶ τοῦτο δηλῶν Ῥωμαίοις ἔλεγεν·<tr><th>45<td><span class=Em>Οὐ θέλω δὲ ὑμᾶς ἀγνοεῖν, ἀδελφοὶ, ὅτι πολλάκις 
ἐλθεῖν προεθέμην πρὸς ὑμᾶς, καὶ ἐκωλύθην ἄχρι 
τοῦ δεῦρο, ἵνα τινὰ καρπὸν σχῶ καὶ ἐν ὑμῖν, 
καθὼς καὶ ἐν τοῖς λοιποῖς ἔθνεσιν· Ἕλλησί τε 
καὶ βαρβάροις, σοφοῖς τε καὶ ἀνοήτοις ὀφει‐</span><tr><td><h3>51</h3>.<h2>314</h2> <h1>(50)</h1><td><span class=Em>λέτης εἰμί.</span> Καθ’ ἑκάστην τοίνυν ἐφρόντιζε τὴν ἡμέ‐ 
ραν, τοῦτο δὴ Κορινθίοις, τοῦτο δὴ Μακεδόσι, πῶς 
Φιλιππήσιοι, πῶς Καππαδόκαι, πῶς Γαλάται, πῶς 
Ἀθηναῖοι, πῶς οἱ τὸν Πόντον οἰκοῦντες, πῶς ἅπαντες 
ἄνθρωποι. Ἀλλ’ ὅμως τὴν γῆν ἅπασαν ἐγκεχειρισμέ‐<tr><th>55<td>νος οὐχ ὑπὲρ ἐθνῶν ὁλοκλήρων ἐμερίμνα μόνον, 
ἀλλὰ καὶ ὑπὲρ ἑνὸς ἀνθρώπου· καὶ νῦν μὲν δι’ Ὀνή‐ 
σιμον τὴν ἐπιστολὴν ἔπεμπε, νῦν δὲ διὰ τὸν παρὰ 
Κορινθίοις πεπορνευκότα. Οὐδὲ γὰρ τοῦτο ἐσκόπει, ὅτι 
εἷς ἦν ὁ ἁμαρτὼν, καὶ δεόμενος προστασίας· ἀλλ’ ὅτι<tr><th rowspan=2>60<td>ἄνθρωπος ἦν, ἄνθρωπος τὸ τῷ Θεῷ τιμιώτατον ζῶον, 
καὶ δι’ ὃν οὐδὲ τοῦ Μονογενοῦς ὁ Πατὴρ ἐφείσατο. 
    εʹ. Μὴ γάρ μοι τοῦτο εἴπῃς, ὅτι Δραπέτης ὁ δεῖνα,<tr><td>καὶ λῃστὴς καὶ κλέπτης, καὶ μυρίων γέμων κακῶν,<td class=Y rowspan=14>313<tr><td><h3>51</h3>.<h2>315</h2><td>ἢ ὅτι πτωχὸς καὶ ἀπεῤῥιμμένος, καὶ εὐτελὴς, καὶ 
οὐδενὸς ἄξιος λόγου· ἀλλ’ ἐννόησον ὅτι καὶ ὑπὲρ τού‐ 
του Χριστὸς ἀπέθανε, καὶ ἀρκεῖ σοι τοῦτο εἰς πάσης 
προνοίας ὑπόθεσιν. Ἐννόησον ὁποῖόν τινα ἐκεῖνον<tr><th>5<td>εἶναι χρὴ, ὃν τοσούτου Χριστὸς ἐτιμήσατο, ὡς μηδὲ 
τοῦ αἵματος φείσασθαι τοῦ ἑαυτοῦ. Οὐδὲ γὰρ, εἰ βα‐ 
σιλεὺς ὑπέρ τινος εἵλετο καταθῦσαι ἑαυτὸν, ἐζητήσα‐ 
μεν ἂν ἑτέραν ἀπόδειξιν τοῦ μέγαν τινὰ εἶναι καὶ 
περισπούδαστον ἐκεῖνον τῷ βασιλεῖ, οὐκ ἔγωγε οἶμαι·<tr><th>10<td>ἤρκει γὰρ ἡ τελευτὴ δεῖξαι τοῦ τετελευτηκότος τὴν 
περὶ αὐτὸν ἀγάπην. Νυνὶ δὲ οὐκ ἄνθρωπος, οὐκ 
ἄγγελος, οὐκ ἀρχάγγελος, ἀλλ’ αὐτὸς ὁ τῶν οὐρανῶν 
Δεσπότης, αὐτὸς ὁ μονογενὴς Υἱὸς τοῦ Θεοῦ σάρκα 
περιβαλόμενος ἐπέδωκεν ἑαυτὸν ὑπὲρ ἡμῶν. Οὐ<tr><th>15<td>πάντα οὖν ποιήσομεν καὶ πραγματευσόμεθα, ὥστε 
τοὺς οὕτω τιμηθέντας ἀνθρώπους πάσης ἀπολαῦσαι 
παρ’ ἡμῶν προνοίας; Καὶ ποίαν ἕξομεν ἀπολογίαν; 
τίνα συγγνώμην; Τοῦτο γοῦν αὐτὸ καὶ ὁ Παῦλος 
ἐνδεικνύμενος ἔλεγε· <span class=Em>Μὴ τῷ βρώματί σου ἐκεῖνον</span><tr><th>20<td><span class=Em>ἀπόλλυε, δι’ ὃν Χριστὸς ἀπέθανε.</span> Τοὺς γὰρ κα‐ 
ταφρονοῦντας τῶν ἀδελφῶν, καὶ ὡς ἀσθενούντων ὑπερ‐ 
ορῶντας βουλόμενος ἐντρέψαι καὶ εἰς σπουδὴν ἀγα‐ 
γεῖν καὶ πεῖσαι κήδεσθαι τῶν πλησίον, ἀντὶ πάντων 
τὸν τοῦ Δεσπότου θάνατον τέθεικε. Καθήμενος τοίνυν<tr><th>25<td>ἐν τῷ δεσμωτηρίῳ τοῖς Φιλιππησίοις ἐπέστελλεν ἐκ 
τοσούτου τοῦ διαστήματος. Τοιαύτη γὰρ ἡ κατὰ Θεὸν 
ἀγάπη· οὐδενὶ τῶν ἀνθρωπίνων διακόπτεται, ἄνωθεν 
ἔχουσα τὰς ῥίζας ἐκ τῶν οὐρανῶν καὶ τὰς ἀμοιβάς. 
Καὶ τί φησι; <span class=Em>Γινώσκειν δὲ ὑμᾶς βούλομαι, ἀδελ‐</span><tr><th>30<td><span class=Em>φοί.</span> Εἶδες πρόνοιαν ὑπὲρ μαθητῶν; εἶδες διδασκάλου 
κηδεμονίαν; Ἄκουσον καὶ φιλοστοργίαν μαθητῶν 
περὶ τὸν διδάσκαλον, ἵνα ἴδῃς ὅτι τοῦτο ἦν τὸ ποιοῦν 
ἰσχυροὺς ἐκείνους καὶ ἀκαταγωνίστους, τὸ συνδεδέσθαι 
ἀλλήλοις. Εἰ γὰρ <span class=Em>Ἀδελφὸς ὑπὸ ἀδελφοῦ βοηθού‐</span><tr><th>35<td><span class=Em>μενος, ὡς πόλις ὀχυρὰ,</span> πολλῷ μᾶλλον τοσοῦτοι 
συνδεδεμένοι τοῖς τῆς ἀγάπης δεσμοῖς, πᾶσαν ἂν 
ἀπεκρούσαντο τὴν τοῦ πονηροῦ δαίμονος ἐπιβουλήν. 
Ὅτι μὲν οὖν ὁ Παῦλος συνεδέδετο τοῖς μαθηταῖς, 
οὐδὲ ἀποδείξεως δεῖ λοιπὸν ἡμῖν, οὐδὲ λόγου, ὅπου γε<tr><th>40<td>καὶ δεδεμένος αὐτῶν ἐμερίμνα, καὶ καθ’ ἑκάστην ἡμέ‐ 
ραν καὶ ὑπὲρ αὐτῶν ἀπέθνησκε τῷ πόθῳ πυρούμενος. 
    ϛʹ. Ὅτι δὲ καὶ οἱ μαθηταὶ τῷ Παύλῳ συνδεδε‐ 
μένοι μετὰ ἀκριβείας ἦσαν ἁπάσης, καὶ οὐκ ἄνδρες 
μόνον, ἀλλὰ καὶ γυναῖκες, ἄκουσον τί φησι περὶ τῆς<tr><th>45<td>Φοίβης· <span class=Em>Συνίστημι δὲ ὑμῖν Φοίβην τὴν ἀδελφὴν, 
διάκονον οὖσαν τῆς Ἐκκλησίας τῆς ἐν Κεγχρέαις, 
ἵνα προσδέξησθε αὐτὴν ἐν Κυρίῳ ἀξίως τῶν 
ἁγίων, καὶ παραστῆτε αὐτῇ, ἐν ᾧ ἂν ὑμῶν πρά‐ 
γματι χρῄζῃ, ἥτις προστάτις πολλῶν ἐγενήθη,</span><tr><td><h3>51</h3>.<h2>315</h2> <h1>(50)</h1><td><span class=Em>καὶ αὐτοῦ ἐμοῦ.</span> Ἀλλ’ ἐνταῦθα μὲν μέχρι προστα‐ 
σίας ἐμαρτύρησεν αὐτῇ τὴν σπουδήν· Πρίσκιλλα δὲ 
καὶ Ἀκύλας καὶ μέχρι θανάτου διὰ τὸν Παῦλον ἐχώ‐ 
ρησαν, καὶ περὶ αὐτῶν δὲ οὕτω γράφει λέγων· <span class=Em>Ἀσπά‐ 
ζονται ὑμᾶς Ἀκύλας καὶ Πρίσκιλλα, οἵτινες ὑπὲρ</span><tr><th>55<td><span class=Em>τῆς ψυχῆς μου τὸν ἑαυτῶν τράχηλον ὑπέθηκαν, 
</span>εἰς θάνατον δηλονότι. Καὶ περὶ ἑτέρου πάλιν αὐτοῖς 
τούτοις γράφων, φησίν· <span class=Em>Ὅτι ἤγγισεν ἕως θανάτου, 
παραβουλευσάμενος τῇ ψυχῇ, ἵνα τὸ ὑμῶν 
ὑστέρημα ἀναπληρώσῃ τῆς πρός με λειτουργίας.</span><tr><th rowspan=2>60<td>Εἶδες πῶς ἐφίλουν τὸν διδάσκαλον; πῶς πρὸ τῆς 
ψυχῆς τῆς ἑαυτῶν τὴν ἄνεσιν ἐσκόπουν τὴν ἐκείνου; 
Διὰ τοῦτο οὐδεὶς αὐτῶν περιεγένετο τότε. Ταῦτα δὲ<tr><td>λέγω, οὐχ ἵνα ἀκούωμεν μόνον, ἀλλὰ ἵνα καὶ μι‐<td class=K rowspan=14>Column end<tr><td><h3>51</h3>.<h2>316</h2><td>μώμεθα· καὶ οὐ πρὸς τοὺς ἀρχομένους μόνον, ἀλλὰ 
καὶ πρὸς τοὺς ἄρχοντας ἡμῖν ὁ λόγος ἀποτείνεται, ἵνα 
καὶ οἱ μαθηταὶ πολλὴν περὶ τοὺς διδασκάλους κηδε‐ 
μονίαν ἐπιδεικνύωνται, καὶ οἱ διδάσκαλοι τὴν αὐτὴν<tr><th>5<td>τῷ Παύλῳ φιλοστοργίαν περὶ τοὺς ὑποταττομένους 
ἔχωσιν, οὐχὶ τοὺς παρόντας μόνον, ἀλλὰ καὶ τοὺς 
πόῤῥωθεν ὄντας. Καὶ γὰρ ὁ Παῦλος καθάπερ μίαν 
οἰκῶν οἰκίαν τὴν οἰκουμένην ἅπασαν, οὕτω τῆς πάντων 
ἐφρόντιζε σωτηρίας, καὶ τὰ αὐτοῦ πάντα ἀφεὶς δεσμὰ<tr><th>10<td>καὶ θλίψεις καὶ πληγὰς καὶ στενοχωρίας, ἐπεσκόπει 
καὶ ἐπυνθάνετο καθ’ ἑκάστην ἡμέραν, πῶς τὰ τῶν 
μαθητῶν ἔχοι· καὶ πολλάκις δι’ αὐτὸ τοῦτο μόνον 
ἔπεμψε, νῦν μὲν Τιμόθεον, νῦν δὲ Τυχικόν· καὶ περὶ 
μὲν ἐκείνου φησίν· <span class=Em>Ἵνα γνῷ τὰ περὶ ὑμῶν, καὶ</span><tr><th>15<td><span class=Em>παρακαλέσῃ τὰς καρδίας ὑμῶν·</span> περὶ δὲ Τιμοθέου· 
<span class=Em>Ἔπεμψα αὐτὸν πρὸς ὑμᾶς μηκέτι στέγων, μήπως 
ἐπείρασεν ὑμᾶς ὁ πειράζων·</span> καὶ Τίτον πάλιν 
ἀλλαχοῦ, καὶ ἄλλον ἑτέρωσε. Ἐπειδὴ γὰρ αὐτὸς τῇ 
τῶν δεσμῶν ἀνάγκῃ πολλάκις ἐν ἑνὶ κατεχόμενος τόπῳ<tr><th>20<td>συγγενέσθαι τοῖς αὐτοῦ σπλάγχνοις οὐκ ἠδύνατο, διὰ 
τῶν μαθητῶν αὐτοῖς συνεγένετο. 
    ζʹ. Καὶ τότε τοίνυν ἐν δεσμοῖς ὢν γράφει τοῖς Φιλιπ‐ 
πησίοις λέγων· <span class=Em>Γινώσκειν δὲ ὑμᾶς βούλομαι, ἀδελ‐ 
φοὶ,</span> τοὺς μαθητὰς ἀδελφοὺς καλῶν. Τοιοῦτον γὰρ ἡ<tr><th>25<td>ἀγάπη· πᾶσαν ἀνωμαλίαν ἐκβάλλει, καὶ ὑπεροχὴν 
καὶ ἀξίαν οὐκ οἶδεν, ἀλλὰ κἂν ἁπάντων ὑψηλότερος ᾖ 
τις, πρὸς τὸν πάντων κάτεισι ταπεινότερον· ὅπερ καὶ 
Παῦλος ἐποίει. Ἀλλ’ ἀκούσωμεν τί βούλεται γινώ‐ 
σκειν αὐτούς· <span class=Em>Ὅτι τὰ κατ’ ἐμὲ,</span> φησὶ, <span class=Em>μᾶλλον εἰς</span><tr><th>30<td><span class=Em>προκοπὴν τοῦ Εὐαγγελίου ἐλήλυθεν.</span> Εἰπέ μοι, πῶς 
καὶ τίνι τρόπῳ; Ἆρα τῶν δεσμῶν ἀφέθης; ἆρα ἀπ‐ 
έθου τὴν ἅλυσιν, καὶ μετὰ ἀδείας κηρύττεις ἐν τῇ πό‐ 
λει; ἆρα εἰς ἐκκλησίαν εἰσελθὼν, μακροὺς καὶ πολ‐ 
λοὺς κατέτεινας λόγους περὶ τῆς πίστεως, καὶ πολλοὺς<tr><th>35<td>λαβὼν μαθητὰς ἀπῆλθες; ἆρα νεκροὺς ἤγειρας, καὶ 
ἐθαυμαστώθης; ἆρα λεπροὺς ἐκάθηρας, καὶ ἐξεπλάγη‐ 
σαν ἅπαντες; ἆρα δαίμονας ἀπήλασας, καὶ ἀν‐ 
υψώθης; Οὐδὲν τούτων, φησί. Πῶς οὖν ἡ προκοπὴ γέ‐ 
γονε τοῦ Εὐαγγελίου; εἰπέ. <span class=Em>Ὥστε τοὺς δεσμούς μου,</span><tr><th>40<td>φησὶ, <span class=Em>φανεροὺς ἐν Χριστῷ γενέσθαι ἐν ὅλῳ τῷ πραι‐ 
τωρίῳ, καὶ τοῖς λοιποῖς πᾶσι.</span> Τί λέγεις; τοῦτο ἄρα, 
τοῦτο ἡ προκοπή; τοῦτο ἡ ἐπίδοσις; τοῦτο ἡ αὔξησις 
τοῦ κηρύγματος, ὅτι πάντες ἔμαθον ὅτι δέδεσαι; Ναὶ, 
φησίν. Ἄκουσον γοῦν τῶν ἑξῆς, ἵνα μάθῃς ὅτι τὰ<tr><th>45<td>δεσμὰ οὐ μόνον οὐκ ἐγίνετο κώλυμα, ἀλλὰ καὶ ὑπό‐ 
θεσις πλείονος παῤῥησίας· <span class=Em>Ὥστε τοὺς πλείονας 
τῶν ἀδελφῶν ἐν Κυρίῳ, πεποιθότας τοῖς δεσμοῖς 
μου, περισσοτέρως τολμᾷν ἀφόβως τὸν λόγον 
λαλεῖν.</span> Τί λέγεις, ὦ Παῦλε; οὐκ ἀγωνίαν ἀνέβαλεν,<tr><td><h3>51</h3>.<h2>316</h2> <h1>(50)</h1><td>ἀλλὰ θάρσος τὰ δεσμά; οὐ φόβον, ἀλλὰ πόθον; Οὐκ 
ἔχει τὰ λεγόμενα ἀκολουθίαν. Οἶδα κἀγώ. Οὐδὲ γὰρ 
κατὰ ἀνθρωπίνων πραγμάτων ἀκολουθίαν ταῦτα συν‐ 
έβαινε, φησίν· ἀλλ’ ὑπὲρ φύσιν ἦν τὰ γινόμενα, καὶ 
θείας χάριτος τὰ κατορθώματα. Διὰ τοῦτο ὃ τοῖς ἄλλοις<tr><th>55<td>ἀγωνίαν ἐποίει, τοῦτο ἐπ’ ἐκείνῳ θάρσος παρεῖχε. 
Καὶ γὰρ στρατηγὸν ἐὰν λαβών τις καὶ καθείρξας 
ποιήσῃ φανερὸν τοῦτο, εἰς φυγὴν ἐμβάλλει τὸ στρα‐ 
τόπεδον ἅπαν· καὶ ποιμένα δὲ ἐάν τις τῆς ποίμνης 
ἀπαγάγῃ, μετὰ πολλῆς τῆς ἀδείας ἀπελαύνει τὰ πρό‐<tr><th rowspan=2>60<td>βατα. Ἀλλ’ οὐκ ἐπὶ Παύλου οὕτως, ἀλλὰ τοὐναντίον 
ἅπαν. Ὁ στρατηγὸς γὰρ ἐδέδετο, καὶ οἱ στρατιῶται 
προθυμότεροι ἐγίνοντο, καὶ μετὰ πλείονος τῆς παῤ‐ 
ῥησίας τοῖς ἐναντίοις ἐπεπήδων· ὁ ποιμὴν καθεῖρκτο,<tr><td>καὶ τὰ πρόβατα οὐκ ἀνηλοῦτο, οὐδὲ ἐσκορπίζετο.<td class=Y rowspan=14>315<tr><td><h3>51</h3>.<h2>317</h2><td>    ηʹ. Τίς εἶδε, τίς ἤκουσεν ἐν τοῖς τῶν διδασκάλων δει‐ 
νοῖς πλείονα παράκλησιν λαμβάνοντας τοὺς μαθητάς; 
Πῶς οὐκ ἔδεισαν; πῶς οὐκ ἐφοβήθησαν; πῶς οὐκ 
εἶπον πρὸς τὸν Παῦλον, <span class=Em>Ἰατρὲ, θεράπευσον σεαυ‐</span><tr><th>5<td><span class=Em>τόν;</span> ἀπάλλαξον σεαυτὸν τῶν πολυπλόκων δεινῶν, 
καὶ τότε ἡμῖν τὰ μυρία προξενήσεις ἀγαθά. Πῶς 
ταῦτα οὐκ εἶπον; Πῶς; ὅτι πεπαιδευμένοι ἦσαν 
παρὰ τῆς τοῦ Πνεύματος χάριτος, ὅτι ταῦτα οὐκ ἐξ 
ἀσθενείας ἐγίνετο, ἀλλ’ ἐκ τῆς τοῦ Χριστοῦ συγχω‐<tr><th>10<td>ρήσεως, ἵνα μειζόνως ἡ ἀλήθεια διαλάμπῃ, διὰ δε‐ 
σμῶν καὶ φυλακῶν καὶ θλίψεων καὶ στενοχωριῶν 
αὐξανομένη καὶ πρὸς μεῖζον αἰρομένη μέγεθος. Οὕ‐ 
τως ἡ δύναμις τοῦ Χριστοῦ ἐν ἀσθενείᾳ τελειοῦται. 
Εἰ μὲν γὰρ ὑπεσκέλισε τὸν Παῦλον τὰ δεσμὰ, καὶ<tr><th>15<td>δειλότερον ἐποίησεν, ἢ αὐτὸν, ἢ τοὺς ἐκείνῳ προσ‐ 
ήκοντας ἔδει διαπορεῖν· εἰ δὲ μᾶλλον θαῤῥεῖν παρ‐ 
εσκεύασε καὶ εἰς πλείονα δόξαν ἤγαγεν, ἐκπλήττεσθαι 
δεῖ καὶ θαυμάζειν, πῶς διὰ πράγματος ἀτιμίαν ἔχον‐ 
τος δόξα τῷ μαθητῇ προεξενεῖτο, διὰ πράγματος<tr><th>20<td>δειλίαν ἐμβάλλοντος θάρσος καὶ παράκλησις πᾶσιν 
ἐκείνοις ἐγένετο. Τίς γὰρ αὐτὸν οὐκ ἐξεπλήττετο 
τότε, ὁρῶν ἅλυσιν περικείμενον; Τότε δαίμονες 
ἐδραπέτευον μᾶλλον, ὅτε ἑώρων αὐτὸν ἐν δεσμωτηρίῳ 
διατρίβοντα. Οὐ γὰρ οὕτω βασιλικὴν κεφαλὴν λαμ‐<tr><th>25<td>πρὰν τὸ διάδημα ποιεῖ, ὡς τὰς ἐκείνου χεῖρας ἡ 
ἅλυσις, οὐ παρὰ τὴν οἰκείαν φύσιν, ἀλλὰ παρὰ τὴν 
ἀπανθοῦσαν αὐταῖς χάριν. Διὰ τοῦτο πολλὴ παρά‐ 
κλησις ἐγίνετο τοῖς μαθηταῖς. Καὶ γὰρ ἑώρων τὸ μὲν 
σῶμα δεδεμένον, τὴν δὲ γλῶτταν οὐ δεδεμένην·<tr><th>30<td>τὰς μὲν χεῖρας ἐσφιγμένας, τὸν δὲ λόγον λελυμένον, 
καὶ τῆς ἀκτῖνος τῆς ἡλιακῆς ταχύτερον τὴν οἰκουμέ‐ 
νην ἐπιτρέχοντα πᾶσαν. Καὶ τοῦτο αὐτοῖς παράκλη‐ 
σις ἐγίνετο διὰ τῶν ἔργων μανθάνουσιν, ὅτι οὐδὲν τῶν 
παρόντων δεινόν. Καὶ γὰρ ὅταν ὑπὸ θείου πόθου καὶ<tr><th>35<td>ἔρωτος ἡ ψυχὴ βαφεῖσα τύχῃ γνησίως, πρὸς οὐδὲν 
ἐπιστρέφεται τῶν παρόντων· ἀλλ’ ὥσπερ οἱ μαινό‐ 
μενοι καὶ πυρὸς καὶ σιδήρου καὶ θηρίων καὶ πελάγους 
καὶ πάντων κατατολμῶσιν, οὕτω καὶ οὗτοι μανίαν 
τινὰ καλλίστην καὶ πνευματικωτάτην μανέντες, μα‐<tr><th>40<td>νίαν ἀπὸ σωφροσύνης γινομένην, πάντων κατεγέλων 
τῶν ὁρωμένων. Διὰ τοῦτο δεδεμένον ὁρῶντες τὸν δι‐ 
δάσκαλον, μᾶλλον ἐσκίρτων, μᾶλλον ἠγάλλοντο, διὰ 
τῶν ἔργων τοῖς ἐναντίοις δόντες ἀπόδειξιν, ὅτι πάν‐ 
τοθέν εἰσιν ἀνάλωτοι καὶ ἀχείρωτοι.<tr><th>45<td>    θʹ. Τότε τοίνυν, ὅτε ἐν τούτοις τὰ πράγματα ἦν, τινὲς 
τῶν ἐχθρῶν τῶν Παύλου βουλόμενοι τὸν πόλεμον 
ἀναῤῥιπίσαι χαλεπώτερον, καὶ μείζονα τοῦ τυράννου 
ποιῆσαι τὴν πρὸς αὐτὸν ἀπέχθειαν, προσεποιοῦντο 
καὶ αὐτοὶ κηρύττειν, καὶ ἐκήρυττον τὴν ὀρθὴν καὶ<tr><td><h3>51</h3>.<h2>317</h2> <h1>(50)</h1><td>ὑγιῆ πίστιν ὑπὲρ τοῦ τὸ δόγμα ἐπιδοῦναι μειζόνως· 
τοῦτο δὲ ἐποίουν, οὐχὶ τὴν πίστιν σπεῖραι βουλόμενοι, 
ἀλλ’ ἵνα μαθὼν ὁ Νέρων, ὅτι τὸ κήρυγμα αὔξεται 
καὶ τὸ δόγμα ἐπιδίδωσι, ταχύτερον τὸν Παῦλον ἐπὶ 
τὸ βάραθρον ἀπαγάγῃ. Δύο τοίνυν ἦν διδασκαλεῖα,<tr><th>55<td>τῶν Παύλου μαθητῶν, καὶ τῶν ἐχθρῶν τῶν τοῦ Παύ‐ 
λου· τῶν μὲν ἐξ ἀληθείας κηρυττόντων, τῶν δὲ ἀπὸ 
φιλονεικίας καὶ τῆς πρὸς τὸν Παῦλον ἀπεχθείας. Καὶ 
ταῦτα δηλῶν ἔλεγε· <span class=Em>Τινὲς μὲν διὰ φθόνον καὶ 
ἔριν τὸν Χριστὸν κηρύττουσιν,</span> ἐκείνους ἐμφαί‐<tr><th rowspan=2>60<td>νων τοὺς ἐχθρούς· <span class=Em>Τινὲς δὲ καὶ δι’ εὐδοκίαν,</span> περὶ 
τῶν ἑαυτοῦ μαθητῶν τοῦτο λέγων. Εἶπε πάλιν περὶ<tr><td>ἐκείνων, <span class=Em>Οἱ μὲν ἐξ ἐριθείας,</span> οἱ ἐχθροί· οὐχ ἁγνῶς,<td class=K rowspan=14>Column end<tr><td><h3>51</h3>.<h2>318</h2><td>οὐχ ὑγιῶς, ἀλλ’ <span class=Em>Οἰόμενοι θλίψιν ἐπιφέρειν τοῖς 
δεσμοῖς μου· οἱ δὲ ἐξ ἀγάπης·</span> πάλιν τοῦτο περὶ 
τῶν ἀδελφῶν τῶν ἑαυτοῦ· <span class=Em>Εἰδότες ὅτι εἰς ἀπο‐ 
λογίαν τοῦ Εὐαγγελίου κεῖμαι. Τί γάρ; Πλὴν</span><tr><th>5<td><span class=Em>παντὶ τρόπῳ, εἴτε προφάσει, εἴτε ἀληθείᾳ, 
Χριστὸς καταγγέλλεται.</span> Ὥστε μάτην καὶ εἰκῆ 
ἐπὶ τῶν αἱρέσεων τοῦτο τὸ ῥῆμα παραλαμβάνε‐ 
ται. Οἱ γὰρ τότε κηρύττοντες οὐχὶ δόγμα διεφθαρ‐ 
μένον ἐκήρυττον, ἀλλὰ πίστιν ὑγιῆ καὶ ὀρθήν. Εἰ<tr><th>10<td>γὰρ δόγμα διεφθαρμένον ἐκήρυττον, καὶ ἕτερα παρὰ 
τὸν Παῦλον ἐδίδασκον, οὐκ ἔμελλεν αὐτοῖς προ‐ 
χωρεῖν, ὅπερ ἐβούλοντο. Τί δὲ ἐβούλοντο; Τῆς πί‐ 
στεως αὐξηθείσης καὶ πολλῶν γενομένων τῶν Παύλου 
μαθητῶν, εἰς μείζονα πόλεμον τὸν Νέρωνα διεγεῖραι.<tr><th>15<td>Εἰ δὲ ἕτερα δόγματα ἐκήρυττον, οὐκ ἂν πολλοὺς 
ἐποίησαν τοὺς Παύλου μαθητάς· μὴ ποιοῦντες δὲ, 
οὐκ ἂν παρώξυναν τὸν τύραννον. Οὐ τοίνυν τοῦτό 
φησιν, ὅτι διεφθαρμένα δόγματα εἰσῆγον, ἀλλ’ ὅτι ἡ 
αἰτία, ἀφ’ ἧς ἐκήρυττον, αὕτη ἦν διεφθαρμένη. Ἕτε‐<tr><th>20<td>ρον γάρ ἐστι λαλεῖν τὴν πρόφασιν τοῦ κηρύγματος, 
καὶ ἕτερον αὐτὸ τὸ κήρυγμα μὴ εἶναι ὑγιές. Τὸ μὲν 
γὰρ κήρυγμα οὐ γίνεται ὑγιὲς, ὅταν τὰ δόγματα ᾖ 
πλάνης γέμοντα· ἡ πρόφασις δὲ οὐ γίνεται ὑγιὴς, 
ὅταν τὸ μὲν κήρυγμα ὑγιὲς ᾖ, οἱ δὲ κηρύττοντες μὴ<tr><th>25<td>διὰ τὸν Θεὸν κηρύττωσιν, ἀλλ’ ἢ πρὸς ἔχθραν, ἢ 
πρὸς χάριν ἑτέρων. 
    ιʹ. Οὐ τοίνυν τοῦτό φησιν, ὅτι αἱρέσεις εἰσῆγον, 
ἀλλ’ ὅτι οὐκ ἀπὸ προφάσεως ὀρθῆς, οὐδὲ δι’ εὐλάβειαν 
ἐκήρυττον, ὅπερ ἐκήρυττον. Οὐ γὰρ ἵνα τὸ Εὐαγγέ‐<tr><th>30<td>λιον αὐξήσωσι, τοῦτο ἐποίουν, ἀλλ’ ἵνα αὐτὸ πολε‐ 
μήσωσι, καὶ εἰς μείζονα αὐτὸν ἐμβάλωσι κίνδυνον· 
διὰ τοῦτο αὐτοῖς ἐγκαλεῖ. Καὶ ὅρα πῶς μετὰ ἀκρι‐ 
βείας αὐτὸ τέθεικεν· <span class=Em>Οἰόμενοι θλίψιν,</span> φησὶν, <span class=Em>ἐπι‐ 
φέρειν τοῖς δεσμοῖς μου.</span> Οὐκ εἶπεν, ἐπιφέροντες,<tr><th>35<td>ἀλλ’, <span class=Em>Οἰόμενοι ἐπιφέρειν,</span> τουτέστι, νομίζοντες· 
δεικνὺς ὅτι εἰ καὶ ἐκεῖνοι νομίζουσιν, ἀλλ’ οὐκ αὐτὸς 
οὕτω διάκειται, ἀλλὰ καὶ χαίρει διὰ τὴν τοῦ κηρύγμα‐ 
τος ἐπίδοσιν. Ἐπήγαγεν οὖν λέγων· <span class=Em>Ἀλλὰ καὶ ἐν 
τούτῳ χαίρω καὶ χαρήσομαι·</span> εἰ δὲ πλάνην τὰ δόγμα‐<tr><th>40<td>τα εἶχε, καὶ αἱρέσεις εἰσῆγον ἐκεῖνοι, οὐκ ἠδύνατο 
χαίρειν ὁ Παῦλος. Ἐπειδὴ δὲ ὑγιὲς καὶ ἀνόθευτον τὸ 
δόγμα, διὰ τοῦτό φησι, <span class=Em>Χαίρω καὶ χαρήσομαι.</span> Τί 
γὰρ, εἰ ἑαυτοὺς ἀπολλύουσιν ἐκεῖνοι, ἐξ ἀπεχθείας 
τοῦτο ποιοῦντες; Ἀλλὰ τὰ ἐμὰ καὶ ἄκοντες αὔξουσιν.<tr><th>45<td>Εἶδες πόση τοῦ Παύλου ἡ δύναμις; πῶς οὐδενὶ τῶν 
τοῦ διαβόλου μηχανημάτων ἁλίσκεται; Καὶ οὐ μόνον 
οὐχ ἁλίσκεται, ἀλλὰ καὶ αὐτοῖς τούτοις αὐτὸν χει‐ 
ροῦται. Πολλὴ μὲν γὰρ οὖν καὶ ἡ τοῦ διαβόλου κακουρ‐ 
γία, καὶ τῶν ἐκείνῳ διακονούντων ἡ πονηρία· ἐν<tr><td><h3>51</h3>.<h2>318</h2> <h1>(50)</h1><td>προσχήματι γὰρ τοῦ τὰ αὐτὰ φρονεῖν, σβέσαι τὸ 
κήρυγμα ἐβούλοντο. Ἀλλ’ <span class=Em>Ὁ δρασσόμενος τοὺς 
σοφοὺς ἐν τῇ πανουργίᾳ αὐτῶν,</span> οὐ συνεχώρει 
τοῦτο γενέσθαι τότε. Τοῦτο γοῦν αὐτὸ ἐμφαίνων ὁ 
Παῦλος ἔλεγε· <span class=Em>Τὸ δὲ ἐπιμεῖναι τῇ σαρκὶ ἀναγκαιό‐</span><tr><th>55<td><span class=Em>τερον δι’ ἡμᾶς, καὶ τοῦτο πεποιθὼς οἶδα, ὅτι μενῶ 
καὶ συμπαραμενῶ πᾶσιν ὑμῖν.</span> Ἐκεῖνοι μὲν γὰρ 
τῆς παρούσης με ζωῆς ἐκβαλεῖν ἐπιθυμοῦσι, καὶ πάντα 
διὰ τοῦτο ὑπομένουσιν· ὁ δὲ Θεὸς οὐκ ἀφίησι δι’ 
ὑμᾶς.<tr><th rowspan=2>60<td>    Ταῦτα τοίνυν μετὰ ἀκριβείας ἅπαντα μνημονεύετε, 
ἵνα τοὺς ἁπλῶς καὶ ὡς ἔτυχε ταῖς Γραφαῖς κεχρημέ‐ 
νους καὶ ἐπ’ ὀλέθρῳ τῶν πλησίον, μετὰ πάσης σο‐<tr><td>φίας δύνησθε διορθοῦν. Δυνησόμεθα δὲ καὶ μεμνῆσθαι<td class=Y rowspan=14>317<tr><td><h3>51</h3>.<h2>319</h2><td>τῶν εἰρημένων, καὶ ἑτέρους διορθοῦν, ἂν εἰς εὐχὰς ἀεὶ 
καταφεύγωμεν, καὶ παρακαλῶμεν τὸν Θεὸν τὸν δι‐ 
δόντα λόγον σοφίας, δοῦναι καὶ σύνεσιν ἀκροάσεως, 
καὶ φυλακὴν τῆς πνευματικῆς ταύτης παρακαταθή‐<tr><th>5<td>κης ἀκριβῆ καὶ ἀχείρωτον. Ἃ γὰρ οὐκ ἰσχύομεν πολ‐ 
λάκις ἐξ οἰκείας κατορθῶσαι σπουδῆς, ταῦτα δυνη‐ 
σόμεθα ἀνύσαι εὐμαρῶς δι’ εὐχῶν, εὐχῶν δὲ λέγω 
τῶν διηνεκῶν. Ἀεὶ γὰρ καὶ ἀδιαλείπτως εὔχεσθαι χρὴ, 
καὶ τὸν ἐν θλίψει, καὶ τὸν ἐν ἀνέσει, καὶ τὸν ἐν δει‐<tr><th>10<td>νοῖς, καὶ τὸν ἐν ἀγαθοῖς ὄντα· τὸν μὲν ἐν ἀνέσει καὶ 
πολλοῖς ἀγαθοῖς, ἵνα ἀκίνητα καὶ ἀμετάβλητα ταῦτα 
μένῃ καὶ μηδέποτε μεταπέσῃ· τὸν δὲ ἐν θλίψει καὶ 
πολλοῖς τοῖς δεινοῖς, ἵνα τινὰ χρηστὴν αὐτῷ ἴδῃ γε‐ 
νομένην μεταβολὴν, καὶ εἰς γαλήνην παρηγορίας με‐<tr><th>15<td>ταβληθῇ. Ἐν γαλήνῃ εἶ; Οὐκοῦν παρακάλει τὸν Θεὸν 
βεβαίαν σοι μένειν τὴν γαλήνην ταύτην. Χειμῶνα εἶδες 
ἐπαναστάντα; Παρακάλει ἐκτενῶς τὸν Θεὸν παρενέγ‐ 
και τὸ κλυδώνιον, καὶ γαλήνην ἀπὸ χειμῶνος ποιῆσαι. 
Ἠκούσθης; Ἐπὶ τούτῳ εὐχαρίστησον, ἐπειδὴ ἠκού‐<tr><th>20<td>σθης. Οὐκ ἠκούσθης; Παράμεινον, ἵνα ἀκουσθῇς. Κἂν 
γὰρ ἀναβάληταί ποτε τὴν δόσιν ὁ Θεὸς, οὐχὶ 
μισῶν οὐδὲ ἀποστρεφόμενος, ἀλλὰ τῇ μελλήσει τῆς 
δόσεως διηνεκῶς σε παρ’ ἑαυτῷ κατέχειν βουλόμενος, 
καθάπερ καὶ πατέρες φιλόστοργοι ποιοῦσι· καὶ γὰρ<tr><th>25<td>ἐκεῖνοι τῶν ῥᾳθυμοτέρων παίδων τὴν διηνεκῆ προσ‐ 
εδρείαν τῇ τῆς δόσεως ἀναβολῇ σοφίζονται. Οὐ χρεία 
σοι μεσιτῶν ἐπὶ τοῦ Θεοῦ, οὐδὲ πολλῆς τῆς περιδρο‐ 
μῆς, καὶ τοῦ κολακεῦσαι ἑτέρους· ἀλλὰ κἂν ἔρημος 
ᾖς, κἂν ἀπροστάτευτος, αὐτὸς διὰ σαυτοῦ παρακα‐<tr><th>30<td>λέσας τὸν Θεὸν ἐπιτεύξῃ πάντως. Οὐχ οὕτω δι’ ἑτέρων 
ὑπὲρ ἡμῶν παρακαλούμενος ἐπινεύειν εἴωθεν, ὡς δι’ 
ἡμῶν αὐτῶν τῶν δεομένων, κἂν μυρίων ὦμεν γέμον‐ 
τες κακῶν. Εἰ γὰρ ἐπ’ ἀνθρώπων κἂν μυρία προσ‐ 
κεκρουκότες ὦμεν, ὅταν καὶ ὑπὸ τὴν ἕω, καὶ μέσης<tr><th>35<td>ἡμέρας, καὶ ἐν ἑσπέρᾳ φαινώμεθα τοῖς πρὸς ἡμᾶς 
λελυπημένοις, τῇ συνεχείᾳ καὶ τῇ διηνεκεῖ τῆς ὄψεως 
συντυχίᾳ καταλύομεν ῥᾳδίως αὐτῶν τὴν ἔχθραν, 
πολλῷ μᾶλλον ἐπὶ τοῦ Θεοῦ τοῦτο γένοιτ’ ἄν. 
    ιβʹ. Ἀλλ’ ἀνάξιος εἶ; Γενοῦ τῇ προσεδρείᾳ ἄξιος. Ὅτι<tr><th>40<td>γὰρ καὶ τὸν ἀνάξιον δυνατὸν ἄξιον ἐκ τῆς προσεδρείας 
γενέσθαι, καὶ δι’ ἡμῶν αὐτῶν μᾶλλον, ἢ δι’ ἑτέρων 
παρακαλούμενος ὁ Θεὸς ἐπινεύει, καὶ ὅτι τὴν δόσιν 
ἀναβάλλεται πολλάκις, οὐχ ἡμᾶς ἐξαπορῆσαι βουλό‐ 
μενος, οὐδὲ κεναῖς ἐκπέμψαι χερσὶν, ἀλλ’ ἵνα μειζό‐<tr><th>45<td>νων ἡμῖν ἀγαθῶν αἴτιος γένηται· τὰ τρία ταῦτα διὰ 
τῆς παραβολῆς τῆς σήμερον ἀναγνωσθείσης ὑμῖν πει‐ 
ράσομαι ποιῆσαι φανερά. Προσῆλθε τῷ Χριστῷ ἡ 
Χαναναία ὑπὲρ θυγατρὸς δεομένη δαιμονιζομένης, καὶ 
βοῶσα μετὰ πολλῆς ἐκτενείας, φησίν· <span class=Em>Ἐλέησόν με,</span><tr><td><h3>51</h3>.<h2>319</h2> <h1>(50)</h1><td><span class=Em>Κύριε, ἡ θυγάτηρ μου κακῶς δαιμονίζεται.</span> Ἰδοὺ 
ἀλλόφυλος ἡ γυνὴ, καὶ βάρβαρος, καὶ τῆς πολιτείας 
τῆς Ἰουδαϊκῆς ἐκτός. Καὶ τί γὰρ ἕτερον ἢ κύων, καὶ 
ἀνάξιος τοῦ λαβεῖν τὴν αἴτησιν; <span class=Em>Οὐ</span> γάρ <span class=Em>ἐστι,</span> φησὶ, 
<span class=Em>καλὸν λαβεῖν τὸν ἄρτον τῶν τέκνων, καὶ δοῦναι</span><tr><th>55<td><span class=Em>τοῖς κυναρίοις.</span> Ἀλλ’ ὅμως ἀπὸ τῆς προσεδρείας 
γέγονεν ἀξία. Οὐ γὰρ μόνον εἰς τὴν τῶν παίδων αὐ‐ 
τὴν εὐγένειαν εἰσήγαγε, κύνα οὖσαν, ἀλλὰ καὶ μετὰ 
πολλῶν τῶν ἐγκωμίων ἐξέπεμψεν, εἰπών· <span class=Em>Ὦ γύναι, 
μεγάλη σου ἡ πίστις· γενηθήτω σοι ὡς θέλεις.</span><tr><th rowspan=2>60<td>Ὅταν δὲ ὁ Χριστὸς λέγῃ, <span class=Em>Μεγάλη ἡ πίστις,</span> μηδεμίαν 
ἑτέραν ἀπόδειξιν ζήτει τῆς μεγαλοψυχίας τῆς κατὰ<tr><td>τὴν γυναῖκα. Εἶδες πῶς ἐκ τῆς προσεδρείας γέγονεν<td class=K rowspan=14>Column end<tr><td><h3>51</h3>.<h2>320</h2><td>ἀξία, ἀναξία οὖσα ἡ γυνή; Βούλει μαθεῖν καὶ ὅτι δι’ 
ἡμῶν αὐτῶν μᾶλλον, ἢ δι’ ἑτέρων παρακαλοῦντες 
αὐτὸν ἀνύομεν; Ἔκραξεν αὕτη, καὶ προσελθόντες οἱ 
μαθηταὶ λέγουσιν· <span class=Em>Ἀπόλυσον αὐτὴν, ὅτι κράζει</span><tr><th>5<td><span class=Em>ὄπισθεν ἡμῶν·</span> καὶ πρὸς μὲν ἐκείνους φησὶν, <span class=Em>Οὐκ 
ἀπεστάλην, εἰ μὴ εἰς τὰ πρόβατα τὰ ἀπολωλότα 
οἴκου Ἰσραήλ·</span> ὅτε δὲ αὐτὴ δι’ ἑαυτῆς προσῆλθε καὶ 
ἐπέμενε βοῶσα, καὶ λέγουσα· <span class=Em>Ναὶ, Κύριε, καὶ γὰρ 
τὰ κυνάρια ἐσθίει ἀπὸ τῆς τραπέζης τῶν κυρίων</span><tr><th>10<td><span class=Em>αὐτῶν·</span> τότε τὴν χάριν ἔδωκε, καί φησι· <span class=Em>Γενηθήτω 
σοι ὡς θέλεις.</span> Εἶδες πῶς, ὅτε μὲν ἐκεῖνοι παρεκά‐ 
λουν, διεκρούσατο· ὅτε δὲ αὐτὴ ἡ δεομένη τῆς δωρεᾶς 
ἐβόησεν, ἐπένευσεν; Ἐκείνοις μὲν γάρ φησιν, <span class=Em>Οὐκ 
ἀπεστάλην, εἰ μὴ εἰς τὰ πρόβατα τὰ ἀπολωλότα</span><tr><th>15<td><span class=Em>οἴκου Ἰσραήλ·</span> ταύτῃ δὲ εἶπε, <span class=Em>Μεγάλη σου ἡ 
πίστις· γενηθήτω σοι ὡς θέλεις.</span> Πάλιν παρὰ μὲν 
τὴν ἀρχὴν καὶ ἐν προοιμίῳ τῆς αἰτήσεως οὐδὲν ἀπ‐ 
εκρίνατο· ἐπειδὴ δὲ καὶ ἅπαξ καὶ δεύτερον καὶ 
τρὶς προσῆλθε, τότε τὴν χάριν ἔδωκε, διὰ τοῦ τέλους<tr><th>20<td>ἡμᾶς πείθων, ὅτι τὴν δόσιν ἀνεβάλετο, οὐχ ἵνα αὐτὴν 
διακρούσηται, ἀλλ’ ἵνα πᾶσιν ἡμῖν δείξῃ τὴν ὑπομονὴν 
τῆς γυναικός. Εἰ γὰρ ἵνα αὐτὴν διακρούσηται ἀν‐ 
εβάλετο, οὐδ’ ἂν πρὸς τῷ τέλει ἔδωκεν· ἐπειδὴ δὲ 
ἀνέμενε δεῖξαι πᾶσιν αὐτῆς τὴν φιλοσοφίαν, διὰ τοῦτο<tr><th>25<td>ἐσίγα. Εἰ γὰρ εὐθέως ἔδωκε καὶ παρὰ τὴν ἀρχὴν, 
οὐκ ἂν ἔγνωμεν τὴν ἀνδρείαν τῆς γυναικός. <span class=Em>Ἀπό‐ 
λυσον αὐτὴν,</span> φησὶν, <span class=Em>ὅτι κράζει ὄπισθεν ἡμῶν. 
</span>Τί δὲ ὁ Χριστός; Ὑμεῖς φωνὴν ἀκούετε, ἐγὼ δὲ τὴν 
διάνοιαν ὁρῶ· οἶδα τί μέλλει λέγειν. Οὐ βούλομαι τὸν<tr><th>30<td>ἐγκεκρυμμένον αὐτῆς τῇ διανοίᾳ θησαυρὸν ἀφεῖναι 
λαθεῖν, ἀλλ’ ἀναμένω καὶ σιγῶ, ἵνα αὐτὸν ἐκκαλύψας 
εἰς τὸ μέσον καταθῶμαι, καὶ πᾶσι ποιήσω φανερόν. 
    ιγʹ. Ταῦτ’ οὖν ἅπαντα μαθόντες, κἂν ἐν ἁμαρτήμασιν 
ὦμεν, καὶ τοῦ λαβεῖν ἀνάξιοι, μὴ ἀπογινώσκωμεν,<tr><th>35<td>εἰδότες ὅτι τῇ προσεδρείᾳ τῆς ψυχῆς δυνησόμεθα γε‐ 
νέσθαι τῆς αἰτήσεως ἄξιοι. Κἂν ἀπροστάτευτοι καὶ 
ἔρημοι ὦμεν, μὴ ἀπαγορεύωμεν, εἰδότες ὅτι μεγάλη 
προστασία, τὸ αὐτὸν δι’ ἑαυτοῦ προσελθεῖν τῷ Θεῷ 
μετὰ προθυμίας πολλῆς. Κἂν μέλλῃ καὶ ἀναβάληται<tr><th>40<td>πρὸς τὴν δόσιν, μὴ ἀναπέσωμεν, μαθόντες ὅτι ἡ μέλ‐ 
λησις καὶ ἀναβολὴ κηδεμονίας καὶ φιλανθρωπίας ἐστὶ 
τεκμήριον. Ἂν οὕτως ὦμεν πεπεικότες ἑαυτοὺς, καὶ 
μετὰ ψυχῆς ὀδυνωμένης καὶ θερμῆς καὶ διεγηγερμένης 
προαιρέσεως, καὶ τοιαύτης οἵας ἡ Χαναναία προσῆλ‐<tr><th>45<td>θεν, αὐτῷ προσίωμεν καὶ ἡμεῖς, κἂν κύνες ὦμεν, κἂν 
ὁτιοῦν εἰργασμένοι δεινὸν, καὶ τὰ οἰκεῖα ἀποκρουσό‐ 
μεθα κακὰ, καὶ τοσαύτην ληψόμεθα παῤῥησίαν, ὡς 
καὶ ἑτέρων προστῆναι· ὃν τρόπον καὶ αὕτη ἡ Χα‐ 
ναναία οὐ μόνον αὐτὴ παῤῥησίας ἀπέλαυσε καὶ μυ‐<tr><td><h3>51</h3>.<h2>320</h2> <h1>(50)</h1><td>ρίων ἐγκωμίων, ἀλλὰ καὶ τὸ θυγάτριον τῶν ἀφορήτων 
ἴσχυσεν ἐξαρπάσαι δεινῶν. Οὐδὲν γὰρ, οὐδὲν εὐχῆς 
δυνατώτερον πεπυρωμένης καὶ γνησίας. Αὕτη καὶ τὰ 
παρόντα διαλύει δεινὰ, καὶ τῶν κατ’ ἐκεῖνον τὸν και‐ 
ρὸν συμβαινόντων ἐξαρπάζει κολάσεων. Ἵν’ οὖν καὶ<tr><th>55<td>τὸν παρόντα βίον μετ’ εὐκολίας διανύσωμεν, κἀκεῖ 
μετὰ παῤῥησίας ἀπέλθωμεν, πολλῇ σπουδῇ καὶ προ‐ 
θυμίᾳ ταύτην ἐπιτελέσωμεν διηνεκῶς. Οὕτω γὰρ δυ‐ 
νησόμεθα καὶ τῶν ἀποκειμένων τυχεῖν ἀγαθῶν, καὶ 
τῶν χρηστῶν ἀπολαύειν ἐλπίδων· ὧν γένοιτο πάντας<tr><th rowspan=2>60<td>ἡμᾶς ἐπιτυχεῖν, χάριτι καὶ φιλανθρωπίᾳ καὶ οἰκτιρ‐ 
μοῖς τοῦ Κυρίου ἡμῶν Ἰησοῦ Χριστοῦ, μεθ’ οὗ 
τῷ Πατρὶ ἅμα τῷ ἁγίῳ Πνεύματι δόξα, τιμὴ,<tr><td>κράτος εἰς τοὺς αἰῶνας τῶν αἰώνων. Ἀμήν.<td class=Y>319</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
