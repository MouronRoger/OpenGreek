<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
<title>ANACREONTEA :: Anacreontea :: TLG 4150 001</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="4150.htm">4150</a> 001&nbsp;:: <strong><a class=CaCo href="4150.htm"><em>ANACREONTEA</em></a></strong>&nbsp;:: <strong>Anacreontea</strong></p>
<p class="AuthorInfo"><a class=CaCo href="4150.htm"><em>ANACREONTEA</em></a> <a class="CanonEpi">Iamb.</a><br />(<a class="CanonDat">A.D. 1?/6</a>)</p><p class="WorkInfo"><strong>Anacreontea</strong></p><p class="EditionInfo"><a class=CaE>Source: West, M.L. (ed.), <em>Carmina Anacreontea</em>. Leipzig: Teubner, 1984: 1–49.</a></p><p class="CitationStyle">Citation: Fragment&nbsp;&mdash; (line)</p>
<tr><td class=qS colspan=3> <tr><td><h2>t</h2><td><a class=T>ΑΝΑΚΡΕΟΝΤΟΣ ΤΗΙΟΥ ΣΥΜΠΟΣΙΑΚΑ 
ΗΜΙΑΜΒΙΑ</a><td class=K rowspan=5><tr><td><h2>1</h2><td>Ἀνακρέων ἰδών με 
ὁ Τήϊος μελωιδός 
(ὄναρ λέγω) προσεῖπεν· 
κἀγὼ δραμὼν πρὸς αὐτόν<tr><th>5<td>περιπλάκην φιλήσας. 
γέρων μὲν ἦν, καλὸς δέ, 
καλὸς δὲ καὶ φίλευνος· 
τὸ χεῖλος ὦζεν οἴνου· 
τρέμοντα δ’ αὐτὸν ἤδη<tr><th>10<td>Ἔρως ἐχειραγώγει. 
ὃ δ’ ἐξελὼν καρήνου 
ἐμοὶ στέφος δίδωσι· 
τὸ δ’ ὦζ’ Ἀνακρέοντος. 
ἐγὼ δ’ ὁ μωρὸς ἄρας<tr><th rowspan=2>15<td>ἐδησάμην μετώπωι· 
καὶ δῆθεν ἄχρι καὶ νῦν<tr><td>ἔρωτος οὐ πέπαυμαι.<td class=Y rowspan=9>1<tr><td><h2>2</h2><td>Δότε μοι λύρην Ὁμήρου 
φονίης ἄνευθε χορδῆς· 
φέρε μοι κύπελλα θεσμῶν, 
φέρε μοι νόμους κεράσσας,<tr><th>5<td>μεθύων ὅπως χορεύσω, 
ὑπὸ σώφρονος δὲ λύσσης 
μετὰ βαρβίτων ἀείδων 
τὸ παροίνιον βοήσω· 
δότε μοι λύρην Ὁμήρου<tr><th>10<td>φονίης ἄνευθε χορδῆς.<tr><td><h2>3</h2><td>Ἄγε, ζωγράφων ἄριστε, 
λυρικῆς ἄκουε Μούσης<tr><th>2<td>〈<a class=La>*****</a><tr><th>2<td><a class=La>*****</a>〉<tr><th>5<td>γράφε τὰς πόλεις τὸ πρῶτον 
ἱλαράς τε καὶ γελώσας· 
ὁ δὲ κηρὸς ἂν δύναιτο, 
γράφε καὶ νόμους φιλούντων.<tr><th>3<td>φιλοπαίγμονες δὲ Βάκχαι 
ἑτεροπνόους ἐναύλους<tr><th>4<td>〈<a class=La>*****</a>〉<td class=Y rowspan=13>2<tr><td><h2>4,1</h2><td>Τὸν ἄργυρον τορεύσας 
Ἥφαιστέ μοι ποίησον 
πανοπλίας μὲν οὐχί· 
τί γὰρ μάχαισι κἀμοί;<tr><th>5<td>ποτήριον δὲ κοῖλον 
ὅσον δύνηι βάθυνον. 
καὶ μὴ ποίει κατ’ αὐτό 
μήτ’ ἄστρα μήτ’ Ἀμάξας, 
〈μὴ στυγνὸν Ὠρίωνα·〉<tr><th>10<td>τί Πλειάδων μέλει μοι, 
τί δ’ ἀστέρος Βοώτ͜εω͜; 
ποίησον ἀμπέλους μοι, 
καὶ βότρυας κατ’ αὐτῶν,<tr><th>15<td>〈ποίει δὲ ληνὸν οἴνου,〉<tr><th>16/18<td>καὶ χρυσέους πατοῦντας<tr><th>20<td>ὁμοῦ καλῶι Λυαίωι 
Ἔρωτα καὶ Βάθυλλον.<tr><td><h2>4,2</h2><td>Τὸν ἄργυρον τορεύσας 
Ἥφαιστέ μοι ποίησον 
πανοπλίαν μὲν οὐχί·<tr><th>5<td>ποτήριον δὲ κοῖλον 
ὅσον δύνηι βάθυνον. 
ποίει δέ μοι κατ’ αὐτοῦ 
μήτ’ ἄστρα μήτ’ Ἀμάξας, 
μὴ στυγνὸν Ὠρίωνα,<tr><th>12<td>ἀλλ’ ἀμπέλους χλοώσας<tr><th>13/17<td>καὶ βότρυας γελῶντας<tr><th>20<td>σὺν τῶι καλῶι Λυαίωι.<tr><td rowspan=2><h2>4,3</h2><td>Τὸν ἄργυρον τορεύων<tr><td>Ἥφαιστέ μοι ποίησον 
πανοπλίαν μὲν οὐχί· 
τί γὰρ μάχαισι κἀμοί;<td class=Y rowspan=7>3<tr><th>5<td>ποτήριον δὲ κοῖλον 
ὅσον δύνηι βαθύνας. 
ποίει δέ μοι κατ’ αὐτοῦ 
μήτ’ ἄστρα μήτ’ Ἄμαξαν, 
μὴ στυγνὸν Ὠρίωνα·<tr><th>10<td>τί Πλειάδων μέλει μοι, 
τί γὰρ καλοῦ Βοώτου; 
ποίησον ἀμπέλους μοι, 
καὶ βότρυας κατ’ αὐτῶν, 
καὶ Μαινάδας τρυγώσας·<tr><th>15<td>ποίει δὲ ληνὸν οἴνου 
ληνοβάτας πατοῦντας 
τοὺς Σατύρους γελῶντας 
καὶ χρυσέους Ἔρωτας 
καὶ Κυθέρην γελῶσαν<tr><th>20<td>ὁμοῦ καλῶι Λυαίωι. 
{Ἔρωτα κἀφροδίτην.}<tr><td><h2>5</h2><td>Καλλιτέχνα, τόρευσον 
ἔαρος κύπελλον ἤδη· 
τὰ πρῶτ’ ἡμῖν τὰ τερπνά 
ῥόδα φέρουσαν ὥρην.<tr><th>5<td>ἀργύρεον δ’ ἁπλώσας 
ποτὸν ποίει μοι τερπνόν· 
τῶν τελετῶν, παραινῶ, 
μὴ ξένον μοι τορεύσηις, 
μὴ φευκτὸν ἱστόρημα·<tr><th>10<td>μᾶλλον ποίει Διὸς γόνον, 
Βάκχον Εὔιον ἡμῖν. 
μύστις νάματος ἦι Κύπρις 
ὑμεναίους κροτοῦσα· 
χάρασς’ Ἔρωτας ἀνόπλους<td class=Y rowspan=6>4<tr><th>15<td>καὶ Χάριτας γελώσας 
ὑπ’ ἄμπελον εὐπέταλον 
εὐβότρυον κομῶσαν· 
σύναπτε κούρους εὐπρεπεῖς 
†ἀν μη† Φοῖβος ἀθύρηι.<tr><td><h2>6</h2><td>Στέφος πλέκων ποτ’ εὗρον 
ἐν τοῖς ῥόδοις Ἔρωτα, 
καὶ τῶν πτερῶν κατασχών 
ἐβάπτις’ εἰς τὸν οἶνον,<tr><th>5<td>λαβὼν δ’ ἔπιον αὐτόν· 
καὶ νῦν ἔσω μελῶν μου 
πτεροῖσι γαργαλίζει.<tr><td><h2>7</h2><td>Λέγουσιν αἱ γυναῖκες· 
‘Ἀνάκρεον, γέρων εἶ· 
λαβὼν ἔσοπτρον ἄθρει 
κόμας μὲν οὐκέτ’ οὔσας,<tr><th rowspan=2>5<td>ψιλὸν δέ σευ μέτωπον.‘ 
ἐγὼ δὲ τὰς κόμας μέν,<tr><td>εἴτ’ εἰσὶν εἴτ’ ἀπῆλθον, 
οὐκ οἶδα· τοῦτο δ’ οἶδα, 
ὡς τῶι γέροντι μᾶλλον<td class=Y rowspan=7>5<tr><th>10<td>πρέπει τὸ τερπνὰ παίζειν, 
ὅσωι πέλας τὰ Μοίρης.<tr><td><h2>8</h2><td>Οὔ μοι μέλει τὰ Γύγ͜εω͜ 
τοῦ Σαρδίων ἄνακτος, 
οὐδ’ εἷλέ πώ με ζῆλος, 
οὐδὲ φθονῶ τυράννοις.<tr><th>5<td>ἐμοὶ μέλει μύροισιν 
καταβρέχειν ὑπήνην, 
ἐμοὶ μέλει ῥόδοισιν 
καταστέφειν κάρηνα· 
τὸ σήμερον μέλει μοι,<tr><th>10<td>τὸ δ’ αὔριον τίς οἶδεν; 
ὡς οὖν ἔτ’ εὔδι’ ἔστιν, 
καὶ πῖνε καὶ κύβευε 
καὶ σπένδε τῶι Λυαίωι, 
μὴ νοῦσος ἤν τις ἔλθηι<tr><th>15<td>λέγηι σε μηδὲ πίνειν.<tr><td rowspan=2><h2>9</h2><td>Ἄφες με, τοὺς θεούς σοι,<tr><td>πιεῖν, πιεῖν ἀμυστί· 
θέλω, θέλω μανῆναι. 
    ἐμαίνετ’ Ἀλκμέων τε<td class=Y rowspan=5>6<tr><th>5<td>χὠ λευκόπους Ὀρέστης 
τὰς μητέρας κτανόντες· 
    ἐγὼ δὲ μηδένα κτάς, 
πιὼν δ’ ἐρυθρὸν οἶνον 
θέλω, θέλω μανῆναι.<tr><th>10<td>    ἐμαίνετ’ Ἡρακλῆς πρίν, 
δεινὴν κλονῶν φαρέτρην 
καὶ τόξον Ἰφίτειον· 
    ἐμαίνετο πρὶν Αἴας, 
μετ’ ἀσπίδος κραδαίνων<tr><th>15<td>τὴν Ἕκτορος μάχαιραν· 
    ἐγὼ δ’ ἔχων κύπελλον 
καὶ στέμμα τοῦτο χαίτης 
{οὐ τόξον, οὐ μάχαιραν,} 
θέλω, θέλω μανῆναι.<tr><td rowspan=2><h2>10</h2><td>Τί σοι θέλεις ποιήσω, 
τί σοι, †λάλευ† χελιδόν;<tr><td>τὰ ταρσά σευ τὰ κοῦφα 
θέλεις λαβὼν ψαλίξω,<td class=Y rowspan=7>7<tr><th>5<td>ἢ μᾶλλον ἔνδοθέν σευ 
τὴν γλῶσσαν, ὡς ὁ Τηρεύς 
ἐκεῖνος, ἐκθερίξω; 
τί μευ καλῶν ὀνείρων 
ὑπορθρίαισι φωναῖς<tr><th>10<td>ἀφήρπασας Βάθυλλον;<tr><td><h2>11</h2><td>Ἔρωτα κήρινόν τις 
νεηνίης ἐπώλει· 
ἐγὼ δέ οἱ παραστάς 
‘πόσου θέλεισ‘ ἔφην ‘σοι<tr><th>5<td>τὸ τυχθὲν ἐκπρίωμαι;‘ 
ὃ δ’ εἶπε δωριάζων 
‘λάβ’ αὐτὸν ὁππόσου λῆις. 
ὅπως 〈δ’〉 ἂν ἐκμάθηις πᾶν, 
οὐκ εἰμὶ κηροτέχνας,<tr><th>10<td>ἀλλ’ οὐ θέλω συνοικεῖν 
Ἔρωτι παντορέκται.‘ 
‘δὸς οὖν, δὸς αὐτὸν ἡμῖν 
δραχμῆς, καλὸν σύνευνον.‘ 
Ἔρως, σὺ δ’ εὐθέως με<tr><th rowspan=2>15<td>πύρωσον· εἰ δὲ μή, σύ<tr><td>κατὰ φλογὸς τακήσηι.<td class=Y rowspan=7>8<tr><td><h2>12</h2><td>    Οἱ μὲν καλὴν Κυβήβην 
τὸν ἡμίθηλυν Ἄττιν 
ἐν οὔρεσιν βοῶντα 
λέγουσιν ἐκμανῆναι·<tr><th>5<td>    οἱ δὲ Κλάρου παρ’ ὄχθαις 
δαφνηφόροιο Φοίβου 
λάλον πιόντες ὕδωρ 
μεμηνότες βοῶσιν· 
    ἐγὼ δὲ τοῦ Λυαίου<tr><th>10<td>καὶ τοῦ μύρου κορεσθείς 
καὶ τῆς ἐμῆς ἑταίρης 
θέλω, θέλω μανῆναι.<tr><td><h2>13</h2><td>{θέλω, θέλω φιλῆσαι.} 
Ἔπειθ’ Ἔρως φιλεῖν με· 
ἐγὼ δ’ ἔχων νόημα 
ἄβουλον οὐκ ἐπείσθην.<tr><th>5<td>ὃ δ’ εὐθὺ τόξον ἄρας 
καὶ χρυσέην φαρέτρην 
μάχηι με προυκαλεῖτο· 
κἀγὼ λαβὼν ἐπ’ ὤμων 
θώρηχ’ ὅπως Ἀχιλλεύς<tr><th rowspan=2>10<td>καὶ δοῦρα καὶ βοείην 
ἐμαρνάμην Ἔρωτι. 
ἔβαλλ’, ἐγὼ δ’ ἔφευγον·<tr><td>ὡς δ’ οὐκέτ’ εἶχ’ ὀιστούς, 
ἤσχαλλεν, εἶτ’ ἑαυτόν<td class=Y rowspan=7>9<tr><th>15<td>ἀφῆκεν εἰς βέλεμνον· 
μέσος δὲ καρδίης μευ 
ἔδυνε καί μ’ ἔλυσεν. 
μάτην δ’ ἔχω βοείην· 
τί γὰρ βάλωμεν ἔξω,<tr><th>20<td>μάχης ἔσω μ’ ἐχούσης;<tr><td><h2>14</h2><td>Εἰ φύλλα πάντα δένδρων 
ἐπίστασαι κατειπεῖν, 
εἰ κύματ’ οἶδας εὑρεῖν 
τὰ τῆς ὅλης θαλάσσης,<tr><th>5<td>σὲ τῶν ἐμῶν ἐρώτων 
μόνον ποῶ λογιστήν. 
πρῶτον μὲν ἐξ Ἀθηνῶν 
ἔρωτας εἴκοσιν θές 
καὶ πεντεκαίδεκ’ ἄλλους.<tr><th>10<td>ἔπειτα δ’ ἐκ Κορίνθου 
θὲς ὁρμαθοὺς ἐρώτων· 
Ἀχαΐης γάρ ἐστιν, 
ὅπου καλαὶ γυναῖκες. 
τίθει δὲ Λεσβίους μοι<tr><th rowspan=2>15<td>καὶ μέχρι τῶν Ἰώνων<tr><td>καὶ Καρίης Ῥόδου τε 
δισχιλίους ἔρωτας. 
τί φήις; ἄγει καρωθείς; 
οὔπω Σύρους ἔλεξα,<td class=Y rowspan=6>10<tr><th>20<td>οὔπω πόθους Κανώβου, 
οὐ τῆς ἅπαντ’ ἐχούσης 
Κρήτης, ὅπου πόλεσσιν 
Ἔρως ἐποργιάζει. 
τί δ’ οὐ θέλεις ἀριθμεῖν<tr><th>25<td>καὶ τοὺς Γαδείρων ἐκτός, 
τῶν Βακτρίων τε κἰνδῶν 
ψυχῆς ἐμῆς ἔρωτας;<tr><td><h2>15</h2><td>Ἐρασμίη πέλεια, 
πόθεν, πόθεν πέτασαι; 
πόθεν μύρων τοσούτων 
ἐπ’ ἠέρος θέουσα<tr><th>5<td>πνέεις τε καὶ ψεκάζεις; 
τίς εἶ, τί σοι μέλει δέ; 
‘Ἀνακρέων μ’ ἔπεμψε 
πρὸς παῖδα, πρὸς Βάθυλλον 
τὸν ἄρτι τῶν ἁπάντων<tr><th>10<td>κρατοῦντα καὶ τυράννων. 
πέπρακέ μ’ ἡ Κυθήρη 
λαβοῦσα μικρὸν ὕμνον 
ἐγὼ δ’ Ἀνακρέοντι 
διακονῶ τοσαῦτα·<tr><th>15<td>καὶ νῦν, ὁρᾶις, ἐκείνου 
ἐπιστολὰς κομίζω. 
καί φησιν εὐθέως με 
ἐλευθέρην ποιήσειν· 
ἐγὼ δέ, κἢν ἀφῆι με,<td class=Y rowspan=6>11<tr><th>20<td>δούλη μενῶ παρ’ αὐτῶι. 
τί γάρ με δεῖ πέτασθαι 
ὄρη τε καὶ κατ’ ἀγρούς 
καὶ δένδρεσιν καθίζειν 
φαγοῦσαν ἄγριόν τι;<tr><th>25<td>τὰ νῦν ἔδω μὲν ἄρτον 
ἀφαρπάσασα χειρῶν 
Ἀνακρέοντος αὐτοῦ, 
πιεῖν δέ μοι δίδωσι 
τὸν οἶνον ὃν προπίνει,<tr><th>30<td>πιοῦσα δ’ ἀγχορεύω 
καὶ δεσπότην κρέκοντα 
πτεροῖσι συγκαλύπτω· 
κοιμωμένου δ’ ἐπ’ αὐτῶι 
τῶι βαρβίτωι καθεύδω.<tr><th>35<td>ἔχεις ἅπαντ’· ἄπελθε· 
λαλιστέραν μ’ ἔθηκας, 
ἄνθρωπε, καὶ κορώνης.‘<tr><td rowspan=2><h2>16</h2><td>Ἄγε, ζωγράφων ἄριστε, 
{γράφε, ζωγράφων ἄριστε,} 
Ῥοδίης κοίρανε τέχνης,<tr><td>ἀπεοῦσαν, ὡς ἂν εἴπω,<td class=Y rowspan=6>12<tr><th>5<td>γράφε τὴν ἐμὴν ἑταίρην. 
γράφε μοι τρίχας τὸ πρῶτον 
ἁπαλάς τε καὶ μελαίνας· 
ὁ δὲ κηρὸς ἂν δύνηται, 
γράφε καὶ μύρου πνεούσας.<tr><th>10<td>γράφε δ’ ἐξ ὅλης παρειῆς 
ὑπὸ πορφυραῖσι χαίταις 
ἐλεφάντινον μέτωπον. 
τὸ μεσόφρυον δὲ μή μοι 
διάκοπτε μήτε μίσγε,<tr><th>15<td>ἐχέτω δ’, ὅπως ἐκείνη, 
τὸ λεληθότως σύνοφρυν 
βλεφάρων ἴτυν κελαινήν. 
τὸ δὲ βλέμμα νῦν ἀληθῶς 
ἀπὸ τοῦ πυρὸς ποίησον,<tr><th>20<td>ἅμα γλαυκὸν ὡς Ἀθήνης, 
ἅμα δ’ ὑγρὸν ὡς Κυθήρης. 
γράφε ῥῖνα καὶ παρειάς 
ῥόδα τῶι γάλακτι μίξας· 
γράφε χεῖλος οἷα Πειθοῦς,<tr><th rowspan=2>25<td>προκαλούμενον φίλημα. 
τρυφεροῦ δ’ ἔσω γενείου<tr><td>περὶ λυγδίνωι τραχήλωι 
Χάριτες πέτοιντο πᾶσαι. 
στόλισον τὸ λοιπὸν αὐτήν<td class=Y rowspan=5>13<tr><th>30<td>ὑποπορφύροισι πέπλοις, 
διαφαινέτω δὲ σαρκῶν 
ὀλίγον, τὸ σῶμ’ ἐλέγχον. 
ἀπέχει· βλέπω γὰρ αὐτήν· 
τάχα κηρὲ καὶ λαλήσεις.<tr><td><h2>17</h2><td>Γράφε μοι Βάθυλλον οὕτω 
τὸν ἑταῖρον ὡς διδάσκω· 
λιπαρὰς κόμας ποίησον, 
τὰ μὲν ἔνδοθεν μελαίνας,<tr><th>5<td>τὰ δ’ ἐς ἄκρον ἡλιώσας· 
ἕλικας δ’ ἐλευθέρους μοι 
πλοκάμων ἄτακτα συνθείς 
ἄφες ὡς θέλωσι κεῖσθαι. 
ἁπαλὸν δὲ καὶ δροσῶδες<tr><th rowspan=2>10<td>στεφέτω μέτωπον ὀφρῦς 
κυανωτέρη δρακόντων.<tr><td>μέλαν ὄμμα γοργὸν ἔστω, 
κεκερασμένον γαλήνηι, 
τὸ μὲν ἐξ Ἄρηος ἕλκον,<td class=Y rowspan=6>14<tr><th>15<td>τὸ δὲ τῆς καλῆς Κυθήρης, 
ἵνα τις τὸ μὲν φοβῆται, 
τὸ δ’ ἀπ’ ἐλπίδος κρεμᾶται. 
ῥοδέην δ’ ὁποῖα μῆλον 
χνοΐην ποίει παρειήν·<tr><th>20<td>ἐρύθημα δ’ ὡς ἂν Αἰδοῦς 
δύνασαι βαλεῖν ποίησον. 
τὸ δὲ χεῖλος οὐκέτ’ οἶδα 
τίνι μοι τρόπωι ποιήσεις 
ἁπαλόν, γέμον τε Πειθοῦς·<tr><th>25<td>τὸ δὲ πᾶν ὁ κηρὸς αὐτός 
ἐχέτω λαλῶν σιωπῆι. 
μετὰ δὲ πρόσωπον ἔστω 
τὸν Ἀδώνιδος παρελθών 
ἐλεφάντινος τράχηλος.<tr><th>30<td>μεταμάζιον δὲ ποίει 
διδύμας τε χεῖρας Ἑρμοῦ, 
Πολυδεύκεος δὲ μηρούς, 
Διονυσίην δὲ νηδύν· 
ἁπαλῶν δ’ ὕπερθε μηρῶν,<tr><th rowspan=2>35<td>μαλερὸν τὸ πῦρ ἐχόντων, 
ἀφελῆ ποίησον αἰδῶ 
Παφίην θέλουσαν ἤδη.<tr><td>φθονερὴν ἔχεις δὲ τέχνην, 
ὅτι μὴ τὰ νῶτα δεῖξαι<td class=Y rowspan=7>15<tr><th>40<td>δύνασαι· τὰ δ’ ἦν ἀμείνω. 
τί με δεῖ πόδας διδάσκειν· 
λάβε μισθὸν ὅσσον εἴπηις, 
τὸν Ἀπόλλωνα δὲ τοῦτον 
καθελὼν ποίει Βάθυλλον·<tr><th>45<td>ἢν δ’ ἐς Σάμον ποτ’ ἔλθηις, 
γράφε Φοῖβον ἐκ Βαθύλλου.<tr><td><h2>18</h2><td>Δότε μοι, δότ’ ὦ γυναῖκες 
Βρομίου πιεῖν ἀμυστί· 
ἀπὸ καύματος γὰρ ἤδη 
προδοθεὶς ἀναστενάζω·<tr><th>5<td>δότε δ’ ἀνθέων, ἑλίνου· 
στεφάνους δότ’ οἷς πυκάζω 
τὰ μέτωπά μου, ’πικαίει. 
τὸ δὲ καῦμα τῶν ἐρώτων, 
κραδίη, τίνι σκεπάζω;<tr><th>10<td>παρὰ τὴν σκιὴν Βαθύλλου 
καθίσω· καλὸν τὸ δένδρον, 
ἁπαλὰς δ’ ἔσεισε χαίτας 
μαλακωτάτωι κλαδίσκωι· 
παρὰ δ’ αὐτὸ νέρθε ῥοιζεῖ<tr><th rowspan=2>15<td>πηγὴ ῥέουσα Πειθοῦς. 
τίς ἂν οὖν ὁρῶν παρέλθοι<tr><td>καταγώγιον τοιοῦτο;<td class=Y rowspan=6>16<tr><td><h2>19</h2><td>    Αἱ Μοῦσαι τὸν Ἔρωτα 
δήσασαι στεφάνοισι 
τῶι Κάλλει παρέδωκαν· 
    καὶ νῦν ἡ Κυθέρεια<tr><th>5<td>ζητεῖ λύτρα φέρουσα 
λύσασθαι τὸν Ἔρωτα. 
    κἂν λύσηι δέ τις αὐτόν, 
οὐκ ἔξεισι, μενεῖ δέ· 
δουλεύειν δεδίδακται.<tr><td><h2>20</h2><td>    Ἡδυμελὴς Ἀνακρέων, 
ἡδυμελὴς δὲ Σαπφώ· 
Πινδαρικὸν δ’ ἔτι μοι μέλος 
συγκεράσας τις ἐγχέοι.<tr><th>5<td>    τὰ τρία ταῦτά μοι δοκεῖ 
καὶ Διόνυσος ἐλθών 
καὶ Παφίη λιπαρόχροος 
καὐτὸς Ἔρως ἂν ἐκπιεῖν.<tr><td rowspan=2><h2>21</h2><td>Ἡ γῆ μέλαινα πίνει, 
πίνει δένδρεα δ’ αὖ γῆν 
πίνει θάλασς’ ἀναύρους,<tr><td>ὁ δ’ ἥλιος θάλασσαν,<td class=Y rowspan=7>17<tr><th>5<td>τὸν δ’ ἥλιον σελήνη· 
τί μοι μάχεσθ’, ἑταῖροι, 
καὐτῶι θέλοντι πίνειν;<tr><td><h2>22</h2><td>    Ἡ Ταντάλου ποτ’ ἔστη 
λίθος Φρυγῶν ἐν ὄχθαις, 
καὶ παῖς ποτ’ ὄρνις ἔπτη 
Πανδίονος χελιδών.<tr><th>5<td>    ἐγὼ δ’ ἔσοπτρον εἴην, 
ὅπως ἀεὶ βλέπηις με· 
ἐγὼ χιτὼν γενοίμην, 
ὅπως ἀεὶ φορῆις με. 
    ὕδωρ θέλω γενέσθαι,<tr><th>10<td>ὅπως σε χρῶτα λούσω· 
μύρον, γύναι, γενοίμην, 
ὅπως ἐγώ ς’ ἀλείψω. 
    καὶ ταινίη δὲ μασθῶι 
καὶ μάργαρον τραχήλωι<tr><th>15<td>καὶ σάνδαλον γενοίμην· 
μόνον ποσὶν πάτει με.<tr><td><h2>23</h2><td>Θέλω λέγειν Ἀτρείδας, 
θέλω δὲ Κάδμον ἄιδειν, 
ὁ βάρβιτος δὲ χορδαῖς 
ἔρωτα μοῦνον ἠχεῖ.<tr><th>5<td>ἤμειψα νεῦρα πρώην 
καὶ τὴν λύρην ἅπασαν· 
κἀγὼ μὲν ἦιδον ἄθλους 
Ἡρακλέους, λύρη δέ 
ἔρωτας ἀντεφώνει.<td class=Y rowspan=6>18<tr><th>10<td>χαίροιτε λοιπὸν ἡμῖν, 
ἥρωες· ἡ λύρη γάρ 
μόνους ἔρωτας ἄιδει.<tr><td><h2>24</h2><td>Φύσις κέρατα ταύροις, 
ὁπλὰς δ’ ἔδωκεν ἵπποις, 
ποδωκίην λαγωοῖς, 
λέουσι χάσμ’ ὀδόντων,<tr><th>5<td>τοῖς ἰχθύσιν τὸ νηκτόν, 
τοῖς ὀρνέοις πέτασθαι, 
τοῖς ἀνδράσιν φρόνημα· 
γυναιξὶν οὐκέτ’ εἶχεν. 
τί οὖν; δίδωσι κάλλος<tr><th>10<td>ἀντ’ ἀσπίδων ἁπασῶν, 
ἀντ’ ἐγχέων ἁπάντων· 
νικᾶι δὲ καὶ σίδηρον 
καὶ πῦρ καλή τις οὖσα.<tr><td rowspan=2><h2>25</h2><td>Σὺ μέν, φίλη χελιδόν,<tr><td>ἐτησίη μολοῦσα 
θέρει πλέκεις καλιήν, 
χειμῶνι δ’ εἶς ἄφαντος<td class=Y rowspan=6>19<tr><th>5<td>ἢ Νεῖλον ἢ ’πὶ Μέμφιν· 
Ἔρως δ’ ἀεὶ πλέκει μευ 
ἐν καρδίηι καλιήν. 
Πόθος δ’ ὃ μὲν πτεροῦται, 
ὃ δ’ ὠιόν ἐστιν ἀκμήν,<tr><th>10<td>ὃ δ’ ἡμίλεπτος ἤδη· 
βοὴ δὲ γίνετ’ ἀεί 
κεχηνότων νεοττῶν· 
Ἐρωτιδεῖς δὲ μικρούς 
οἱ μείζονες τρέφουσιν·<tr><th>15<td>οἳ δὲ τραφέντες εὐθύς 
πάλιν κύουσιν ἄλλους. 
τί μῆχος οὖν γένηται; 
οὐ γὰρ σθένω τοσούτους 
Ἔρωτας ἐκσοβῆσαι.<tr><td><h2>26</h2><td>Σὺ μὲν λέγεις τὰ Θήβης, 
ὃ δ’ αὖ Φρυγῶν ἀυτάς, 
ἐγὼ δ’ ἐμὰς ἁλώσεις. 
οὐχ ἵππος ὤλεσέν με,<tr><th rowspan=2>5<td>οὐ πεζός, οὐχὶ νῆες, 
στρατὸς δὲ καινὸς ἄλλος<tr><td>ἀπ’ ὀμμάτων με βάλλων.<td class=Y rowspan=7>20<tr><td><h2>27</h2><td>    Ἐν ἰσχίοις μὲν ἵπποι 
πυρὸς χάραγμ’ ἔχουσιν· 
καὶ Παρθίους τις ἄνδρας 
ἐγνώρισεν τιάραις·<tr><th>5<td>    ἐγὼ δὲ τοὺς ἐρῶντας 
ἰδὼν ἐπίσταμ’ εὐθύς· 
ἔχουσι γάρ τι λεπτόν 
ψυχῆς ἔσω χάραγμα.<tr><td><h2>28</h2><td>Ὁ ἀνὴρ ὁ τῆς Κυθήρης 
παρὰ Λημνίαις καμίνοις 
τὰ βέλη τὰ τῶν Ἐρώτων 
ἐπόει λαβὼν σίδηρον·<tr><th>5<td>ἀκίδας δ’ ἔβαπτε Κύπρις 
μέλι τὸ γλυκὺ λαβοῦσα· 
ὁ δ’ Ἔρως χολὴν ἔμισγε. 
ὁ δ’ Ἄρης ποτ’ ἐξ ἀυτῆς 
στιβαρὸν δόρυ κραδαίνων<tr><th>10<td>βέλος ηὐτέλιζ’ Ἔρωτος· 
ὁ δ’ Ἔρως ‘τόδ’ ἐστὶν‘ εἶπεν 
‘βαρύ· πειράσας νοήσεισ‘. 
ἔλαβεν βέλεμνον Ἄρης· 
ὑπεμειδίασε Κύπρις·<tr><th rowspan=2>15<td>ὁ δ’ Ἄρης ἀναστενάξας 
‘βαρύ·‘ φησιν, ‘ἆρον αὐτό.‘<tr><td>ὁ δ’ Ἔρως ‘ἔχ’ αὐτό‘ φησιν.<td class=Y rowspan=6>21<tr><td><h2>29</h2><td>    Χαλεπὸν τὸ μὴ φιλῆσαι, 
χαλεπὸν δὲ καὶ φιλῆσαι· 
χαλεπώτερον δὲ πάντων 
ἀποτυγχάνειν φιλοῦντα.<tr><td><h2>29a</h2><td>    Γένος οὐδὲν εἰς ἔρωτα· 
σοφίη, τρόπος πατεῖται· 
μόνον ἄργυρον βλέπουσιν. 
ἀπόλοιτο πρῶτος αὐτός<tr><th>5<td>ὁ τὸν ἄργυρον φιλήσας. 
    διὰ τοῦτον οὐκ ἀδελφός, 
διὰ τοῦτον οὐ τοκῆες· 
πόλεμοι, φόνοι δι’ αὐτόν· 
τὸ δὲ χεῖρον, ὀλλύμεσθα<tr><th>10<td>διὰ τοῦτον οἱ φιλοῦντες.<tr><td><h2>30</h2><td>    Ἐδόκουν ὄναρ τροχάζειν 
πτέρυγας φέρων ἐπ’ ὤμων, 
ὁ δ’ Ἔρως ἔχων μόλιβδον 
περὶ τοῖς καλοῖς ποδίσκοις<tr><th>5<td>ἐδίωκε καὶ κίχανεν. 
    τί θέλει δ’ ὄναρ τόδ’ εἶναι; 
δοκέω δ’ ἔγωγε· πολλοῖς 
ἐν ἔρωσί με πλακέντα 
διολισθάνειν μὲν ἄλλους,<td class=Y rowspan=6>22<tr><th>10<td>ἑνί τωι δὲ συνδεθῆναι.<tr><td><h2>31</h2><td>Ὑακινθίνηι με ῥάβδωι 
χαλεπῶς Ἔρως ῥαπίζων 
ἐκέλευε συντροχάζειν. 
διὰ δ’ ὀξέων μ’ ἀναύρων<tr><th>5<td>ξυλόχων τε καὶ φαράγγων 
τροχάοντα τεῖρεν ἱδρώς· 
κραδίη δὲ ῥινὸς ἄχρις 
ἀνέβαινε, κἂν ἀπέσβην. 
ὁ δ’ Ἔρως †μέτωπα σείων†<tr><th>10<td>ἁπαλοῖς πτεροῖσιν εἶπεν· 
‘σὺ γὰρ οὐ δύνηι φιλῆσαι;‘<tr><td rowspan=2><h2>32</h2><td class=QE>Ἐπὶ μυρσίναις τερείναις<tr><td>ἐπὶ λωτίναις τε ποίαις 
στορέσας θέλω προπίνειν· 
ὁ δ’ Ἔρως χιτῶνα δήσας<td class=Y rowspan=5>23<tr><th>5<td>ὑπὲρ αὐχένος παπύρωι 
μέθυ μοι διακονείτω. 
    τροχὸς ἅρματος γὰρ οἷα 
βίοτος τρέχει κυλισθείς, 
ὀλίγη δὲ κεισόμεσθα<tr><th>10<td>κόνις ὀστέων λυθέντων. 
τί σε δεῖ λίθον μυρίζειν; 
τί δὲ γῆι χέειν μάταια; 
    ἐμὲ μᾶλλον, ὡς ἔτι ζῶ, 
μύρισον, ῥόδοις δὲ κρᾶτα<tr><th>15<td>πύκασον, κάλει δ’ ἑταίρην· 
πρίν, Ἔρως, ἐκεῖ μ’ ἀπελθεῖν 
ὑπὸ νερτέρων χορείας, 
σκεδάσαι θέλω μερίμνας.<tr><td rowspan=2><h2>33</h2><td>Μεσονυκτίοις ποτ’ ὥραις, 
στρέφετ’ ἦμος Ἄρκτος ἤδη 
κατὰ χεῖρα τὴν Βοώτου,<tr><td>μερόπων δὲ φῦλα πάντα<td class=Y rowspan=7>24<tr><th>5<td>κέαται κόπωι δαμέντα, 
τότ’ Ἔρως ἐπισταθείς μευ 
θυρέων ἔκοπτ’ ὀχῆας. 
‘τίσ‘ ἔφην ‘θύρας ἀράσσει, 
κατά μευ σχίσας ὀνείρους;‘<tr><th>10<td>ὁ δ’ Ἔρως ‘ἄνοιγε,‘ φησίν, 
‘βρέφος εἰμί, μὴ φόβησαι· 
βρέχομαι δὲ κἀσέληνον 
κατὰ νύκτα πεπλάνημαι.‘ 
ἐλέησα ταῦτ’ ἀκούσας,<tr><th>15<td>ἀνὰ δ’ εὐθὺ λύχνον ἅψας 
ἀνέωιξα, καὶ βρέφος μέν 
ἐσορῶ φέροντα τόξον 
πτέρυγάς τε καὶ φαρέτρην· 
παρὰ δ’ ἱστίην καθίξας<tr><th>20<td>παλάμαις τε χεῖρας αὐτοῦ 
ἀνέθαλπον, ἐκ δὲ χαίτης 
ἀπέθλιβον ὑγρὸν ὕδωρ. 
ὃ δ’ ἐπεὶ κρύος μεθῆκε 
‘φέρε‘ φησὶ ‘πειράσωμεν<tr><th>25<td>τόδε τόξον, εἴ τί μοι νῦν 
βλάβεται βραχεῖσα νευρή.‘ 
τανύει δέ, καί με τύπτει 
μέσον ἧπαρ ὥσπερ οἶστρος· 
ἀνὰ δ’ ἅλλεται καχάζων·<tr><th rowspan=2>30<td>‘ξένε‘ δ’ εἶπε ‘συγχάρηθι· 
κέρας ἀβλαβὲς μένει μοι·<tr><td>σὺ δὲ καρδίαν πονήσεις.‘<td class=Y rowspan=5>25<tr><td><h2>34</h2><td>Μακαρίζομέν σε, τέττιξ, 
ὅτε δενδρέων ἐπ’ ἄκρων 
ὀλίγην δρόσον πεπωκώς 
βασιλεὺς ὅπως ἀείδεις.<tr><th>5<td>σὰ γάρ ἐστι κεῖνα πάντα, 
ὁπόσα βλέπεις ἐν ἀγροῖς 
†κοπόσα† φέρουσιν ὗλαι. 
σὺ δὲ φείδεαι γεωργῶν, 
ἀπὸ μηδενός τι βλάπτων·<tr><th>10<td>σὺ δὲ τίμιος βροτοῖσιν, 
θέρεος γλυκὺς προφήτης. 
φιλέουσι μέν σε Μοῦσαι, 
φιλέει δὲ Φοῖβος αὐτός, 
λιγυρὴν δ’ ἔδωκεν οἴμην·<tr><th rowspan=2>15<td>τὸ δὲ γῆρας οὔ σε τείρει. 
σοφέ, γηγενής, φίλυμνε, 
ἀπαθής, ἀναιμόσαρκε·<tr><td>σχεδὸν εἶ θεοῖς ὅμοιος.<td class=Y rowspan=7>26<tr><td><h2>35</h2><td>Ἔρως ποτ’ ἐν ῥόδοισι 
κοιμωμένην μέλιτταν 
οὐκ εἶδεν, ἀλλ’ ἐτρώθη. 
τὸν δάκτυλον παταχθείς<tr><th>5<td>τᾶς χειρὸς ὠλόλυξε, 
δραμὼν δὲ καὶ πετασθείς 
πρὸς τὴν καλὴν Κυθήρην 
‘ὄλωλα, μῆτερ,‘ εἶπεν, 
‘ὄλωλα κἀποθνήσκω·<tr><th>10<td>ὄφις μ’ ἔτυψε μικρός 
πτερωτός, ὃν καλοῦσιν 
μέλιτταν οἱ γεωργοί.‘ 
ἃ δ’ εἶπεν· ‘εἰ τὸ κέντρον 
πονεῖς τὸ τᾶς μελίττας,<tr><th>15<td>πόσον δοκεῖς πονοῦσιν, 
Ἔρως, ὅσους σὺ βάλλεις;‘<tr><td><h2>36</h2><td>    Ὁ Πλοῦτος εἴ γε χρυσοῦ 
τὸ ζῆν παρεῖχε θνητοῖς, 
ἐκαρτέρουν φυλάττων, 
ἵν’ †ασθενεῖν ἐπέλη†<tr><th rowspan=2>5<td>λάβηι τι καὶ παρέλθηι. 
    εἰ δ’ οὖν μὴ τὸ πρίασθαι 
τὸ ζῆν ἔνεστι θνητοῖς,<tr><td>τί καὶ μάτην στεγάζω; 
{τί καὶ γόους προπέμπω;}<td class=Y rowspan=7>27<tr><th>10<td>θανεῖν γὰρ εἰ πέπρωται, 
τί χρυσὸς ὠφελεῖ με; 
    ἐμοὶ γένοιτο πίνειν, 
πιόντι δ’ οἶνον ἡδύν 
ἐμοῖς φίλοις συνεῖναι,<tr><th>15<td>ἐν δ’ ἁπαλαῖσι κοίταις 
τελεῖν τὰν Ἀφροδίταν.<tr><td><h2>37</h2><td>Διὰ νυκτὸς ἐγκαθεύδων 
ἁλιπορφύροις τάπησι 
γεγανυμένος Λυαίωι 
ἐδόκουν ἄκροισι ταρσῶν<tr><th>5<td>δρόμον ὠκὺν ἐκτανύειν 
μετὰ παρθένων ἀθύρων· 
ἐπεκερτόμουν δὲ παῖδες 
ἁπαλώτεροι Λυαίου, 
δακέθυμά μοι λέγοντες<tr><th>10<td>διὰ τὰς καλὰς ἐκείνας. 
ἐθέλοντι δὲ φιλῆσαι 
φύγον ἐξ ὕπνου μοι πάντες, 
μεμονωμένος δ’ ὁ τλήμων 
πάλιν ἤθελον καθεύδειν.<tr><td rowspan=2><h2>38</h2><td>    Ἱλαροὶ πίωμεν οἶνον, 
ἀναμέλψομεν δὲ Βάκχον,<tr><td>    τὸν ἐφευρετὰν χορείας, 
τὸν ὅλας ποθοῦντα μολπάς,<td class=Y rowspan=8>28<tr><th>5<td>τὸν ὁμότροπον Ἐρώτων, 
τὸν ἐρώμενον Κυθήρης· 
    δι’ ὃν ἡ Μέθη λοχεύθη, 
δι’ ὃν ἡ Χάρις ἐτέχθη, 
δι’ ὃν ἀμπαύεται Λύπα,<tr><th>10<td>δι’ ὃν εὐνάζετ’ Ἀνία. 
    τὸ μὲν οὖν πῶμα κερασθέν 
ἁπαλοὶ φέρουσι παῖδες, 
τὸ δ’ ἄχος πέφευγε μιχθέν 
ἀνεμοστρόφωι θυέλληι.<tr><th>15<td>    τὸ μὲν οὖν πῶμα λάβωμεν, 
τὰς δὲ φροντίδας μεθῶμεν· 
τί γάρ ἐστί σοι 〈τὸ〉 κέρδος 
ὀδυνωμένωι μερίμναις; 
    πόθεν οἴδαμεν τὸ μέλλον;<tr><th>20<td>ὁ βίος βροτοῖς ἄδηλος. 
μεθύων θέλω χορεύειν 
μεμυρισμένος τε παίζειν<tr><th>22<td>〈<a class=La>*****</a>〉 
μετὰ καὶ καλῶν γυναικῶν 
μελέτω δὲ τοῖς θέλουσι,<tr><th>25<td>ὅσον ἐστὶν ἐν μερίμναις. 
    ἱλαροὶ πίωμεν οἶνον, 
ἀναμέλψομεν δὲ Βάκχον.<tr><td rowspan=2><h2>39</h2><td>Φιλῶ γέροντα τερπνόν,<tr><td>φιλῶ νέον χορευτάν· 
ἂν δ’ ὁ γέρων χορεύηι, 
τρίχας γέρων μέν ἐστιν,<td class=Y rowspan=6>29<tr><th>5<td>τὰς δὲ φρένας νεάζει.<tr><td><h2>40</h2><td>Ἐπειδὴ βροτὸς ἐτύχθην 
βιότου τρίβον ὁδεύειν, 
χρόνον ἔγνων ὃν παρῆλθον, 
ὃν δ’ ἔχω δραμεῖν οὐκ οἶδα.<tr><th>5<td>†μέθετέ με φροντίδες·† 
μηδέν μοι χὔμιν ἔστω. 
πρὶν ἐμὲ φθάσηι τὸ τέλος. 
παίξω, γελάσω, χορεύσω 
μετὰ τοῦ καλοῦ Λυαίου.<tr><td><h2>41</h2><td>Ἡ καλόν ἐστι βαδίζειν 
ὅπου λειμῶνες κομῶσιν, 
ὅπου λεπτὸς ἡδυτάτην 
ἀναπνεῖ Ζέφυρος αὔρην,<tr><th rowspan=2>5<td>κλῆμά τε Βάκχιον ἰδεῖν 
χὐπὸ τὰ πέταλα δῦναι 
ἁπαλὴν παῖδα κατέχων<tr><td>Κύπριν ὅλην πνέουσαν.<td class=Y rowspan=7>30<tr><td><h2>42</h2><td>    Ποθέω μὲν Διονύσου 
φιλοπαίγμονος χορείας, 
φιλέω δ’ ὅταν ἐφήβου 
μετὰ συμπότου λυρίζω·<tr><th>5<td>    στεφανίσκους δ’ ὑακίνθων 
κροτάφοισιν ἀμφιπλέξας 
μετὰ παρθένων ἀθύρειν 
φιλέω μάλιστα πάντων. 
    φθόνον οὐκ οἶδ’ ἐμὸν ἦτορ·<tr><th>10<td>{φθόνον οὐκ οἶδα δαϊκτόν·} 
φιλολοιδόροιο γλώττης 
ἔφυγον βέλεμνα κοῦφα· 
στυγέω μάχας παροίνους. 
    πολυκώμους κατὰ δαῖτας<tr><th>15<td>νεοθηλέσιν ἅμα κούραις 
ὑπὸ βαρβίτωι χορεύων 
βίον ἥσυχον φεροίμην.<tr><td><h2>43</h2><td>Στεφάνους μὲν κροτάφοισι 
ῥοδίνους συναρμόσαντες 
μεθύωμεν ἁβρὰ γελῶντες. 
ὑπὸ βαρβίτωι δὲ κούρα<tr><th rowspan=2>5<td>κατακίσσοισι βρέμοντας 
πλοκάμοις φέρουσα θύρσους<tr><td>χλιδανόσφυρος χορεύει· 
ἁβροχαίτας δ’ ἅμα κοῦρος 
στομάτων ἁδὺ πνεόντων<td class=Y rowspan=7>31<tr><th>10<td>κατὰ πηκτίδων ἀθύρει 
προχέων λίγειαν ὀμφάν. 
ὁ δ’ Ἔρως ὁ χρυσοχαίτας 
μετὰ τοῦ καλοῦ Λυαίου 
καὶ τῆς καλῆς Κυθήρης<tr><th>15<td>τὸν ἐπήρατον γεραιοῖς 
κῶμον μέτεισι χαίρων.<tr><td><h2>44</h2><td>    Τὸ ῥόδον τὸ τῶν Ἐρώτων 
μίξωμεν Διονύσωι· 
τὸ ῥόδον τὸ καλλίφυλλον 
κροτάφοισιν ἁρμόσαντες<tr><th>5<td>πίνωμεν ἁβρὰ γελῶντες. 
    ῥόδον ὦ φέριστον ἄνθος, 
ῥόδον εἴαρος μέλημα, 
{ῥόδα καὶ θεοῖσι τερπνά,} 
ῥόδον ὧι παῖς ὁ Κυθήρης<tr><th>10<td>στέφεται καλοὺς ἰούλους 
Χαρίτεσσι συγχορεύων· 
    στέψον οὖν με, καὶ λυρίξω 
παρὰ σοῖς Διόνυσε σηκοῖς 
μετὰ κούρης βαθυκόλπου<tr><th rowspan=2>15<td>ῥοδίνοισι στεφανίσκοις<tr><td>πεπυκασμένος χορεύσω.<td class=Y rowspan=7>32<tr><td><h2>45</h2><td>Ὅταν πίνω τὸν οἶνον, 
εὕδουσιν αἱ μέριμναι. 
τί μοι πόνων, τί μοι γόων, 
τί μοι μέλει μεριμνῶν;<tr><th>5<td>θανεῖν με δεῖ, κἂν μὴ θέλω 
τί δὲ τὸν βίον πλανῶμαι· 
πίωμεν οὖν τὸν οἶνον 
τὸν τοῦ καλοῦ Λυαίου· 
σὺν τῶι δὲ πίνειν ἡμᾶς<tr><th>10<td>εὕδουσιν αἱ μέριμναι.<tr><td><h2>46</h2><td>Ἴδε πῶς ἔαρος φανέντος 
Χάριτες ῥόδα βρύουσιν· 
ἴδε πῶς κῦμα θαλάσσης 
ἁπαλύνεται γαλήνηι·<tr><th>5<td>ἴδε πῶς νῆσσα κολυμβᾶι 
ἴδε πῶς γέρανος ὁδεύει. 
ἀφελῶς δ’ ἔλαμψε Τιτάν, 
νεφελῶν σκιαὶ δονοῦνται, 
τὰ βροτῶν δ’ ἔλαμψεν ἔργα,<tr><th rowspan=2>10<td>†καρποῖσι γαῖα προκύπτει,<tr><td>καρπὸς ἐλαίας† προκύπτει· 
†Βρομίου στέφεται† νᾶμα 
κατὰ φύλλον †κατακλόνον 
καθελων† ἤνθισε καρπός.<td class=Y rowspan=9>33<tr><td><h2>47</h2><td>    Ἐγὼ γέρων μέν εἰμι, 
νέων πλέον δὲ πίνω<tr><th>2<td>〈<a class=La>*****</a>〉<tr><th>4<td>σκῆπτρον ἔχων τὸν ἀσκόν<tr><th>5<td>ὁ νάρθηξ δ’ οὐδέν ἐστιν. 
    ὁ μὲν θέλων μάχεσθαι, 
πάρεστι γάρ, μαχέσθω· 
ἐμοὶ κύπελλον ὦ παῖ 
μελιχρὸν οἶνον ἡδύν<tr><th>10<td>ἐγκεράσας φόρησον. 
    ἐγὼ γέρων μέν εἰμι,<tr><th>11a<td>〈νέων πλέον δὲ πίνω·〉<tr><th>3<td>κἂν δεήσηι με χορεύειν,<tr><th rowspan=2>12<td>Σιληνὸν ἐν μέσοισι<tr><td>μιμούμενος χορεύσω.<td class=Y rowspan=6>34<tr><td><h2>48</h2><td>Ὅταν ὁ Βάκχος ἔλθηι, 
εὕδουσιν αἱ μέριμναι, 
δοκῶ δ’ ἔχειν τὰ Κροίσου. 
θέλω καλῶς ἀείδειν·<tr><th>5<td>κισσοστεφὴς δὲ κεῖμαι, 
πατῶ δ’ ἅπαντα θυμῶι. 
ὅπλιζ’· ἐγὼ δὲ πίνω. 
φέρε μοι κύπελλον ὦ παῖ· 
μεθύοντα γάρ με κεῖσθαι<tr><th>10<td>πολὺ κρεῖσσον ἢ θανόντα.<tr><td><h2>49</h2><td>    Τοῦ Διὸς ὁ παῖς ὁ Βάκχος, 
ὁ λυσίφρων ὁ Λυαῖος, 
ὅταν εἰς φρένας τὰς ἐμάς 
εἰσέλθηι μεθυδώτας,<tr><th>5<td>διδάσκει με χορεύειν. 
    ἔχω δέ τι καὶ τερπνόν 
ὁ τᾶς μέθας ἐραστάς· 
μετὰ κρότων, μετ’ ὠιδᾶς 
τέρπει με κἀφροδίτα·<tr><th>10<td>πάλιν θέλω χορεύειν.<td class=Y rowspan=6>35<tr><td><h2>50</h2><td>    Ὅτ’ ἐγὼ πίω τὸν οἶνον, 
τότ’ ἐμὸν ἦτορ ἰανθέν 
〈μέλοσ〉 ἄρχεται λιγαίνειν, 
〈ἀναβάλλεται δὲ〉 Μούσας.<tr><th>5<td>    ὅτ’ ἐγὼ πίω τὸν οἶνον, 
ἀπορίπτονται μέριμναι 
πολυφρόντιδές τε βουλαί 
ἐς ἁλικτύπους ἀήτας. 
    ὅτ’ ἐγὼ πίω τὸν οἶνον,<tr><th>10<td>λυσιπήμων τότε Βάκχος 
πολυανθέσιν 〈μ’〉 ἐν αὔραις 
δονέει μέθηι γανώσας. 
    ὅτ’ ἐγὼ πίω τὸν οἶνον, 
στεφάνους ἄνθεσι πλέξας<tr><th>15<td>ἐπιθείς τε τῶι καρήνωι 
βιότου μέλπω γαλήνην. 
    ὅτ’ ἐγὼ πίω τὸν οἶνον, 
μύρωι εὐώδεϊ τέγξας 
δέμας, ἀγκάλαις δὲ κούρην<tr><th rowspan=2>20<td>κατέχων, Κύπριν ἀείδω. 
    ὅτ’ ἐγὼ πίω τὸν οἶνον, 
ὑπὸ κυρτοῖσι κυπέλλοις 
τὸν ἐμὸν νόον ἁπλώσας<tr><td>θιάσωι τέρπομαι κούρων.<td class=Y rowspan=6>36<tr><th>25<td>    ὅτ’ ἐγὼ πίω τὸν οἶνον, 
τοῦτ’ ἐμοὶ μόνωι τὸ κέρδος, 
τοῦτ’ ἐγὼ λαβὼν ἀποίσω· 
τὸ θανεῖν γὰρ μετὰ πάντων.<tr><td><h2>51</h2><td>Μή με φύγηις ὁρῶσα 
τὰν πολιὰν ἔθειραν· 
μηδ’, ὅτι σοὶ πάρεστιν 
ἄνθος ἀκμαῖον, τᾶς ἐμᾶς<tr><th>5<td>ὥρας φίλτρα διώξηις. 
ὅρα, κἀν στεφάνοισιν 
ὅπως πρέπει τὰ λευκά 
ῥόδοις κρίνα πλακέντα.<tr><td><h2>52</h2><td>    Τί με τοὺς νόμους διδάσκεις 
καὶ ῥητόρων ἀνάγκας; 
τί δέ μοι λόγων τοσούτων 
τῶν μηδὲν ὠφελούντων;<tr><th rowspan=2>5<td>    μᾶλλον δίδασκε πίνειν 
ἁπαλὸν πῶμα Λυαίου, 
μᾶλλον δίδασκε παίζειν<tr><td>μετὰ χρυσῆς Ἀφροδίτης.<td class=Y rowspan=6>37<tr><td><h2>52a</h2><td>Πολιαὶ στέφουσι κάραν· 
δὸς ὕδωρ, βάλ’ οἶνον ὦ παῖ· 
τὴν ψυχήν μου κάρωσον. 
βραχύ με ζῶντα καλύπτεις·<tr><th>5<td>ὁ θανὼν οὐκ ἐπιθυμεῖ.<tr><td><h2>53</h2><td>Ὅτ’ ἐγὼ ’ς νέων ὅμιλον 
ἐσορῶ, πάρεστιν ἥβα. 
τότε δή, τότ’ ἐς χορείην 
ὁ γέρων ἐγὼ πτεροῦμαι,<tr><th>5<td>παραμαίνομαι, κυβηβῶ. 
παράδος· θέλω στέφεσθαι· 
πολιὸν δὲ γῆρας ἐκδύς 
νέος ἐν νέοις χορεύσω. 
Διονυσίης δέ μοί τις<tr><th rowspan=2>10<td>φερέτω ῥοὰν ὀπώρης, 
ἵν’ ἴδηι γέροντος ἀλκήν 
δεδαηκότος μὲν εἰπεῖν, 
δεδαηκότος δὲ πίνειν<tr><td>χαριέντως τε μανῆναι.<td class=Y rowspan=6>38<tr><td><h2>54</h2><td>Ὁ ταῦρος οὗτος ὦ παῖ 
δοκεῖ τις εἶναί μοι Ζεύς 
φέρει γὰρ ἀμφὶ νώτοις 
Σιδωνίαν γυναῖκα·<tr><th>5<td>περᾶι δὲ πόντον εὐρύν, 
τέμνει δὲ κῦμα χηλαῖς. 
οὐκ ἂν δὲ ταῦρος ἄλλος 
ἐξ ἀγέλης ἐλασθείς 
ἔπλευσε τὴν θάλασσαν,<tr><th>10<td>εἰ μὴ μόνος ἐκεῖνος.<tr><td><h2>55</h2><td>Στεφανηφόρου μετ’ ἦρος 
μέλομαι ῥόδον τέρεινον 
†σὺνεταιρεῖ ἀύξει† μέλπειν. 
τόδε γὰρ θεῶν ἄημα,<tr><th rowspan=2>5<td>τόδε καὶ βροτοῖσι χάρμα, 
Χάρισίν τ’ ἄγαλμ’ ἐν ὥραις 
πολυανθέων Ἐρώτων, 
ἀφροδίσιόν τ’ ἄθυρμα·<tr><td>τόδε καὶ μέλημα μύθοις<td class=Y rowspan=6>39<tr><th>10<td>χαρίεν φυτόν τε Μουσῶν. 
γλυκὺ καὶ πονοῦντ’ ἀγείρειν 
ἐν ἀκανθίναις ἀταρποῖς, 
γλυκὺ δ’ αὖ λαβόντα θάλπειν 
μαλακαῖσι χερσί, κοῦφον<tr><th>15<td>προάγοντ’ ἔρωτος ἄνθος. 
ἀπορῶ τόδ’ αὖ, τί τερπνόν 
θαλίαις τε καὶ τραπέζαις 
Διονυσίαις τ’ ἑορταῖς 
δίχα τοῦ ῥόδου γένοιτ’ ἄν.<tr><th>20<td>ῥοδοδάκτυλος μὲν Ἠώς, 
ῥοδοπήχεες δὲ Νύμφαι, 
ῥοδόχρους δὲ κἀφροδίτα 
παρὰ τῶν σοφῶν καλεῖται. 
τόδε καὶ νοσοῦσιν ἀρκεῖ,<tr><th>25<td>τόδε καὶ νεκροῖς ἀμύνει, 
τόδε καὶ χρόνον βιᾶται· 
χαρίεν ῥόδων δὲ γῆρας 
νεότητος ἔσχεν ὀδμήν. 
φέρε δή, φύσιν λέγωμεν·<tr><th rowspan=2>30<td>χαροπῆς ὅτ’ ἐκ θαλάττης<tr><td>δεδροσωμένην Κυθήρην 
ἐλόχευε πόντος ἀφρῶι, 
πολεμόκλονόν τ’ Ἀθήνην 
κορυφῆς ἔδειξεν ὁ Ζεύς,<td class=Y rowspan=6>40<tr><th>35<td>φοβερὰν θέαν Ὀλύμπωι, 
τότε καὶ ῥόδων ἀγητόν 
νέον ἔρνος ἤνθισε χθών, 
πολυδαίδαλον λόχευμα· 
μακάρων θεῶν δ’ ὅμοιον<tr><th>40<td>ῥόδον ὡς γένοιτο, νέκταρ 
ἐπιτέγξας ἀνέθηλεν 
ἀγέρωχον ἐξ ἀκάνθης 
φυτὸν ἄμβροτον Λυαῖος.<tr><td><h2>56</h2><td>Ὁ τὸν ἐν πόνοις ἀτειρῆ, 
νέον ἐν πόθοις ἀταρβῆ, 
καλὸν ἐν πότοις χορευτήν 
τελέων θεὸς κατῆλθε,<tr><th>5<td>ἁπαλὸν βροτοῖσι φίλτρον, 
πόθον ἄστονον κομίζων, 
γόνον ἀμπέλου, τὸν οἶνον, 
πεπεδημένον ὀπώραις 
ἐπὶ κλημάτων φυλάττειν,<tr><th rowspan=2>10<td>ἵν’ ὅταν τέμωσι βότρυν 
ἄνοσοι μένωσι πάντες, 
ἄνοσοι δέμας θεητόν, 
ἄνοσοι γλυκύν τε θυμόν<tr><td>ἐς ἔτους φανέντος ἄλλου.<td class=Y rowspan=6>41<tr><td><h2>57</h2><td>Ἄρα τίς τόρευσε πόντον; 
ἄρα τίς μανεῖσα τέχνα 
ἀνέχευε κῦμα δίσκωι; 
ἐπὶ νῶτα τῆς θαλάττης<tr><th>5<td>ἄρα τίς ὕπερθε λευκάν 
ἁπαλὰν χάραξε Κύπριν 
νόος ἐς θεοὺς ἀερθείς, 
μακάρων φύσιος ἀρχάν; 
ὃ δέ νιν ἔδειξε γυμνάν,<tr><th>10<td>ὅσα μὴ θέμις δ’ ὁρᾶσθαι 
μόνα κύμασιν καλύπτει. 
ἀλαλημένα δ’ ἐπ’ αὐτά 
βρύον ὥς, ὕπερθε λευκᾶς 
ἁπαλόχροον γαλήνας<tr><th>15<td>δέμας εἰς πλόον φέρουσα, 
ῥόθιον πάροιθεν ἕλκει· 
ῥοδέων δ’ ὕπερθε μαζῶν, 
ἁπαλῆς ἔνερθε δειρῆς, 
μέγα κῦμα πρῶτα τέμνει<tr><th rowspan=2>20<td>μέσον αὔλακος δὲ Κύπρις<tr><td>κρίνον ὣς ἴοις ἑλιχθέν 
διαφαίνεται γαλήνας. 
†ὑπερἀργύρωι† δ’ ὀχοῦνται 
ἐπὶ δελφῖσι χορευταῖς<td class=Y rowspan=6>42<tr><th>25<td>δολερὸν νόον μετοίσων 
Ἔρος Ἵμερος γελῶν τε, 
χορὸς ἰχθύων τε κυρτός 
ἐπὶ κυμάτων κυβιστᾶι 
Παφίης τε σῶμα παίζει<tr><th>30<td>ἵνα νήχεται γελῶσα.<tr><td><h2>58</h2><td>Ὁ δραπέτας ὁ Χρυσός 
ὅταν με φεύγηι κραιπνοῖς 
διηνέμοις τε ταρσοῖς 
(ἀεὶ δ’, ἀεί με φεύγει),<tr><th>5<td>οὔ μιν διώκω· τίς γάρ 
μισοῦν θέλει τι θηρᾶν; 
ἐγὼ δ’ ἄφαρ λιασθείς 
τῶι δραπέται τῶι Χρυσῶι 
ἐμῶν φρενῶν μὲν αὔραις<tr><th rowspan=2>10<td>φέρειν ἔδωκα λύπας, 
λύρην δ’ ἑλὼν ἀείδω<tr><td>ἐρωτικὰς ἀοιδάς. 
πάλιν δ’ ὅταν με θυμός 
ὑπερφρονεῖν διδάξηι,<td class=Y rowspan=6>43<tr><th>15<td>ἄφνω προσεῖπ’ ὁ δραπέτας 
φέρων μέθαν μοι φροντίδων, 
ἑλών μιν ὡς μεθήμων 
λύρης γένωμαι λαροῦ. 
ἄπιστ’, ἄπιστε Χρυσέ,<tr><th>20<td>μάταν δόλοις με θέλγεις· 
πλέον λύρης σου νεῦρα 
πόθους κέκευθεν ἁδεῖς· 
σὺ γὰρ δόλων, σύ τοι φθόνων 
ἔρωτ’ ἔθηκας ἀνδράσιν·<tr><th>25<td>λύρη δ’ ἄλυπα παστάδων 
φιλαμάτων τε κεδνῶν 
πόθων κύπελλα κιρνᾶι.<tr><th>27<td>〈<a class=La>*****</a>〉 
ὅταν θέληις δέ, φεύγεις 
λύρης δ’ ἐμῆς ἀοιδάν<tr><th rowspan=2>30<td>οὐκ ἂν λίποιμι τυτθόν. 
ξείνοις σὺ δ’ ἀντὶ Μουσῶν 
δολίοις ἀπίστοις ἁνδάνεις<tr><td>ἐμοὶ δὲ τῶι λυροκτύπηι 
Μοῦσα φρεσὶν πάροικος·<td class=Y rowspan=7>44<tr><th>35<td>ἀχὰν †δέασ† ὀρίνοις 
αἴγλαν †τε λαμπρύνοις†.<tr><td><h2>59</h2><td>Τὸν μελανόχρωτα βότρυν 
ταλάροις φέροντες ἄνδρες 
μετὰ παρθένων ἐπ’ ὤμων<tr><th>3<td>〈<a class=La>*****</a>〉 
κατὰ ληνοῦ δὲ βαλόντες<tr><th>5<td>μόνον ἄρσενες πατοῦσιν 
σταφυλῆς λύοντες οἶνον, 
μέγα τὸν θεὸν κροτοῦντες 
ἐπιληνίοισιν ὕμνοις, 
ἐρατὸν πίθοις ὁρῶντες<tr><th>10<td>νέον ἐσζέοντα Βάκχον. 
ὃν ὅταν πίνηι γεραιός, 
τρομεροῖς ποσὶν χορεύει, 
πολιὰς τρίχας τινάσσων. 
ὁ δὲ παρθένον λοχήσας<tr><th rowspan=2>15<td>ἐρατὸς νέος 〈<a class=La>** 
***</a>〉 ἐλυσθείς 
ἁπαλὸν δέμας χυθεῖσαν<tr><td>σκιερῶν ὕπερθε φύλλων, 
βεβαρημένην ἐς ὕπνον.<td class=Y rowspan=6>45<tr><th>20<td>ὁ δ’ Ἔρως ἄωρα θέλγων 
〈<a class=La>*****</a>〉 
προδότιν γάμων γενέσθαι. 
ὁ δὲ μὴ λόγοισι πείθων 
τότε μὴ θέλουσαν ἄγχει·<tr><th>25<td>μετὰ γὰρ νέων ὁ Βάκχος 
μεθύων ἄτακτα παίζει.<tr><td><h2>60</h2><td>Ἀνὰ βάρβιτον δονήσω 
(ἄεθλος μὲν οὐ πρόκειται, 
μελέτη δ’ ἔπεστι) πάντηι 
σοφίης λαχὼν ἄωτον.<tr><th>5<td>ἐλεφαντίνωι δὲ πλήκτρωι 
λιγυρὸν μέλος κροαίνων 
Φρυγίωι ῥυθμῶι βοήσω, 
ἅτε τις κύκνος Καΰστρου 
ποικίλον πτεροῖσι μέλπων<tr><th rowspan=2>10<td>ἀνέμου σύναυλος ἠχῆι·<tr><td>σὺ δὲ Μοῦσα συγχόρευε.<td class=Y rowspan=15>46<tr><th>11a<td>〈ἐρέω Δάφνης τὸν οἶτον·〉<tr><th>12<td>ἱερὸν γάρ ἐστι Φοίβου 
κιθάρη δάφνη τρίπους τε.<tr><th>13<td>〈<a class=La>*****</a><tr><th>13<td><a class=La>*****</a>〉<tr><th>17<td>τοῦ μὲν ἐκπέφευγα κέντρα<tr><th>14<td>λαλέων ἔρωτα Φοίβου,<tr><th>15<td>ἀνεμώλιον τὸν οἶστρον. 
σαόφρων γὰρ ἐστ〈έναξεν<tr><th>16a<td>θεὸν οὐ θέλουσα κούρη<tr><th>16b<td>γαμέτην ἔχειν· ὁ δὲ Ζεύς<tr><th>16c<td>ἐλέης’ ἄπωθ’〉 ἀκούσας,<tr><th>18<td>φύσεως δ’ ἄμειψε μορφήν, 
φυτὸν εὐθαλὲς δ’ ἐπήχθη.<tr><th>20<td>ὁ δὲ Φοῖβος †ἠὲ Φοῖβος† 
κρατέειν κόρην νομίζων, 
χλοερὸν δρέπων δὲ φύλλον 
ἐδόκει τελεῖν Κυθήρην. 
    ἄγε, θυμέ, πῆι μέμηνας<tr><th>25<td>μανίην μανεὶς ἀρίστην· 
τὸ βέλος φέρε κράτυνον, 
σκοπὸν ὡς βαλὼν ἀπέλθηις, 
τὸ δὲ τόξον Ἀφροδίτης 
ἄφες ὡς θεοὺς ἐνίκα.<tr><th rowspan=2>30<td>τὸν Ἀνακρέοντα μιμοῦ,<tr><td>τὸν ἀοίδιμον μελιστήν. 
φιάλην πρόπινε παισίν, 
φιάλην λόγων ἐραννήν· 
ἀπὸ νέκταρος ποτοῖο<td class=Y rowspan=6>47<tr><th>35<td>παραμύθιον λαβόντες 
φλογερὸν φυγόντες ἄστρον 
<a class=La>*****</a><tr><td><h2>tfav1-fav4</h2><td><a class=T>Fragmenta Anacreonteorum Veterum</a><tr><td><h2>fav1</h2><td>〈τὸν〉 Ἔρωτα γὰρ τὸν ἁβρόν 
μέλομαι βρύοντα μίτραις 
πολυανθέμοις ἀείδειν. 
ὅδε καὶ θεῶν δυνάστης,<tr><th>5<td>ὅδε καὶ βροτοὺς δαμάζει.<tr><td rowspan=2><h2>fav2</h2><td>φέρ’ ὕδωρ, φέρ’ οἶνον ὦ παῖ, 
μέθυσόν με καὶ κάρωσον· 
τὸ ποτήριον λέγει μου<tr><td>ποδαπόν με δεῖ γενέσθαι.<td class=Y rowspan=2>48<tr><td><h2>fav3</h2><td>δοκέει κλύειν γὰρ ἥδε, 
λαλέειν τις εἰ θελήσηι.<tr><td><h2>fav4</h2><td>τί με φεύγεις τὸν γέροντα;<td class=Y>49</table>
<script>
var IL = ["Line", "Fragment"];
document.body.onload=f();
</script>
</body>
</html>
