<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>PLUTARCHUS :: Comparatio Lycurgi et Numae :: TLG 0007 006</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0007.htm">0007</a> 006&nbsp;:: <strong><a class=CaCo href="0007.htm">PLUTARCHUS</a></strong>&nbsp;:: <strong>Comparatio Lycurgi et Numae</strong></p>
<p class="AuthorInfo"><a class=CaCo href="0007.htm">PLUTARCHUS</a> <a class="CanonEpi">Biogr.
Phil.</a><br />(<a class="CanonGeo">Chaeronensis</a>: <a class="CanonDat">A.D. 1–2</a>)</p><p class="WorkInfo"><strong>Comparatio Lycurgi et Numae</strong></p><p class="EditionInfo"><a class=CaE>Source: Perrin, B. (ed.), <em>Plutarch’s lives</em>, vol. 1. Cambridge, Mass.: Harvard University Press, 1914 (repr. 1967): 382–400.</a></p><p class="CitationStyle">Citation: Chapter&nbsp;&mdash; section&nbsp;&mdash; (line)</p>
<tr><td class=qS colspan=3> <tr><td><h3>t</h3> <h2>1</h2><td class=QU><a class="T F_1T">ΛΥΚΟΥΡΓΟΥ ΚΑΙ ΝΟΜΑ ΣΥΓΚΡΙΣΙΣ</a><td class=K rowspan=2><tr><td rowspan=2><h3>1</h3>.<h2>1</h2><td>    Ἀλλ’ ἐπεὶ τὸν Νομᾶ καὶ Λυκούργου διελη‐ 
λύθαμεν βίον, ἐκκειμένων ἀμφοῖν, εἰ καὶ χαλεπὸν<tr><td>ἔργον, οὐκ ἀποκνητέον συναγαγεῖν τὰς διαφοράς. 
αἱ μὲν γὰρ κοινότητες ἐπιφαίνονται ταῖς πράξεσιν,<td class=Y rowspan=9>382<tr><th>5<td>οἷον ἡ σωφροσύνη τῶν ἀνδρῶν, ἡ εὐσέβεια, τὸ 
πολιτικόν, τὸ παιδευτικόν, τὸ μίαν ἀρχὴν παρὰ 
τῶν θεῶν ἀμφοτέρους λαβεῖν τῆς νομοθεσίας· 
τῶν δὲ ἰδίᾳ ἑκατέρου καλῶν πρῶτόν ἐστι Νομᾷ 
μὲν ἡ παράληψις τῆς βασιλείας, Λυκούργῳ δὲ ἡ<tr><td><h3>1</h3>.<h2>2</h2><td>παράδοσις. ὁ μὲν γὰρ οὐκ αἰτῶν ἔλαβεν, ὁ δὲ 
ἔχων ἀπέδωκε. καὶ τὸν μὲν ἕτεροι κύριον αὑτῶν 
κατέστησαν ἰδιώτην καὶ ξένον ὄντα, ὁ δὲ αὐτὸς 
αὑτὸν ἰδιώτην ἐκ βασιλέως ἐποίησε. καλὸν μὲν<tr><th>5<td>οὖν τὸ κτήσασθαι δικαιοσύνῃ τὴν βασιλείαν, 
καλὸν δὲ τὸ προτιμῆσαι τὴν δικαιοσύνην τῆς 
βασιλείας. ἡ γὰρ ἀρετὴ τὸν μὲν οὕτως ἔνδοξον 
κατέστησεν ὥστε βασιλείας ἀξιωθῆναι, τὸν δὲ 
οὕτω μέγαν ἐποίησεν ὥστε βασιλείας κατα‐<tr><th>10<td>φρονῆσαι.<tr><td><h3>1</h3>.<h2>3</h2><td>    Δεύτερον τοίνυν, ἐπεὶ καθάπερ ἁρμονικοὶ 
λύρας, ὁ μὲν ἐκλελυμένην καὶ τρυφῶσαν ἐπέτεινε 
τὴν Σπάρτην, ὁ δὲ τῆς Ῥώμης τὸ σφοδρὸν ἀνῆκε 
καὶ σύντονον, ἡ μὲν χαλεπότης τοῦ ἔργου τῷ<tr><th>5<td>Λυκούργῳ πρόσεστιν. οὐ γὰρ θώρακας ἐκδῦναι 
καὶ ξίφη τοὺς πολίτας καταθέσθαι ἔπειθεν, ἀλλὰ 
χρυσὸν καὶ ἄργυρον ἀφεῖναι καὶ στρωμνὰς ἐκ‐ 
βαλεῖν πολυτελεῖς καὶ τραπέζας, οὐδὲ παυσαμέ‐ 
νους πολέμων ἑορτάζειν καὶ θύειν, ἀλλὰ δεῖπνα<tr><th>10<td>καὶ πότους ἐάσαντας ἐν τοῖς ὅπλοις καὶ ταῖς<tr><td rowspan=2><h3>1</h3>.<h2>4</h2><td>παλαίστραις διαπονεῖσθαι καὶ ἀσκεῖν. ὅθεν ὁ 
μὲν δι’ εὐνοίας καὶ τιμῆς ἅπαντα πείθων ἔπραξεν, 
ὁ δὲ κινδυνεύων καὶ βαλλόμενος μόγις ἐπεκρά‐<tr><td>τησεν.<td class=Y rowspan=9>384<tr><th>5<td>    Ἥμερος μέντοι καὶ φιλάνθρωπος ἡ τοῦ Νομᾶ 
μοῦσα πρὸς εἰρήνην καὶ δικαιοσύνην μεθαρμο‐ 
σαμένου καὶ καταπραΰναντος ἐξ ἀκρατῶν καὶ 
διαπύρων ἠθῶν τοὺς πολίτας. εἰ δὲ καὶ τὸ 
περὶ τοὺς Εἵλωτας ἀναγκάσει τις ἡμᾶς εἰς τὴν<tr><td><h3>1</h3>.<h2>5</h2><td>Λυκούργου θέσθαι πολιτείαν, ὠμότατον ἔργον 
καὶ παρανομώτατον, μακρῷ τινι τὸν Νομᾶν ἑλλη‐ 
νικώτερον γεγονέναι νομοθέτην φήσομεν, ὅς γε 
καὶ τοὺς ὡμολογημένους δούλους ἔγευσε τιμῆς<tr><th>5<td>ἐλευθέρας, ἐν τοῖς Κρονίοις ἑστιᾶσθαι μετὰ τῶν 
δεσποτῶν ἀναμεμιγμένους ἐθίσας. καὶ γὰρ τοῦτο 
τῶν Νομᾶ πατρίων ἓν εἶναι λέγουσιν, ἐπὶ τὰς 
τῶν ἐτησίων ἀπολαύσεις καρπῶν τοὺς συνεργοὺς 
παραλαμβάνοντος. ἔνιοι δὲ τοῦτο ὑπόμνημα τῆς<tr><th>10<td>Κρονικῆς ἐκείνης ἰσονομίας ἀποσώζεσθαι μυθο‐ 
λογοῦσιν, ὡς μηδενὸς δούλου μηδὲ δεσπότου, 
πάντων δὲ συγγενῶν καὶ ἰσοτίμων νομιζομένων.<tr><td><h3>2</h3>.<h2>1</h2><td>    Ὅλως δὲ φαίνονται πρὸς τὴν αὐτάρκειαν 
ἀμφότεροι καὶ σωφροσύνην ὁμοίως ἄγοντες τὰ 
πλήθη, τῶν δὲ ἄλλων ἀρετῶν ὁ μὲν τὴν ἀνδρείαν 
μᾶλλον, ὁ δὲ τὴν δικαιοσύνην ἠγαπηκώς· εἰ μὴ νὴ<tr><th>5<td>Δία διὰ τὴν ὑποκειμένην τῶν πολιτευμάτων 
ἑκατέρου φύσιν ἢ συνήθειαν, οὐχ ὁμοίαν οὖσαν,<tr><td><h3>2</h3>.<h2>2</h2><td>ἀνομοίας ἔδει παρασκευῆς. οὔτε γὰρ Νομᾶς διὰ 
δειλίαν κατέλυσε τὸ πολεμεῖν, ἀλλ’ ἐπὶ τῷ μὴ 
ἀδικεῖν, οὔτε Λυκοῦργος εἰς ἀδικίαν κατεσκεύασε 
πολεμικούς, ἀλλ’ ὑπὲρ τοῦ μὴ ἀδικεῖσθαι. τὰς<tr><th rowspan=2>5<td>οὖν ὑπερβολὰς ἀφαιροῦντες ἀμφότεροι καὶ τὰς 
ἐνδείας ἀναπληροῦντες τῶν ὑπαρχόντων περὶ τοὺς 
πολίτας, ἠναγκάζοντο μεγάλαις χρῆσθαι μετα‐<tr><td>βολαῖς.<td class=Y rowspan=10>386<tr><td><h3>2</h3>.<h2>3</h2><td>    Καὶ μὴν τῆς τε διατάξεως καὶ τῆς διαιρέσεως 
τῶν πολιτευμάτων ὀχλικὴ μὲν ἀκράτως ἡ τοῦ 
Νομᾶ καὶ θεραπευτικὴ τοῦ πλήθους, ἐκ χρυσο‐ 
χόων καὶ αὐλητῶν καὶ σκυτοτόμων συμμιγῆ τινα<tr><th>5<td>καὶ παμποίκιλον ἀποφαίνοντος δῆμον, αὐστηρὰ 
δὲ ἡ Λυκούργειος καὶ ἀριστοκρατική, τὰς μὲν 
βαναύσους ἀποκαθαίρουσα τέχνας εἰς οἰκετῶν καὶ 
μετοίκων χεῖρας αὐτοὺς δὲ τοὺς πολίτας εἰς τὴν 
ἀσπίδα καὶ τὸ δόρυ συνάγουσα, πολέμου χειρο‐<tr><th>10<td>τέχνας καὶ θεράποντας Ἄρεως ὄντας, ἄλλο δὲ 
οὐδὲν εἰδότας οὐδὲ μελετῶντας ἢ πείθεσθαι τοῖς<tr><td><h3>2</h3>.<h2>4</h2><td>ἄρχουσι καὶ κρατεῖν τῶν πολεμίων. Οὐδὲ γὰρ 
χρηματίζεσθαι τοῖς ἐλευθέροις ἐξῆν, ἵνα ἐλεύ‐ 
θεροι παντελῶς καὶ καθάπαξ ὦσιν, ἀλλ’ ἦν ἡ 
περὶ τὰ χρήματα κατασκευὴ δεδομένη δούλοις<tr><th>5<td>καὶ Εἵλωσιν, ὥσπερ ἡ περὶ τὸ δεῖπνον καὶ ὄψον 
διακονία. Νομᾶς δὲ οὐδὲν διέκρινε τοιοῦτον, 
ἀλλὰ τὰς μὲν στρατιωτικὰς ἔπαυσε πλεονεξίας, 
τὸν δὲ ἄλλον οὐκ ἐκώλυσε χρηματισμόν, οὐδὲ τὴν<tr><td><h3>2</h3>.<h2>5</h2><td>τοιαύτην κατεστόρεσεν ἀνωμαλίαν, ἀλλὰ καὶ 
πλούτῳ προϊέναι μέχρι παντὸς ἐφῆκε, καὶ πενίας 
πολλῆς ἀθροιζομένης καὶ ὑπορρεούσης εἰς τὴν 
πόλιν ἠμέλησε, δέον εὐθὺς ἐν ἀρχῇ, μηδέπω<tr><th>5<td>πολλῆς μηδὲ μεγάλης ἀνισότητος οὔσης, ἀλλ’ ἔτι 
τοῖς βίοις ὁμαλῶν καὶ παραπλησίων ὄντων, 
ἐνστῆναι πρὸς τὴν πλεονεξίαν, ὥσπερ Λυκοῦργος, 
καὶ φυλάξασθαι τὰς ἀπ’ αὐτῆς βλάβας, οὐ μικρὰς 
γενομένας, ἀλλὰ τῶν πλείστων καὶ μεγίστων<tr><th>10<td>κακῶν, ὅσα συνηνέχθη, σπέρμα καὶ ἀρχὴν παρα‐<tr><td rowspan=2><h3>2</h3>.<h2>6</h2><td>σχούσας. ὁ δὲ τῆς γῆς ἀναδασμὸς οὔτε τὸν 
Λυκοῦργον, ἐμοὶ δοκεῖν, ποιεῖ ψεκτὸν γενόμενος<tr><td>οὔτε τὸν Νομᾶν μὴ γενόμενος. τῷ μὲν γὰρ ἕδραν 
καὶ κρηπῖδα τῆς πολιτείας ἡ ἰσότης αὕτη παρ‐<td class=Y rowspan=9>388<tr><th>5<td>έσχε, τὸν δὲ προσφάτου τῆς κληρουχίας οὔσης 
οὐδὲν ἤπειγεν ἄλλον ἐμβαλεῖν ἀναδασμὸν οὐδὲ 
κινεῖν τὴν πρώτην νέμησιν, ὡς εἰκός ἐστι, κατὰ 
χώραν μένουσαν.<tr><td><h3>3</h3>.<h2>1</h2><td>    Τῆς δὲ περὶ τοὺς γάμους καὶ τὰς τεκνώσεις 
κοινωνίας τὸ ἀζηλότυπον ὀρθῶς καὶ πολιτικῶς 
ἐμποιοῦντες ἀμφότεροι τοῖς ἀνδράσιν οὐ κατὰ 
πᾶν εἰς τοῦτο συνηνέχθησαν, ἀλλ’ ὁ Ῥωμαῖος<tr><th>5<td>μὲν ἀνὴρ ἱκανῶς ἔχων παιδοτροφίας, ὑφ’ ἑτέρου 
δὲ πεισθεὶς δεομένου τέκνων, ἐξίστατο τῆς 
γυναικός, ἐκδόσθαι καὶ μετεκδόσθαι κύριος 
ὑπάρχων, ὁ δὲ Λάκων, οἴκοι τῆς γυναικὸς 
οὔσης παρ’ αὐτῷ καὶ τοῦ γάμου μένοντος ἐπὶ<tr><th>10<td>τῶν ἐξ ἀρχῆς δικαίων, μετεδίδου τῷ πείσαντι<tr><td><h3>3</h3>.<h2>2</h2><td>τῆς κοινωνίας εἰς τέκνωσιν. πολλοὶ δέ, ὥσπερ 
εἴρηται, καὶ παρακαλοῦντες εἰσῆγον ἐξ ὧν ἂν 
ἐδόκουν μάλιστα παῖδας εὐειδεῖς καὶ ἀγαθοὺς 
γενέσθαι. τίς οὖν ἡ διάκρισις τῶν ἐθισμῶν; ἢ<tr><th>5<td>ταῦτα μὲν ἰσχυρὰ καὶ ἄκρατος ἀπάθεια πρὸς 
γαμετὴν καὶ τὰ ταράττοντα καὶ κατακαίοντα 
ζηλοτυπίαις τοὺς πολλούς, ἐκεῖνα δὲ ὥσπερ 
αἰσχυνομένη ἀτυφία τις, παρακάλυμμα τὴν ἐγ‐ 
γύην ἐφελκομένη καὶ τὸ δυσκαρτέρητον ἐξομο‐<tr><th>10<td>λογουμένη τῆς κοινωνίας;<tr><td><h3>3</h3>.<h2>3</h2><td>    Ἔτι δὲ μᾶλλον ἡ περὶ τὰς παρθένους φυλακὴ 
κατέσταλται τῷ Νομᾷ πρὸς τὸ θῆλυ καὶ κόσμιον· 
ἡ δὲ τοῦ Λυκούργου παντάπασιν ἀναπεπταμένη 
καὶ ἄθηλυς οὖσα τοῖς ποιηταῖς λόγον παρέσχηκε.<tr><th>5<td>φαινομηρίδας τε γὰρ αὐτὰς ἀποκαλοῦσιν, ὡς 
Ἴβυκος, καὶ ἀνδρομανεῖς λοιδοροῦσιν, ὡς Εὐρι‐ 
πίδης, λέγων·<td class=Y rowspan=11>390<tr><th>7<td class="B Q6"> 
<div class=QM></div>Αἳ σὺν νέοισιν ἐξερημοῦσιν δόμους 
<div class=QM></div>γυμνοῖσι μηροῖς καὶ πέπλοις ἀνειμένοις.<tr><th>9<td class=B> <tr><td><h3>3</h3>.<h2>4</h2><td>τῷ γὰρ ὄντι τοῦ παρθενικοῦ χιτῶνος αἱ πτέρυγες 
οὐκ ἦσαν συνερραμμέναι κάτωθεν, ἀλλ’ ἀνεπτύσ‐ 
σοντο καὶ συνανεγύμνουν ὅλον ἐν τῷ βαδίζειν 
τὸν μηρόν. καὶ σαφέστατα τὸ γινόμενον εἴρηκε<tr><th>5<td>Σοφοκλῆς ἐν τούτοις·<tr><th>5<td class="B Q6"> 
<div class=QM></div>Καὶ τὰν νέορτον, ἇς ἔτ’ ἄστολος χιτὼν 
<div class=QM></div>θυραῖον ἀμφὶ μηρὸν 
<div class=QM></div>πτύσσεται, Ἑρμιόναν.<tr><th>8<td class=B> <tr><td><h3>3</h3>.<h2>5</h2><td>διὸ καὶ θρασύτεραι λέγονται γενέσθαι καὶ πρὸς 
αὐτοὺς πρῶτον ἀνδρώδεις τοὺς ἄνδρας, ἅτε δὴ 
τῶν μὲν οἴκων ἄρχουσαι κατὰ κράτος, ἐν δὲ τοῖς 
δημοσίοις πράγμασι καὶ γνώμης μεταλαμβάνου‐<tr><th>5<td>σαι καὶ παρρησίας περὶ τῶν μεγίστων. ὁ δὲ 
Νομᾶς ταῖς γαμεταῖς τὸ μὲν ἀξίωμα καὶ τὴν 
τιμὴν ἐτήρησε πρὸς τοὺς ἄνδρας, ἣν εἶχον ἀπὸ 
Ῥωμύλου θεραπευόμεναι διὰ τὴν ἁρπαγήν, αἰδῶ 
δὲ πολλὴν ἐπέστησεν αὐταῖς καὶ πολυπραγμοσύ‐<tr><th>10<td>νην ἀφεῖλε καὶ νήφειν ἐδίδαξε καὶ σιωπᾶν εἴθισεν, 
οἴνου μὲν ἀπεχομένας τὸ πάμπαν, λόγῳ δὲ μηδὲ 
ὑπὲρ τῶν ἀναγκαίων ἀνδρὸς ἄνευ χρωμένας.<tr><td rowspan=2><h3>3</h3>.<h2>6</h2><td>λέγεται γοῦν ποτε γυναικὸς εἰπούσης δίκην ἰδίαν<tr><td>ἐν ἀγορᾷ πέμψαι τὴν σύγκλητον εἰς θεοῦ, πυν‐ 
θανομένην τίνος ἄρα τῇ πόλει σημεῖον εἴη τὸ γεγε‐ 
νημένον. καὶ τῆς ἄλλης εὐπειθείας καὶ πρᾳότητος<td class=Y rowspan=7>392<tr><th>5<td>αὐτῶν μέγα τεκμήριον ἡ μνήμη τῶν χειρόνων. ὡς 
γὰρ παρ’ ἡμῖν οἱ ἱστορικοὶ γράφουσι τοὺς πρώ‐ 
τους ἢ φόνον ἐμφύλιον ἐργασαμένους ἢ πολεμή‐ 
σαντας ἀδελφοῖς ἢ πατρὸς αὐτόχειρας ἢ μητρὸς<tr><td><h3>3</h3>.<h2>7</h2><td>γενομένους, οὕτω Ῥωμαῖοι μνημονεύουσιν ὅτι 
πρῶτος μὲν ἀπεπέμψατο γυναῖκα Σπόριος Καρ‐ 
βίλιος, μετὰ τὴν Ῥώμης κτίσιν ἔτεσι τριάκοντα 
καὶ διακοσίοις οὐδενὸς τοιούτου γεγονότος, πρώτη<tr><th>5<td>δὲ γυνὴ Πιναρίου Θαλαία τοὔνομα διηνέχθη πρὸς 
ἑκυρὰν αὑτῆς Γεγανίαν Ταρκυνίου Σουπέρβου 
βασιλεύοντος. οὕτω καλῶς καὶ κοσμίως τεταγ‐ 
μένα τὰ τῶν γάμων ἦν ὑπὸ τοῦ νομοθέτου.<tr><td><h3>4</h3>.<h2>1</h2><td>    Τῇ δὲ ἄλλῃ τῶν παρθένων ἀγωγῇ καὶ τὰ 
περὶ τὰς ἐκδόσεις ὁμολογεῖ, τοῦ μὲν Λυκούργου 
πεπείρους καὶ ὀργώσας νυμφεύοντος, ὅπως ἥ τε 
ὁμιλία, δεομένης ἤδη τῆς φύσεως, χάριτος ᾖ<tr><th>5<td>καὶ φιλίας ἀρχὴ μᾶλλον ἢ μίσους καὶ φόβου 
παρὰ φύσιν βιαζομένων, καὶ τὰ σώματα ῥώμην 
ἔχῃ πρὸς τὸ τὰς κυήσεις ἀναφέρειν καὶ τὰς ὠδῖ‐ 
νας, ὡς ἐπ’ οὐδὲν ἄλλο γαμουμένων ἢ τὸ τῆς 
τεκνώσεως ἔργον, τῶν δὲ Ῥωμαίων δωδεκαετεῖς<tr><th>10<td>καὶ νεωτέρας ἐκδιδόντων· οὕτω γὰρ ἂν μάλιστα 
καὶ τὸ σῶμα καὶ τὸ ἦθος καθαρὸν καὶ ἄθικτον ἐπὶ<tr><td><h3>4</h3>.<h2>2</h2><td>τῷ γαμοῦντι γίνεσθαι. δῆλον οὖν ὅτι τὸ μὲν 
φυσικώτερον πρὸς τέκνωσιν, τὸ δὲ ἠθικώτερον 
πρὸς συμβίωσιν. 
    Ἀλλὰ μὴν ἐπιστασίαις τε παίδων καὶ συναγε‐<td class=Y rowspan=8>394<tr><th>5<td>λασμοῖς καὶ παιδαγωγίαις καὶ κοινωνίαις, περί τε 
δεῖπνα καὶ γυμνάσια καὶ παιδιὰς αὐτῶν ἐμμελεί‐ 
αις καὶ διακοσμήσεσιν, οὐδέν τι τοῦ προστυχόντος 
νομοθέτου βελτίονα τὸν Νομᾶν ὁ Λυκοῦργος 
ἀποδείκνυσιν, ἐπὶ ταῖς τῶν πατέρων ποιησά‐<tr><th>10<td>μενον ἐπιθυμίαις ἢ χρείαις τὰς τῶν νέων ἀγω‐<tr><td><h3>4</h3>.<h2>3</h2><td>γάς, εἴτε τις ἐργάτην γῆς βούλοιτο ποιεῖν τὸν 
υἱὸν εἴτε ναυπηγὸν ἢ χαλκέα διδάσκειν ἢ αὐλητήν, 
ὥσπερ οὐ πρὸς ἓν τέλος ὀφείλοντας ἐξ ἀρχῆς 
ἄγεσθαι καὶ συνεπιστρέφεσθαι τοῖς ἤθεσιν, ἀλλ’<tr><th>5<td>οἷον εἰς ναῦν ἐπιβάτας ἕτερον ἐξ ἑτέρας ἥκοντα 
χρείας καὶ προαιρέσεως ἐν τοῖς κινδύνοις μόνον 
φόβῳ τοῦ ἰδίου συνίστασθαι πρὸς τὸ κοινόν,<tr><td><h3>4</h3>.<h2>4</h2><td>ἄλλως δὲ τὸ καθ’ αὑτὸν σκοπεῖν ἕκαστον. καὶ 
τοῖς μὲν πολλοῖς οὐκ ἄξιον ἐγκαλεῖν νομοθέταις 
ἐλλείπουσιν ἢ δι’ ἄγνοιαν ἢ δι’ ἀσθένειαν· ἀνδρὶ 
δὲ σοφῷ βασιλείαν παραλαβόντι δήμου νεωστὶ<tr><th>5<td>συνισταμένου καὶ πρὸς μηδὲν ἀντιτείνοντος, περὶ 
τί πρῶτον ἦν σπουδάσαι προσῆκον ἢ παίδων ἐκ‐ 
τροφὴν καὶ νέων ἄσκησιν, ὅπως μὴ διάφοροι μηδὲ 
ταραχώδεις γένοιντο τοῖς ἤθεσιν, ἀλλ’ εἰς ἕν τι 
κοινὸν ἀρετῆς ἴχνος εὐθὺς ἐξ ἀρχῆς πλαττόμενοι<tr><td rowspan=2><h3>4</h3>.<h2>5</h2><td>καὶ τυπούμενοι συμβαίνοιεν ἀλλήλοις; ὃ δὴ πρός 
τε τὰ ἄλλα καὶ σωτηρίαν νόμων ὠφέλησε τὸν<tr><td>Λυκοῦργον. μικρὸς γὰρ ἦν ὁ τῶν ὅρκων φόβος, εἰ 
μὴ διὰ τῆς παιδείας καὶ τῆς ἀγωγῆς οἷον ἀνέδευσε<td class=Y rowspan=8>396<tr><th>5<td>τοῖς ἤθεσι τῶν παίδων τοὺς νόμους, καὶ συνῳκείωσε 
τῇ τροφῇ τὸν ζῆλον τῆς πολιτείας, ὥστε πεντακο‐ 
σίων ἐτῶν πλείω χρόνον τὰ κυριώτατα καὶ 
μέγιστα διαμεῖναι τῆς νομοθεσίας, ὥσπερ βαφῆς 
ἀκράτου καὶ ἰσχυρῶς καθαψαμένης.<tr><td><h3>4</h3>.<h2>6</h2><td>    Νομᾷ δὲ ὅπερ ἦν τέλος τῆς πολιτείας, ἐν 
εἰρήνῃ καὶ φιλίᾳ τὴν Ῥώμην ὑπάρχειν, εὐθὺς 
συνεξέλιπε· καὶ μετὰ τὴν τελευτὴν ἐκείνου τὸν 
ἀμφίθυρον οἶκον, ὃν κεκλεισμένον αὐτὸς συνεῖχεν,<tr><th>5<td>ὥσπερ ὄντως ἐν αὐτῷ τιθασεύων καθειργμένον τὸν 
πόλεμον, ἐξ ἀμφοτέρων ἀναπετάσαντες αἵματος 
καὶ νεκρῶν τὴν Ἰταλίαν ἐνέπλησαν· καὶ οὐδὲ 
ὀλίγον χρόνον ἡ καλλίστη καὶ δικαιοτάτη κατά‐ 
στασις ἔμεινεν, ἅτε δὴ καὶ τὸ συνδετικὸν ἐν αὑτῇ,<tr><th>10<td>τὴν παιδείαν, οὐκ ἔχουσα.<tr><td><h3>4</h3>.<h2>7</h2><td>    “Τί οὖν,” φήσει τις, “οὐκ ἐπὶ τὸ βέλτιον ἡ 
Ῥώμη προῆλθε τοῖς πολεμικοῖς;” ἐρωτῶν ἐρώτημα 
μακρᾶς ἀποκρίσεως δεόμενον πρὸς ἀνθρώπους 
τὸ βέλτιον ἐν πλούτῳ καὶ τρυφῇ καὶ ἡγεμονίᾳ<tr><th>5<td>μᾶλλον ἢ σωτηρίᾳ καὶ πρᾳότητι καὶ τῇ μετὰ 
δικαιοσύνης αὐταρκείᾳ τιθεμένους. οὐ μὴν ἀλλὰ 
καὶ τοῦτο Λυκούργῳ που δόξει βοηθεῖν, τὸ 
Ῥωμαίους μὲν τὴν ἐπὶ Νομᾶ κατάστασιν ἐξαλλά‐<tr><td rowspan=2><h3>4</h3>.<h2>8</h2><td>ξαντας ἐπιδοῦναι τοῖς πράγμασι τοσοῦτον, Λακε‐ 
δαιμονίους δὲ ἅμα τῷ πρῶτον ἐκβῆναι τὴν 
Λυκούργου διάταξιν, ἐκ μεγίστων ταπεινοτάτους<tr><td>γενέσθαι καὶ τὴν τῶν Ἑλλήνων ἡγεμονίαν ἀπο‐<td class=Y rowspan=3>398<tr><th>5<td>βαλόντας κινδυνεῦσαι περὶ ἀναστάσεως. ἐκεῖνο 
μέντοι τῷ Νομᾷ μέγα καὶ θεῖον ὡς ἀληθῶς 
ὑπάρχει, τὸ ξένῳ τε μεταπέμπτῳ γενέσθαι καὶ 
πάντα πειθοῖ μεταβαλεῖν, καὶ κρατῆσαι πόλεως 
οὔπω συμπεπνευκυίας, μήτε ὅπλων δεηθέντα μήτε<tr><th rowspan=2>10<td>βίας τινός, ὡς Λυκοῦργος ἐπὶ τὸν δῆμον ἦγε τοὺς 
ἀρίστους, ἀλλὰ σοφίᾳ καὶ δικαιοσύνῃ πάντας<tr><td>προσαγαγόμενον καὶ συναρμόσαντα.<td class=Y>400</table>
<script>
var IL = ["Line", "Section", "Chapter"];
document.body.onload=f();
</script>
</body>
</html>
