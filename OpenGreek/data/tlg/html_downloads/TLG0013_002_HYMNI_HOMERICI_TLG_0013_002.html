<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>HYMNI HOMERICI :: In Cererem :: TLG 0013 002</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0013.htm">0013</a> 002&nbsp;:: <strong><a class=CaCo href="0013.htm"><em>HYMNI HOMERICI</em></a></strong>&nbsp;:: <strong>In Cererem</strong></p>
<p class="AuthorInfo"><a class=CaCo href="0013.htm"><em>HYMNI HOMERICI</em></a> <a class="CanonEpi">Hymn.</a><br />(<a class="CanonDat">8–6 B.C.</a>)</p>
<p class="CanonVid"><a class="CaV">Cf. et <em>HOMERICA</em> (1802)</a></p>
<p class="WorkInfo"><strong>In Cererem</strong></p><p class="EditionInfo"><a class=CaE>Source: Allen, T.W., Halliday, W.R., Sikes, E.E. (eds.), <em>The Homeric hymns</em>, 2nd edn. Oxford: Clarendon Press, 1936: 2–20.</a></p><p class="CitationStyle">Citation: (Line)</p>
<tr><td class=qS colspan=3> <tr><tr><th>t<td class=Qc><a class="T F1T">Εἰς Δημήτραν</a><td class=K rowspan=5><tr><th>1<td>  Δήμητρ’ ἠΰκομον σεμνὴν θεὰν ἄρχομ’ ἀείδειν, 
αὐτὴν ἠδὲ θύγατρα τανύσφυρον ἣν Ἀϊδωνεὺς 
ἥρπαξεν, δῶκεν δὲ βαρύκτυπος εὐρυόπα Ζεύς, 
νόσφιν Δήμητρος χρυσαόρου ἀγλαοκάρπου<tr><th>5<td>παίζουσαν κούρῃσι σὺν Ὠκεανοῦ βαθυκόλποις, 
ἄνθεά τ’ αἰνυμένην ῥόδα καὶ κρόκον ἠδ’ ἴα καλὰ 
λειμῶν’ ἂμ μαλακὸν καὶ ἀγαλλίδας ἠδ’ ὑάκινθον 
νάρκισσόν θ’, ὃν φῦσε δόλον καλυκώπιδι κούρῃ 
Γαῖα Διὸς βουλῇσι χαριζομένη πολυδέκτῃ<tr><th>10<td>θαυμαστὸν γανόωντα, σέβας τότε πᾶσιν ἰδέσθαι 
ἀθανάτοις τε θεοῖς ἠδὲ θνητοῖς ἀνθρώποις· 
τοῦ καὶ ἀπὸ ῥίζης ἑκατὸν κάρα ἐξεπεφύκει, 
κὦζ’ ἥδιστ’ ὀδμή, πᾶς δ’ οὐρανὸς εὐρὺς ὕπερθε 
γαῖά τε πᾶς’ ἐγέλασσε καὶ ἁλμυρὸν οἶδμα θαλάσσης.<tr><th rowspan=2>15<td>ἡ δ’ ἄρα θαμβήσας’ ὠρέξατο χερσὶν ἅμ’ ἄμφω 
καλὸν ἄθυρμα λαβεῖν· χάνε δὲ χθὼν εὐρυάγυια 
Νύσιον ἂμ πεδίον τῇ ὄρουσεν ἄναξ πολυδέγμων 
ἵπποις ἀθανάτοισι Κρόνου πολυώνυμος υἱός.<tr><td>ἁρπάξας δ’ ἀέκουσαν ἐπὶ χρυσέοισιν ὄχοισιν<td class=Y rowspan=7>2<tr><th>20<td>ἦγ’ ὀλοφυρομένην· ἰάχησε δ’ ἄρ’ ὄρθια φωνῇ 
κεκλομένη πατέρα Κρονίδην ὕπατον καὶ ἄριστον. 
οὐδέ τις ἀθανάτων οὐδὲ θνητῶν ἀνθρώπων 
ἤκουσεν φωνῆς, οὐδ’ ἀγλαόκαρποι ἐλαῖαι, 
εἰ μὴ Περσαίου θυγάτηρ ἀταλὰ φρονέουσα<tr><th>25<td>ἄϊεν ἐξ ἄντρου Ἑκάτη λιπαροκρήδεμνος, 
Ἠέλιός τε ἄναξ Ὑπερίονος ἀγλαὸς υἱός, 
κούρης κεκλομένης πατέρα Κρονίδην· ὁ δὲ νόσφιν 
ἧστο θεῶν ἀπάνευθε πολυλλίστῳ ἐνὶ νηῷ 
δέγμενος ἱερὰ καλὰ παρὰ θνητῶν ἀνθρώπων.<tr><th>30<td>τὴν δ’ ἀεκαζομένην ἦγεν Διὸς ἐννεσίῃσι 
πατροκασίγνητος πολυσημάντωρ πολυδέγμων 
ἵπποις ἀθανάτοισι Κρόνου πολυώνυμος υἱός. 
ὄφρα μὲν οὖν γαῖάν τε καὶ οὐρανὸν ἀστερόεντα 
λεῦσσε θεὰ καὶ πόντον ἀγάρροον ἰχθυόεντα<tr><th>35<td>αὐγάς τ’ ἠελίου, ἔτι δ’ ἤλπετο μητέρα κεδνὴν 
ὄψεσθαι καὶ φῦλα θεῶν αἰειγενετάων, 
τόφρα οἱ ἐλπὶς ἔθελγε μέγαν νόον ἀχνυμένης περ· 
ἤχησαν δ’ ὀρέων κορυφαὶ καὶ βένθεα πόντου 
φωνῇ ὑπ’ ἀθανάτῃ, τῆς δ’ ἔκλυε πότνια μήτηρ.<tr><th>40<td>ὀξὺ δέ μιν κραδίην ἄχος ἔλλαβεν, ἀμφὶ δὲ χαίταις 
ἀμβροσίαις κρήδεμνα δαΐζετο χερσὶ φίλῃσι, 
κυάνεον δὲ κάλυμμα κατ’ ἀμφοτέρων βάλετ’ ὤμων, 
σεύατο δ’ ὥς τ’ οἰωνὸς ἐπὶ τραφερήν τε καὶ ὑγρὴν 
μαιομένη· τῇ δ’ οὔ τις ἐτήτυμα μυθήσασθαι<tr><th rowspan=2>45<td>ἤθελεν οὔτε θεῶν οὔτε θνητῶν ἀνθρώπων, 
οὔτ’ οἰωνῶν τις τῇ ἐτήτυμος ἄγγελος ἦλθεν. 
ἐννῆμαρ μὲν ἔπειτα κατὰ χθόνα πότνια Δηὼ 
στρωφᾶτ’ αἰθομένας δαΐδας μετὰ χερσὶν ἔχουσα,<tr><td>οὐδέ ποτ’ ἀμβροσίης καὶ νέκταρος ἡδυπότοιο<td class=Y rowspan=7>3<tr><td><h6>Dem</h6>.  <h1>(50)</h1><td>πάσσατ’ ἀκηχεμένη, οὐδὲ χρόα βάλλετο λουτροῖς. 
ἀλλ’ ὅτε δὴ δεκάτη οἱ ἐπήλυθε φαινολὶς Ἠὼς 
ἤντετό οἱ Ἑκάτη σέλας ἐν χείρεσσιν ἔχουσα, 
καί ῥά οἱ ἀγγελέουσα ἔπος φάτο φώνησέν τε· 
  πότνια Δημήτηρ ὡρηφόρε ἀγλαόδωρε<tr><th>55<td>τίς θεῶν οὐρανίων ἠὲ θνητῶν ἀνθρώπων 
ἥρπασε Περσεφόνην καὶ σὸν φίλον ἤκαχε θυμόν; 
φωνῆς γὰρ ἤκους’, ἀτὰρ οὐκ ἴδον ὀφθαλμοῖσιν 
ὅς τις ἔην· σοὶ δ’ ὦκα λέγω νημερτέα πάντα. 
  ὣς ἄρ’ ἔφη Ἑκάτη· τὴν δ’ οὐκ ἠμείβετο μύθῳ<tr><th>60<td>Ῥείης ἠϋκόμου θυγάτηρ, ἀλλ’ ὦκα σὺν αὐτῇ 
ἤϊξ’ αἰθομένας δαΐδας μετὰ χερσὶν ἔχουσα. 
Ἠέλιον δ’ ἵκοντο θεῶν σκοπὸν ἠδὲ καὶ ἀνδρῶν, 
στὰν δ’ ἵππων προπάροιθε καὶ εἴρετο δῖα θεάων· 
  Ἠέλι’ αἴδεσσαί με θεὰν σύ περ, εἴ ποτε δή σευ<tr><th>65<td>ἢ ἔπει ἢ ἔργῳ κραδίην καὶ θυμὸν ἴηνα. 
κούρην τὴν ἔτεκον γλυκερὸν θάλος εἴδεϊ κυδρὴν 
τῆς ἁδινὴν ὄπ’ ἄκουσα δι’ αἰθέρος ἀτρυγέτοιο 
ὥς τε βιαζομένης, ἀτὰρ οὐκ ἴδον ὀφθαλμοῖσιν. 
ἀλλὰ σὺ γὰρ δὴ πᾶσαν ἐπὶ χθόνα καὶ κατὰ πόντον<tr><th>70<td>αἰθέρος ἐκ δίης καταδέρκεαι ἀκτίνεσσι, 
νημερτέως μοι ἔνισπε φίλον τέκος εἴ που ὄπωπας 
ὅς τις νόσφιν ἐμεῖο λαβὼν ἀέκουσαν ἀνάγκῃ 
οἴχεται ἠὲ θεῶν ἢ καὶ θνητῶν ἀνθρώπων. 
  Ὣς φάτο, τὴν δ’ Ὑπεριονίδης ἠμείβετο μύθῳ·<tr><th rowspan=2>75<td>Ῥείης ἠϋκόμου θυγάτηρ Δήμητερ ἄνασσα 
εἰδήσεις· δὴ γὰρ μέγα ἅζομαι ἠδ’ ἐλεαίρω 
ἀχνυμένην περὶ παιδὶ τανυσφύρῳ· οὐδέ τις ἄλλος<tr><td>αἴτιος ἀθανάτων εἰ μὴ νεφεληγερέτα Ζεύς, 
ὅς μιν ἔδωκ’ Ἀΐδῃ θαλερὴν κεκλῆσθαι ἄκοιτιν<td class=Y rowspan=7>4<tr><th>80<td>αὐτοκασιγνήτῳ· ὁ δ’ ὑπὸ ζόφον ἠερόεντα 
ἁρπάξας ἵπποισιν ἄγεν μεγάλα ἰάχουσαν. 
ἀλλὰ θεὰ κατάπαυε μέγαν γόον· οὐδέ τι σὲ χρὴ 
μὰψ αὔτως ἄπλητον ἔχειν χόλον· οὔ τοι ἀεικὴς 
γαμβρὸς ἐν ἀθανάτοις πολυσημάντωρ Ἀϊδωνεὺς<tr><th>85<td>αὐτοκασίγνητος καὶ ὁμόσπορος· ἀμφὶ δὲ τιμὴν 
ἔλλαχεν ὡς τὰ πρῶτα διάτριχα δασμὸς ἐτύχθη· 
τοῖς μεταναιετάει τῶν ἔλλαχε κοίρανος εἶναι. 
  Ὣς εἰπὼν ἵπποισιν ἐκέκλετο, τοὶ δ’ ὑπ’ ὀμοκλῆς 
ῥίμφ’ ἔφερον θοὸν ἅρμα τανύπτεροι ὥς τ’ οἰωνοί·<tr><th>90<td>τὴν δ’ ἄχος αἰνότερον καὶ κύντερον ἵκετο θυμόν. 
χωσαμένη δ’ ἤπειτα κελαινεφέϊ Κρονίωνι 
νοσφισθεῖσα θεῶν ἀγορὴν καὶ μακρὸν Ὄλυμπον 
ᾤχετ’ ἐπ’ ἀνθρώπων πόλιας καὶ πίονα ἔργα 
εἶδος ἀμαλδύνουσα πολὺν χρόνον· οὐδέ τις ἀνδρῶν<tr><th>95<td>εἰσορόων γίγνωσκε βαθυζώνων τε γυναικῶν 
πρίν γ’ ὅτε δὴ Κελεοῖο δαΐφρονος ἵκετο δῶμα, 
ὃς τότ’ Ἐλευσῖνος θυοέσσης κοίρανος ἦεν. 
ἕζετο δ’ ἐγγὺς ὁδοῖο φίλον τετιημένη ἦτορ 
Παρθενίῳ φρέατι ὅθεν ὑδρεύοντο πολῖται<tr><td><h6>Dem</h6>.  <h1>(100)</h1><td>ἐν σκιῇ, αὐτὰρ ὕπερθε πεφύκει θάμνος ἐλαίης, 
γρηῒ παλαιγενέϊ ἐναλίγκιος, ἥ τε τόκοιο 
εἴργηται δώρων τε φιλοστεφάνου Ἀφροδίτης, 
οἷαί τε τροφοί εἰσι θεμιστοπόλων βασιλήων 
παίδων καὶ ταμίαι κατὰ δώματα ἠχήεντα.<tr><th rowspan=2>105<td>τὴν δὲ ἴδον Κελεοῖο Ἐλευσινίδαο θύγατρες 
ἐρχόμεναι μεθ’ ὕδωρ εὐήρυτον ὄφρα φέροιεν 
κάλπισι χαλκείῃσι φίλα πρὸς δώματα πατρός,<tr><td>τέσσαρες ὥς τε θεαὶ κουρήϊον ἄνθος ἔχουσαι, 
Καλλιδίκη καὶ Κλεισιδίκη Δημώ τ’ ἐρόεσσα<td class=Y rowspan=6>5<tr><th>110<td>Καλλιθόη θ’, ἣ τῶν προγενεστάτη ἦεν ἁπασῶν· 
οὐδ’ ἔγνων· χαλεποὶ δὲ θεοὶ θνητοῖσιν ὁρᾶσθαι. 
ἀγχοῦ δ’ ἱστάμεναι ἔπεα πτερόεντα προσηύδων· 
  Τίς πόθεν ἐσσὶ γρηὺ παλαιγενέων ἀνθρώπων; 
τίπτε δὲ νόσφι πόληος ἀπέστιχες οὐδὲ δόμοισι<tr><th>115<td>πιλνᾷς; ἔνθα γυναῖκες ἀνὰ μέγαρα σκιόεντα 
τηλίκαι ὡς σύ περ ὧδε καὶ ὁπλότεραι γεγάασιν, 
αἵ κέ σε φίλωνται ἠμὲν ἔπει ἠδὲ καὶ ἔργῳ. 
  Ὣς ἔφαθ’, ἡ δ’ ἐπέεσσιν ἀμείβετο πότνα θεάων· 
τέκνα φίλ’ αἵ τινές ἐστε γυναικῶν θηλυτεράων<tr><th>120<td>χαίρετ’, ἐγὼ δ’ ὑμῖν μυθήσομαι· οὔ τοι ἀεικὲς 
ὑμῖν εἰρομένῃσιν ἀληθέα μυθήσασθαι. 
† Δὼς ἐμοί γ’ ὄνομ’ ἐστί· τὸ γὰρ θέτο πότνια μήτηρ· 
νῦν αὖτε Κρήτηθεν ἐπ’ εὐρέα νῶτα θαλάσσης 
ἤλυθον οὐκ ἐθέλουσα, βίῃ δ’ ἀέκουσαν ἀνάγκῃ<tr><th>125<td>ἄνδρες ληϊστῆρες ἀπήγαγον. οἱ μὲν ἔπειτα 
νηῒ θοῇ Θορικὸν δὲ κατέσχεθον, ἔνθα γυναῖκες 
ἠπείρου ἐπέβησαν ἀολλέες ἠδὲ καὶ αὐτοὶ 
δεῖπνον ἐπηρτύνοντο παρὰ πρυμνήσια νηός· 
ἀλλ’ ἐμοὶ οὐ δόρποιο μελίφρονος ἤρατο θυμός,<tr><th rowspan=2>130<td>λάθρῃ δ’ ὁρμηθεῖσα δι’ ἠπείροιο μελαίνης 
φεῦγον ὑπερφιάλους σημάντορας, ὄφρα κε μή με 
ἀπριάτην περάσαντες ἐμῆς ἀποναίατο τιμῆς. 
οὕτω δεῦρ’ ἱκόμην ἀλαλημένη, οὐδέ τι οἶδα<tr><td>ἥ τις δὴ γαῖ’ ἐστὶ καὶ οἵ τινες ἐγγεγάασιν.<td class=Y rowspan=8>6<tr><th>135<td>ἀλλ’ ὑμῖν μὲν πάντες Ὀλύμπια δώματ’ ἔχοντες 
δοῖεν κουριδίους ἄνδρας καὶ τέκνα τεκέσθαι 
ὡς ἐθέλουσι τοκῆες· ἐμὲ δ’ αὖτ’ οἰκτείρατε κοῦραι<tr><th>137<td class=B>   
προφρονέως φίλα τέκνα τέων πρὸς δώμαθ’ ἵκωμαι 
ἀνέρος ἠδὲ γυναικός, ἵνα σφίσιν ἐργάζωμαι<tr><th>140<td>πρόφρων οἷα γυναικὸς ἀφήλικος ἔργα τέτυκται· 
καί κεν παῖδα νεογνὸν ἐν ἀγκοίνῃσιν ἔχουσα 
καλὰ τιθηνοίμην καὶ δώματα τηρήσαιμι 
καί κε λέχος στορέσαιμι μυχῷ θαλάμων εὐπήκτων 
δεσπόσυνον καί κ’ ἔργα διαθρήσαιμι γυναικός.<tr><th>145<td>  Φῆ ῥα θεά· τὴν δ’ αὐτίκ’ ἀμείβετο παρθένος ἀδμὴς 
Καλλιδίκη Κελεοῖο θυγατρῶν εἶδος ἀρίστη· 
  Μαῖα θεῶν μὲν δῶρα καὶ ἀχνύμενοί περ ἀνάγκῃ 
τέτλαμεν ἄνθρωποι· δὴ γὰρ πολὺ φέρτεροί εἰσιν. 
ταῦτα δέ τοι σαφέως ὑποθήσομαι ἠδ’ ὀνομήνω<tr><td><h6>Dem</h6>.  <h1>(150)</h1><td>ἀνέρας οἷσιν ἔπεστι μέγα κράτος ἐνθάδε τιμῆς, 
δήμου τε προὔχουσιν, ἰδὲ κρήδεμνα πόληος 
εἰρύαται βουλῇσι καὶ ἰθείῃσι δίκῃσιν. 
ἠμὲν Τριπτολέμου πυκιμήδεος ἠδὲ Διόκλου 
ἠδὲ Πολυξείνου καὶ ἀμύμονος Εὐμόλποιο<tr><th>155<td>καὶ Δολίχου καὶ πατρὸς ἀγήνορος ἡμετέροιο 
τῶν πάντων ἄλοχοι κατὰ δώματα πορσαίνουσι· 
τάων οὐκ ἄν τίς σε κατὰ πρώτιστον ὀπωπὴν 
εἶδος ἀτιμήσασα δόμων ἀπονοσφίσσειεν, 
ἀλλά σε δέξονται· δὴ γὰρ θεοείκελός ἐσσι.<tr><th rowspan=2>160<td>εἰ δὲ θέλεις, ἐπίμεινον, ἵνα πρὸς δώματα πατρὸς<tr><td>ἔλθωμεν καὶ μητρὶ βαθυζώνῳ Μετανείρῃ 
εἴπωμεν τάδε πάντα διαμπερές, αἴ κέ ς’ ἀνώγῃ 
ἡμέτερον δ’ ἰέναι μηδ’ ἄλλων δώματ’ ἐρευνᾶν. 
τηλύγετος δέ οἱ υἱὸς ἐνὶ μεγάρῳ εὐπήκτῳ<td class=Y rowspan=7>7<tr><th>165<td>ὀψίγονος τρέφεται, πολυεύχετος ἀσπάσιός τε. 
εἰ τόν γ’ ἐκθρέψαιο καὶ ἥβης μέτρον ἵκοιτο 
ῥεῖά κέ τίς σε ἰδοῦσα γυναικῶν θηλυτεράων 
ζηλώσαι· τόσα κέν τοι ἀπὸ θρεπτήρια δοίη. 
  Ὣς ἔφαθ’· ἡ δ’ ἐπένευσε καρήατι, ταὶ δὲ φαεινὰ<tr><th>170<td>πλησάμεναι ὕδατος φέρον ἄγγεα κυδιάουσαι. 
ῥίμφα δὲ πατρὸς ἵκοντο μέγαν δόμον, ὦκα δὲ μητρὶ 
ἔννεπον ὡς εἶδόν τε καὶ ἔκλυον. ἡ δὲ μάλ’ ὦκα 
ἐλθούσας ἐκέλευε καλεῖν ἐπ’ ἀπείρονι μισθῷ. 
αἱ δ’ ὥς τ’ ἢ ἔλαφοι ἢ πόρτιες ἤαρος ὥρῃ<tr><th>175<td>ἅλλοντ’ ἂν λειμῶνα κορεσσάμεναι φρένα φορβῇ, 
ὣς αἱ ἐπισχόμεναι ἑανῶν πτύχας ἱμεροέντων 
ἤϊξαν κοίλην κατ’ ἀμαξιτόν, ἀμφὶ δὲ χαῖται 
ὤμοις ἀΐσσοντο κροκηΐῳ ἄνθει ὁμοῖαι. 
τέτμον δ’ ἐγγὺς ὁδοῦ κυδρὴν θεὰν ἔνθα πάρος περ<tr><th>180<td>κάλλιπον· αὐτὰρ ἔπειτα φίλα πρὸς δώματα πατρὸς 
ἡγεῦνθ’, ἡ δ’ ἄρ’ ὄπισθε φίλον τετιημένη ἦτορ 
στεῖχε κατὰ κρῆθεν κεκαλυμμένη, ἀμφὶ δὲ πέπλος 
κυάνεος ῥαδινοῖσι θεᾶς ἐλελίζετο ποσσίν. 
αἶψα δὲ δώμαθ’ ἵκοντο διοτρεφέος Κελεοῖο,<tr><th>185<td>βὰν δὲ δι’ αἰθούσης ἔνθα σφίσι πότνια μήτηρ 
ἧστο παρὰ σταθμὸν τέγεος πύκα ποιητοῖο 
παῖδ’ ὑπὸ κόλπῳ ἔχουσα νέον θάλος· αἱ δὲ παρ’ αὐτὴν 
ἔδραμον, ἡ δ’ ἄρ’ ἐπ’ οὐδὸν ἔβη ποσὶ καί ῥα μελάθρου 
κῦρε κάρη, πλῆσεν δὲ θύρας σέλαος θείοιο.<tr><th rowspan=2>190<td>τὴν δ’ αἰδώς τε σέβας τε ἰδὲ χλωρὸν δέος εἷλεν·<tr><td>εἶξε δέ οἱ κλισμοῖο καὶ ἑδριάασθαι ἄνωγεν. 
ἀλλ’ οὐ Δημήτηρ ὡρηφόρος ἀγλαόδωρος 
ἤθελεν ἑδριάασθαι ἐπὶ κλισμοῖο φαεινοῦ, 
ἀλλ’ ἀκέουσα ἔμιμνε κατ’ ὄμματα καλὰ βαλοῦσα,<td class=Y rowspan=7>8<tr><th>195<td>πρίν γ’ ὅτε δή οἱ ἔθηκεν Ἰάμβη κέδν’ εἰδυῖα 
πηκτὸν ἕδος, καθύπερθε δ’ ἐπ’ ἀργύφεον βάλε κῶας. 
ἔνθα καθεζομένη προκατέσχετο χερσὶ καλύπτρην· 
δηρὸν δ’ ἄφθογγος τετιημένη ἧστ’ ἐπὶ δίφρου, 
οὐδέ τιν’ οὔτ’ ἔπεϊ προσπτύσσετο οὔτε τι ἔργῳ,<tr><td><h6>Dem</h6>.  <h1>(200)</h1><td>ἀλλ’ ἀγέλαστος ἄπαστος ἐδητύος ἠδὲ ποτῆτος 
ἧστο πόθῳ μινύθουσα βαθυζώνοιο θυγατρός, 
πρίν γ’ ὅτε δὴ χλεύῃς μιν Ἰάμβη κέδν’ εἰδυῖα 
πολλὰ παρασκώπτους’ ἐτρέψατο πότνιαν ἁγνὴν 
μειδῆσαι γελάσαι τε καὶ ἵλαον σχεῖν θυμόν·<tr><th>205<td>ἣ δή οἱ καὶ ἔπειτα μεθύστερον εὔαδεν ὀργαῖς. 
τῇ δὲ δέπας Μετάνειρα δίδου μελιηδέος οἴνου 
πλήσας’, ἡ δ’ ἀνένευς’· οὐ γὰρ θεμιτόν οἱ ἔφασκε 
πίνειν οἶνον ἐρυθρόν, ἄνωγε δ’ ἄρ’ ἄλφι καὶ ὕδωρ 
δοῦναι μίξασαν πιέμεν γλήχωνι τερείνῃ.<tr><th>210<td>ἡ δὲ κυκεῶ τεύξασα θεᾷ πόρεν ὡς ἐκέλευε· 
δεξαμένη δ’ ὁσίης ἕνεκεν πολυπότνια Δηὼ<tr><th>211<td class=B>   
τῇσι δὲ μύθων ἦρχεν ἐΰζωνος Μετάνειρα· 
  Χαῖρε γύναι, ἐπεὶ οὔ σε κακῶν ἄπ’ ἔολπα τοκήων 
ἔμμεναι ἀλλ’ ἀγαθῶν· ἐπί τοι πρέπει ὄμμασιν αἰδὼς<tr><th rowspan=2>215<td>καὶ χάρις, ὡς εἴ πέρ τε θεμιστοπόλων βασιλήων. 
ἀλλὰ θεῶν μὲν δῶρα καὶ ἀχνύμενοί περ ἀνάγκῃ 
τέτλαμεν ἄνθρωποι· ἐπὶ γὰρ ζυγὸς αὐχένι κεῖται. 
νῦν δ’ ἐπεὶ ἵκεο δεῦρο, παρέσσεται ὅσσα τ’ ἐμοί περ.<tr><td>παῖδα δέ μοι τρέφε τόνδε, τὸν ὀψίγονον καὶ ἄελπτον<td class=Y rowspan=8>9<tr><th>220<td>ὤπασαν ἀθάνατοι, πολυάρητος δέ μοί ἐστιν. 
εἰ τόν γε θρέψαιο καὶ ἥβης μέτρον ἵκοιτο 
ἦ ῥά κέ τίς σε ἰδοῦσα γυναικῶν θηλυτεράων 
ζηλώσαι· τόσα κέν τοι ἀπὸ θρεπτήρια δοίην. 
  Τὴν δ’ αὖτε προσέειπεν ἐϋστέφανος Δημήτηρ·<tr><th>225<td>καὶ σὺ γύναι μάλα χαῖρε, θεοὶ δέ τοι ἐσθλὰ πόροιεν. 
παῖδα δέ τοι πρόφρων ὑποδέξομαι ὥς με κελεύεις· 
θρέψω, κοὔ μιν ἔολπα κακοφραδίῃσι τιθήνης 
οὔτ’ ἄρ’ ἐπηλυσίη δηλήσεται οὔθ’ ὑποτάμνον· 
οἶδα γὰρ ἀντίτομον μέγα φέρτερον ὑλοτόμοιο,<tr><th>230<td>οἶδα δ’ ἐπηλυσίης πολυπήμονος ἐσθλὸν ἐρυσμόν. 
  Ὣς ἄρα φωνήσασα θυώδεϊ δέξατο κόλπῳ 
χερσίν τ’ ἀθανάτοισι· γεγήθει δὲ φρένα μήτηρ. 
ὣς ἡ μὲν Κελεοῖο δαΐφρονος ἀγλαὸν υἱὸν 
Δημοφόωνθ’, ὃν ἔτικτεν ἐΰζωνος Μετάνειρα,<tr><th>235<td>ἔτρεφεν ἐν μεγάροις· ὁ δ’ ἀέξετο δαίμονι ἶσος 
οὔτ’ οὖν σῖτον ἔδων, οὐ θησάμενος 〈γάλα μητρὸσ〉<tr><th>236<td><div class=JL></div>Δημήτηρ 
χρίεσκ’ ἀμβροσίῃ ὡς εἰ θεοῦ ἐκγεγαῶτα, 
ἡδὺ καταπνείουσα καὶ ἐν κόλποισιν ἔχουσα· 
νύκτας δὲ κρύπτεσκε πυρὸς μένει ἠΰτε δαλὸν<tr><th>240<td>λάθρα φίλων γονέων· τοῖς δὲ μέγα θαῦμ’ ἐτέτυκτο 
ὡς προθαλὴς τελέθεσκε, θεοῖσι δὲ ἄντα ἐῴκει. 
καί κέν μιν ποίησεν ἀγήρων τ’ ἀθάνατόν τε 
εἰ μὴ ἄρ’ ἀφραδίῃσιν ἐΰζωνος Μετάνειρα 
νύκτ’ ἐπιτηρήσασα θυώδεος ἐκ θαλάμοιο<tr><th rowspan=2>245<td>σκέψατο· κώκυσεν δὲ καὶ ἄμφω πλήξατο μηρὼ<tr><td>δείσας’ ᾧ περὶ παιδὶ καὶ ἀάσθη μέγα θυμῷ, 
καί ῥ’ ὀλοφυρομένη ἔπεα πτερόεντα προσηύδα· 
  Τέκνον Δημοφόων ξείνη σε πυρὶ ἔνι πολλῷ 
κρύπτει, ἐμοὶ δὲ γόον καὶ κήδεα λυγρὰ τίθησιν.<td class=Y rowspan=5>10<tr><td><h6>Dem</h6>.  <h1>(250)</h1><td>  Ὣς φάτ’ ὀδυρομένη· τῆς δ’ ἄϊε δῖα θεάων. 
τῇ δὲ χολωσαμένη καλλιστέφανος Δημήτηρ 
παῖδα φίλον, τὸν ἄελπτον ἐνὶ μεγάροισιν ἔτικτε, 
χείρεσς’ ἀθανάτῃσιν ἀπὸ ἕο θῆκε πέδον δὲ 
ἐξανελοῦσα πυρὸς θυμῷ κοτέσασα μάλ’ αἰνῶς,<tr><th>255<td>καί ῥ’ ἄμυδις προσέειπεν ἐΰζωνον Μετάνειραν· 
  Νήϊδες ἄνθρωποι καὶ ἀφράδμονες οὔτ’ ἀγαθοῖο 
αἶσαν ἐπερχομένου προγνώμεναι οὔτε κακοῖο· 
καὶ σὺ γὰρ ἀφραδίῃσι τεῇς μήκιστον ἀάσθης. 
ἴστω γὰρ θεῶν ὅρκος ἀμείλικτον Στυγὸς ὕδωρ<tr><th>260<td>ἀθάνατόν κέν τοι καὶ ἀγήραον ἤματα πάντα 
παῖδα φίλον ποίησα καὶ ἄφθιτον ὤπασα τιμήν· 
νῦν δ’ οὐκ ἔσθ’ ὥς κεν θάνατον καὶ κῆρας ἀλύξαι. 
τιμὴ δ’ ἄφθιτος αἰὲν ἐπέσσεται οὕνεκα γούνων 
ἡμετέρων ἐπέβη καὶ ἐν ἀγκοίνῃσιν ἴαυσεν.<tr><th>265<td>ὥρῃσιν δ’ ἄρα τῷ γε περιπλομένων ἐνιαυτῶν 
παῖδες Ἐλευσινίων πόλεμον καὶ φύλοπιν αἰνὴν 
αἰὲν ἐν ἀλλήλοισι συνάξους’ ἤματα πάντα. 
εἰμὶ δὲ Δημήτηρ τιμάοχος, ἥ τε μέγιστον 
ἀθανάτοις θνητοῖσί τ’ ὄνεαρ καὶ χάρμα τέτυκται.<tr><th>270<td>ἀλλ’ ἄγε μοι νηόν τε μέγαν καὶ βωμὸν ὑπ’ αὐτῷ 
τευχόντων πᾶς δῆμος ὑπαὶ πόλιν αἰπύ τε τεῖχος 
Καλλιχόρου καθύπερθεν ἐπὶ προὔχοντι κολωνῷ· 
ὄργια δ’ αὐτὴ ἐγὼν ὑποθήσομαι ὡς ἂν ἔπειτα 
εὐαγέως ἕρδοντες ἐμὸν νόον ἱλάσκοισθε.<td class=Y rowspan=7>11<tr><th>275<td>  Ὣς εἰποῦσα θεὰ μέγεθος καὶ εἶδος ἄμειψε 
γῆρας ἀπωσαμένη, περί τ’ ἀμφί τε κάλλος ἄητο· 
ὀδμὴ δ’ ἱμερόεσσα θυηέντων ἀπὸ πέπλων 
σκίδνατο, τῆλε δὲ φέγγος ἀπὸ χροὸς ἀθανάτοιο 
λάμπε θεᾶς, ξανθαὶ δὲ κόμαι κατενήνοθεν ὤμους,<tr><th>280<td>αὐγῆς δ’ ἐπλήσθη πυκινὸς δόμος ἀστεροπῆς ὥς. 
βῆ δὲ διὲκ μεγάρων, τῆς δ’ αὐτίκα γούνατ’ ἔλυντο, 
δηρὸν δ’ ἄφθογγος γένετο χρόνον, οὐδέ τι παιδὸς 
μνήσατο τηλυγέτοιο ἀπὸ δαπέδου ἀνελέσθαι. 
τοῦ δὲ κασίγνηται φωνὴν ἐσάκουσαν ἐλεεινήν,<tr><th>285<td>κὰδ δ’ ἄρ’ ἀπ’ εὐστρώτων λεχέων θόρον· ἡ μὲν ἔπειτα 
παῖδ’ ἀνὰ χερσὶν ἑλοῦσα ἑῷ ἐγκάτθετο κόλπῳ, 
ἡ δ’ ἄρα πῦρ ἀνέκαι’, ἡ δ’ ἔσσυτο πόσς’ ἁπαλοῖσι 
μητέρ’ ἀναστήσουσα θυώδεος ἐκ θαλάμοιο. 
ἀγρόμεναι δέ μιν ἀμφὶς ἐλούεον ἀσπαίροντα<tr><th>290<td>ἀμφαγαπαζόμεναι· τοῦ δ’ οὐ μειλίσσετο θυμός· 
χειρότεραι γὰρ δή μιν ἔχον τροφοὶ ἠδὲ τιθῆναι. 
  Αἱ μὲν παννύχιαι κυδρὴν θεὸν ἱλάσκοντο 
δείματι παλλόμεναι· ἅμα δ’ ἠοῖ φαινομένηφιν 
εὐρυβίῃ Κελεῷ νημερτέα μυθήσαντο,<tr><th>295<td>ὡς ἐπέτελλε θεὰ καλλιστέφανος Δημήτηρ. 
αὐτὰρ ὅ γ’ εἰς ἀγορὴν καλέσας πολυπείρονα λαὸν 
ἤνωγ’ ἠϋκόμῳ Δημήτερι πίονα νηὸν 
ποιῆσαι καὶ βωμὸν ἐπὶ προὔχοντι κολωνῷ. 
οἱ δὲ μάλ’ αἶψ’ ἐπίθοντο καὶ ἔκλυον αὐδήσαντος,<tr><td rowspan=2><h6>Dem</h6>.  <h1>(300)</h1><td>τεῦχον δ’ ὡς ἐπέτελλ’· ὁ δ’ ἀέξετο δαίμονος αἴσῃ.<tr><td>αὐτὰρ ἐπεὶ τέλεσαν καὶ ἐρώησαν καμάτοιο 
βάν ῥ’ ἴμεν οἴκαδ’ ἕκαστος· ἀτὰρ ξανθὴ Δημήτηρ 
ἔνθα καθεζομένη μακάρων ἀπὸ νόσφιν ἁπάντων 
μίμνε πόθῳ μινύθουσα βαθυζώνοιο θυγατρός.<td class=Y rowspan=6>12<tr><th>305<td>αἰνότατον δ’ ἐνιαυτὸν ἐπὶ χθόνα πουλυβότειραν 
ποίης’ ἀνθρώποις καὶ κύντατον, οὐδέ τι γαῖα 
σπέρμ’ ἀνίει· κρύπτεν γὰρ ἐϋστέφανος Δημήτηρ. 
πολλὰ δὲ καμπύλ’ ἄροτρα μάτην βόες ἕλκον ἀρούραις, 
πολλὸν δὲ κρῖ λευκὸν ἐτώσιον ἔμπεσε γαίῃ.<tr><th>310<td>καί νύ κε πάμπαν ὄλεσσε γένος μερόπων ἀνθρώπων 
λιμοῦ ὑπ’ ἀργαλέης, γεράων τ’ ἐρικυδέα τιμὴν 
καὶ θυσιῶν ἤμερσεν Ὀλύμπια δώματ’ ἔχοντας, 
εἰ μὴ Ζεὺς ἐνόησεν ἑῷ τ’ ἐφράσσατο θυμῷ. 
Ἶριν δὲ πρῶτον χρυσόπτερον ὦρσε καλέσσαι<tr><th>315<td>Δήμητρ’ ἠΰκομον πολυήρατον εἶδος ἔχουσαν. 
ὣς ἔφαθ’· ἡ δὲ Ζηνὶ κελαινεφέϊ Κρονίωνι 
πείθετο καὶ μεσσηγὺ διέδραμεν ὦκα πόδεσσιν. 
ἵκετο δὲ πτολίεθρον Ἐλευσῖνος θυοέσσης, 
εὗρεν δ’ ἐν νηῷ Δημήτερα κυανόπεπλον,<tr><th>320<td>καί μιν φωνήσας’ ἔπεα πτερόεντα προσηύδα· 
  Δήμητερ καλέει σε πατὴρ Ζεὺς ἄφθιτα εἰδὼς 
ἐλθέμεναι μετὰ φῦλα θεῶν αἰειγενετάων. 
ἀλλ’ ἴθι, μηδ’ ἀτέλεστον ἐμὸν ἔπος ἐκ Διὸς ἔστω. 
  Ὣς φάτο λισσομένη· τῆς δ’ οὐκ ἐπεπείθετο θυμός.<tr><th>325<td>αὖτις ἔπειτα πατὴρ μάκαρας θεοὺς αἰὲν ἐόντας 
πάντας ἐπιπροΐαλλεν· ἀμοιβηδὶς δὲ κιόντες 
κίκλησκον καὶ πολλὰ δίδον περικαλλέα δῶρα, 
τιμάς θ’ ἅς κ’ † ἐθέλοιτο † μετ’ ἀθανάτοισιν ἑλέσθαι· 
ἀλλ’ οὔ τις πεῖσαι δύνατο φρένας οὐδὲ νόημα<tr><th>330<td>θυμῷ χωομένης, στερεῶς δ’ ἠναίνετο μύθους. 
οὐ μὲν γάρ ποτ’ ἔφασκε θυώδεος Οὐλύμποιο 
πρίν γ’ ἐπιβήσεσθαι, οὐ πρὶν γῆς καρπὸν ἀνήσειν, 
πρὶν ἴδοι ὀφθαλμοῖσιν ἑὴν εὐώπιδα κούρην. 
  Αὐτὰρ ἐπεὶ τό γ’ ἄκουσε βαρύκτυπος εὐρύοπα Ζεὺς<td class=Y rowspan=6>13<tr><th>335<td>εἰς Ἔρεβος πέμψε χρυσόρραπιν Ἀργειφόντην, 
ὄφρ’ Ἀΐδην μαλακοῖσι παραιφάμενος ἐπέεσσιν 
ἁγνὴν Περσεφόνειαν ἀπὸ ζόφου ἠερόεντος 
ἐς φάος ἐξαγάγοι μετὰ δαίμονας, ὄφρα ἑ μήτηρ 
ὀφθαλμοῖσιν ἰδοῦσα μεταλήξειε χόλοιο.<tr><th>340<td>Ἑρμῆς δ’ οὐκ ἀπίθησεν, ἄφαρ δ’ ὑπὸ κεύθεα γαίης 
ἐσσυμένως κατόρουσε λιπὼν ἕδος Οὐλύμποιο. 
τέτμε δὲ τόν γε ἄνακτα δόμων ἔντοσθεν ἐόντα 
ἥμενον ἐν λεχέεσσι σὺν αἰδοίῃ παρακοίτι 
πόλλ’ ἀεκαζομένῃ μητρὸς πόθῳ· ἡ δ’ ἀποτηλοῦ<tr><th>345<td>ἔργοις θεῶν μακάρων ⏑⏑– μητίσετο βουλῇ. 
ἀγχοῦ δ’ ἱστάμενος προσέφη κρατὺς Ἀργειφόντης· 
  Ἅιδη κυανοχαῖτα καταφθιμένοισιν ἀνάσσων 
Ζεύς σε πατὴρ ἤνωγεν ἀγαυὴν Περσεφόνειαν 
ἐξαγαγεῖν Ἐρέβευσφι μετὰ σφέας, ὄφρα ἑ μήτηρ<tr><td><h6>Dem</h6>.  <h1>(350)</h1><td>ὀφθαλμοῖσιν ἰδοῦσα χόλου καὶ μήνιος αἰνῆς 
ἀθανάτοις παύσειεν· ἐπεὶ μέγα μήδεται ἔργον 
φθῖσαι φῦλ’ ἀμενηνὰ χαμαιγενέων ἀνθρώπων 
σπέρμ’ ὑπὸ γῆς κρύπτουσα, καταφθινύθουσα δὲ τιμὰς 
ἀθανάτων. ἡ δ’ αἰνὸν ἔχει χόλον, οὐδὲ θεοῖσι<tr><th rowspan=2>355<td>μίσγεται, ἀλλ’ ἀπάνευθε θυώδεος ἔνδοθι νηοῦ<tr><td>ἧσται, Ἐλευσῖνος κραναὸν πτολίεθρον ἔχουσα. 
  Ὣς φάτο· μείδησεν δὲ ἄναξ ἐνέρων Ἀϊδωνεὺς 
ὀφρύσιν, οὐδ’ ἀπίθησε Διὸς βασιλῆος ἐφετμῆς. 
ἐσσυμένως δ’ ἐκέλευσε δαΐφρονι Περσεφονείῃ·<td class=Y rowspan=6>14<tr><th>360<td>ἔρχεο Περσεφόνη παρὰ μητέρα κυανόπεπλον 
ἤπιον ἐν στήθεσσι μένος καὶ θυμὸν ἔχουσα, 
μηδέ τι δυσθύμαινε λίην περιώσιον ἄλλων. 
οὔ τοι ἐν ἀθανάτοισιν ἀεικὴς ἔσσομ’ ἀκοίτης 
αὐτοκασίγνητος πατρὸς Διός· ἔνθα δ’ ἐοῦσα<tr><th>365<td>δεσπόσσεις πάντων ὁπόσα ζώει τε καὶ ἕρπει, 
τιμὰς δὲ σχήσησθα μετ’ ἀθανάτοισι μεγίστας, 
τῶν δ’ ἀδικησάντων τίσις ἔσσεται ἤματα πάντα 
οἵ κεν μὴ θυσίαισι τεὸν μένος ἱλάσκωνται 
εὐαγέως ἔρδοντες ἐναίσιμα δῶρα τελοῦντες.<tr><th>370<td>  Ὣς φάτο· γήθησεν δὲ περίφρων Περσεφόνεια, 
καρπαλίμως δ’ ἀνόρους’ ὑπὸ χάρματος· αὐτὰρ ὅ γ’ αὐτὸς 
ῥοιῆς κόκκον ἔδωκε φαγεῖν μελιηδέα λάθρῃ 
ἀμφὶ ἓ νωμήσας, ἵνα μὴ μένοι ἤματα πάντα 
αὖθι παρ’ αἰδοίῃ Δημήτερι κυανοπέπλῳ.<tr><th>375<td>ἵππους δὲ προπάροιθεν ὑπὸ χρυσέοισιν ὄχεσφιν 
ἔντυεν ἀθανάτους πολυσημάντωρ Ἀϊδωνεύς. 
ἡ δ’ ὀχέων ἐπέβη, παρὰ δὲ κρατὺς Ἀργειφόντης 
ἡνία καὶ μάστιγα λαβὼν μετὰ χερσὶ φίλῃσι 
σεῦε διὲκ μεγάρων· τὼ δ’ οὐκ ἄκοντε πετέσθην.<tr><th>380<td>ῥίμφα δὲ μακρὰ κέλευθα διήνυσαν, οὐδὲ θάλασσα 
οὔθ’ ὕδωρ ποταμῶν οὔτ’ ἄγκεα ποιήεντα 
ἵππων ἀθανάτων οὔτ’ ἄκριες ἔσχεθον ὁρμήν, 
ἀλλ’ ὑπὲρ αὐτάων βαθὺν ἠέρα τέμνον ἰόντες. 
στῆσε δ’ ἄγων ὅθι μίμνεν ἐϋστέφανος Δημήτηρ<tr><th>385<td>νηοῖο προπάροιθε θυώδεος· ἡ δὲ ἰδοῦσα 
ἤϊξ’ ἠΰτε μαινὰς ὄρος κάτα δάσκιον ὕλῃς. 
Περσεφόνη δ’ ἑτέρ[ωθεν ἐπεὶ ἴδεν ὄμματα καλὰ] 
μητρὸς ἑῆς κατ’ [ἄρ’ ἥ γ’ ὄχεα προλιποῦσα καὶ ἵππους] 
ἆλτο θέει[ν, δειρῇ δέ οἱ ἔμπεσεν ἀμφιχυθεῖσα·]<td class=Y rowspan=6>15<tr><th>390<td>τῇ δὲ [φίλην ἔτι παῖδα ἑῇς μετὰ χερσὶν ἐχούσῃ] 
α[ἶψα δόλον θυμός τιν’ ὀΐσατο, τρέσσε δ’ ἄρ’ αἰνῶς] 
πα[υ]ομ[ένη φιλότητος, ἄφαρ δ’ ἐρεείνετο μύθῳ·] 
  Τέκνον μή ῥά τί μοι σ[ύ γε πάσσαο νέρθεν ἐοῦσα] 
βρώμης; ἐξαύδα, [μὴ κεῦθ’, ἵνα εἴδομεν ἄμφω·]<tr><th>395<td>ὣς μὲν γάρ κ’ ἀνιοῦσα π[αρὰ στυγεροῦ Ἀΐδαο] 
καὶ παρ’ ἐμοὶ καὶ πατρὶ κελ[αινεφέϊ Κρονίωνι] 
ναιετάοις πάντεσσι τετιμ[ένη ἀθανάτοι]σιν. 
εἰ δέ, πτᾶσα πάλιν 〈σύ γ’〉 ἰοῦς’ ὑπ[ὸ κεύθεσι γαίης] 
οἰκήσεις ὡρέων τρίτατον μέρ[ος εἰς ἐνιαυτόν,]<tr><td><h6>Dem</h6>.  <h1>(400)</h1><td>τὰς δὲ δύω παρ’ ἐμοί τε καὶ [ἄλλοις ἀθανά]τοισιν. 
ὁππότε δ’ ἄνθεσι γαῖ’ εὐώδε[σιν] ἠαρινο[ῖσι] 
παντοδαποῖς θάλλει, τότ’ ἀπὸ ζόφου ἠερόεντος 
αὖτις ἄνει μέγα θαῦμα θεοῖς θνητοῖς τ’ ἀνθρώποις.<tr><th>403<td class=B>   
καὶ τίνι ς’ ἐξαπάτησε δόλῳ κρατερ[ὸς Πολυδ]έγμων;<tr><th rowspan=2>405<td>  Τὴν δ’ αὖ Περσεφόνη περικαλλὴς ἀντίον ηὔδα· 
τοιγὰρ ἐγώ σοι μῆτερ ἐρέω νημερτέα πάντα· 
εὖτέ μοι Ἑρμῆς ἦ[λθ]’ ἐριούνιος ἄγγελος ὠκὺς<tr><td>πὰρ πατέρος Κρονίδαο καὶ ἄλλων οὐρανιώνων 
ἐλθεῖν ἐξ Ἐρέβευς, ἵνα μ’ ὀφθαλμοῖσιν ἰδοῦσα<td class=Y rowspan=5>16<tr><th>410<td>λήξαις ἀθανάτοισι χόλου καὶ μήνιος αἰνῆς, 
αὐτὰρ ἐγὼν ἀνόρους’ ὑπὸ χάρματος, αὐτὰρ ὁ λάθρῃ 
ἔμβαλέ μοι ῥοιῆς κόκκον, μελιηδέ’ ἐδωδήν, 
ἄκουσαν δὲ βίῃ με προσηνάγκασσε πάσασθαι. 
ὡς δέ μ’ ἀναρπάξας Κρονίδεω πυκινὴν διὰ μῆτιν<tr><th>415<td>ᾤχετο πατρὸς ἐμοῖο φέρων ὑπὸ κεύθεα γαίης 
ἐξερέω καὶ πάντα διίξομαι ὡς ἐρεείνεις. 
ἡμεῖς μὲν μάλα πᾶσαι ἀν’ ἱμερτὸν λειμῶνα, 
Λευκίππη Φαινώ τε καὶ Ἠλέκτρη καὶ Ἰάνθη 
καὶ Μελίτη Ἰάχη τε Ῥόδειά τε Καλλιρόη τε<tr><th>420<td>Μηλόβοσίς τε Τύχη τε καὶ Ὠκυρόη καλυκῶπις 
Χρυσηΐς τ’ Ἰάνειρά τ’ Ἀκάστη τ’ Ἀδμήτη τε 
καὶ Ῥοδόπη Πλουτώ τε καὶ ἱμερόεσσα Καλυψὼ 
καὶ Στὺξ Οὐρανίη τε Γαλαξαύρη τ’ ἐρατεινὴ 
Παλλάς τ’ ἐγρεμάχη καὶ Ἄρτεμις ἰοχέαιρα<tr><th rowspan=2>425<td>παίζομεν ἠδ’ ἄνθεα δρέπομεν χείρεσς’ ἐρόεντα, 
μίγδα κρόκον τ’ ἀγανὸν καὶ ἀγαλλίδας ἠδ’ ὑάκινθον 
καὶ ῥοδέας κάλυκας καὶ λείρια, θαῦμα ἰδέσθαι, 
νάρκισσόν θ’ ὃν ἔφυς’ ὥς περ κρόκον εὐρεῖα χθών.<tr><td>αὐτὰρ ἐγὼ δρεπόμην περὶ χάρματι, γαῖα δ’ ἔνερθε<td class=Y rowspan=7>17<tr><th>430<td>χώρησεν, τῇ δ’ ἔκθορ’ ἄναξ κρατερὸς πολυδέγμων. 
βῆ δὲ φέρων ὑπὸ γαῖαν ἐν ἅρμασι χρυσείοισι 
πόλλ’ ἀεκαζομένην, ἐβόησα δ’ ἄρ’ ὄρθια φωνῇ. 
ταῦτά τοι ἀχνυμένη περ ἀληθέα πάντ’ ἀγορεύω. 
  Ὣς τότε μὲν πρόπαν ἦμαρ ὁμόφρονα θυμὸν ἔχουσαι<tr><th>435<td>πολλὰ μάλ’ ἀλλήλων κραδίην καὶ θυμὸν ἴαινον 
ἀμφαγαπαζόμεναι, ἀχέων δ’ ἀπεπαύετο θυμός. 
γηθοσύνας δὲ δέχοντο παρ’ ἀλλήλων ἔδιδ[όν τε.] 
τῇσιν δ’ ἐγγύθεν ἦλθ’ Ἑκάτη λιπαροκρήδεμνος, 
πολλὰ δ’ ἄρ’ ἀμφαγάπησε κόρην Δημήτερος ἁγνῆς·<tr><th>440<td>ἐκ τοῦ οἱ πρόπολος καὶ ὀπάων ἔπλετ’ ἄνασσα. 
ταῖς δὲ μετάγγελον ἧκε βαρύκτυπος εὐρύοπα Ζεὺς 
Ῥείην ἠΰκομον ἣν μητέρα κυανόπεπλον 
ἀξέμεναι μετὰ φῦλα θεῶν, ὑπέδεκτο δὲ τιμὰς 
δωσέμεν, ἅς κεν ἕλοιτο μετ’ ἀθανάτοισι θεοῖσι·<tr><th>445<td>νεῦσε δέ οἱ κούρην ἔτεος περιτελλομένοιο 
τὴν τριτάτην μὲν μοῖραν ὑπὸ ζόφον ἠερόεντα, 
τὰς δὲ δύω παρὰ μητρὶ καὶ ἄλλοις ἀθανάτοισιν. 
ὣς ἔφατ’· οὐδ’ ἀπίθησε θεὰ Διὸς ἀγγελιάων. 
ἐσσυμένως δ’ ἤϊξε κατ’ Οὐλύμποιο καρήνων,<tr><td><h6>Dem</h6>.  <h1>(450)</h1><td>εἰς δ’ ἄρα Ῥάριον ἷξε, φερέσβιον οὖθαρ ἀρούρης 
τὸ πρίν, ἀτὰρ τότε γ’ οὔ τι φερέσβιον, ἀλλὰ ἕκηλον 
ἑστήκει πανάφυλλον· ἔκευθε δ’ ἄρα κρῖ λευκὸν 
μήδεσι Δήμητρος καλλισφύρου· αὐτὰρ ἔπειτα 
μέλλεν ἄφαρ ταναοῖσι κομήσειν ἀσταχύεσσιν<tr><th rowspan=2>455<td>ἦρος ἀεξομένοιο, πέδῳ δ’ ἄρα πίονες ὄγμοι 
βρισέμεν ἀσταχύων, τὰ δ’ ἐν ἐλλεδανοῖσι δεδέσθαι. 
ἔνθ’ ἐπέβη πρώτιστον ἀπ’ αἰθέρος ἀτρυγέτοιο· 
ἀσπασίως δ’ ἴδον ἀλλήλας, κεχάρηντο δὲ θυμῷ.<tr><td>τὴν δ’ ὧδε προσέειπε Ῥέη λιπαροκρήδεμνος·<td class=Y rowspan=6>18<tr><th>460<td>  Δεῦρο τέκος, καλέει σε βαρύκτυπος εὐρύοπα Ζεὺς 
ἐλθέμεναι μετὰ φῦλα θεῶν, ὑπέδεκτο δὲ τιμὰς 
[δωσέμεν, ἅς κ’ ἐθέλῃσθα] μετ’ ἀθανάτοισι θεοῖσι. 
[νεῦσε δέ σοι κούρην ἔτεος π]εριτελλομένοιο 
[τὴν τριτάτην μὲν μοῖραν ὑπὸ ζόφον ἠ]ερόεντα,<tr><th>465<td>[τὰς δὲ δύω παρὰ σοί τε καὶ ἄλλοις] ἀθανάτοισιν. 
[ὣς ἄρ’ ἔφη τελέ]εσθαι· ἑῷ δ’ ἐπένευσε κάρητι. 
[ἀλλ’ ἴθι τέκνον] ἐμὸν καὶ πείθεο, μηδέ τι λίην 
ἀ[ζηχὲς μεν]έαινε κελαινεφέϊ Κρονίωνι· 
α[ἶψα δὲ κα]ρπὸν ἄεξε φερέσβιον ἀνθρώποισιν.<tr><th>470<td>  Ὣ[ς ἔφατ’, οὐ]δ’ ἀπίθησεν ἐϋστέφανος Δημήτηρ, 
αἶψα δὲ καρπὸν ἀνῆκεν ἀρουράων ἐριβώλων. 
πᾶσα δὲ φύλλοισίν τε καὶ ἄνθεσιν εὐρεῖα χθὼν 
ἔβρις’· ἡ δὲ κιοῦσα θεμιστοπόλοις βασιλεῦσι 
δ[εῖξε,] Τριπτολέμῳ τε Διοκλεῖ τε πληξίππῳ,<tr><th>475<td>Εὐμόλπου τε βίῃ Κελεῷ θ’ ἡγήτορι λαῶν, 
δρησμοσύνην θ’ ἱερῶν καὶ ἐπέφραδεν ὄργια πᾶσι, 
Τριπτολέμῳ τε Πολυξείνῳ τ’, ἐπὶ τοῖς δὲ Διοκλεῖ, 
σεμνά, τά τ’ οὔ πως ἔστι παρεξ[ίμ]εν [οὔτε πυθέσθαι,] 
οὔτ’ ἀχέειν· μέγα γάρ τι θεῶν σέβας ἰσχάνει αὐδήν.<tr><th>480<td>ὄλβιος ὃς τάδ’ ὄπωπεν ἐπιχθονίων ἀνθρώπων· 
ὃς δ’ ἀτελὴς ἱερῶν, ὅς τ’ ἄμμορος, οὔ ποθ’ ὁμοίων 
αἶσαν ἔχει φθίμενός περ ὑπὸ ζόφῳ εὐρώεντι. 
  Αὐτὰρ ἐπεὶ δὴ πάνθ’ ὑπεθήκατο δῖα θεάων, 
βάν ῥ’ ἴμεν Οὔλυμπον δὲ θεῶν μεθ’ ὁμήγυριν ἄλλων.<tr><th>485<td>ἔνθα δὲ ναιετάουσι παραὶ Διὶ τερπικεραύνῳ 
σεμναί τ’ αἰδοῖαί τε· μέγ’ ὄλβιος ὅν τιν’ ἐκεῖναι 
προφρονέως φίλωνται ἐπιχθονίων ἀνθρώπων· 
αἶψα δέ οἱ πέμπουσιν ἐφέστιον ἐς μέγα δῶμα 
Πλοῦτον, ὃς ἀνθρώποις ἄφενος θνητοῖσι δίδωσιν.<td class=Y rowspan=2>19<tr><th>490<td>  Ἀλλ’ ἄγ’ Ἐλευσῖνος θυοέσσης δῆμον ἔχουσαι 
καὶ Πάρον ἀμφιρύτην Ἄντρωνά τε πετρήεντα, 
πότνια ἀγλαόδωρ’ ὡρηφόρε Δηοῖ ἄνασσα 
αὐτὴ καὶ κούρη περικαλλὴς Περσεφόνεια 
πρόφρονες ἀντ’ ᾠδῆς βίοτον θυμήρε’ ὀπάζειν.<tr><th>495<td>αὐτὰρ ἐγὼ καὶ σεῖο καὶ ἄλλης μνήσομ’ ἀοιδῆς.<td class=Y>20</table>
<script>
var IL = ["Line"];
document.body.onload=f();
</script>
</body>
</html>
