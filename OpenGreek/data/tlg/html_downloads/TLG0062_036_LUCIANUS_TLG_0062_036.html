<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>LUCIANUS :: De luctu :: TLG 0062 036</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0062.htm">0062</a> 036&nbsp;:: <strong><a class=CaCo href="0062.htm">LUCIANUS</a></strong>&nbsp;:: <strong>De luctu</strong></p>
<p class="AuthorInfo"><a class=CaCo href="0062.htm">LUCIANUS</a> <a class="CanonEpi">Soph.</a><br />(<a class="CanonGeo">Samosatenus</a>: <a class="CanonDat">A.D. 2</a>)</p>
<p class="CanonVid"><a class="CaV">Scholia: Cf. <em>SCHOLIA IN LUCIANUM</em> (5029)</a></p>
<p class="WorkInfo"><strong>De luctu</strong></p><p class="EditionInfo"><a class=CaE>Source: Harmon, A.M. (ed.), <em>Lucian, </em>vol. 4. Cambridge, Mass.: Harvard University Press, 1925 (repr. 1961): 112–130.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Luct</h6>. <h2>t</h2><td><a class=T>ΠΕΡΙ ΠΕΝΘΟΥΣ</a><td class=K rowspan=6><tr><td><h6>Luct</h6>. <h2>1</h2><td>    Ἄξιόν γε παρατηρεῖν τὰ ὑπὸ τῶν πολλῶν ἐν 
τοῖς πένθεσι γιγνόμενα καὶ λεγόμενα καὶ τὰ ὑπὸ 
τῶν παραμυθουμένων δῆθεν αὐτοὺς αὖθις λεγό‐ 
μενα, καὶ ὡς ἀφόρητα ἡγοῦνται τὰ συμβαίνοντα<tr><th>5<td>σφίσι τε αὐτοῖς οἱ ὀδυρόμενοι καὶ ἐκείνοις οὓς 
ὀδύρονται, οὐ μὰ τὸν Πλούτωνα καὶ Φερσεφόνην 
κατ’ οὐδὲν ἐπιστάμενοι σαφῶς οὔτε εἰ πονηρὰ 
ταῦτα καὶ λύπης ἄξια οὔτε εἰ τοὐναντίον ἡδέα 
καὶ βελτίω τοῖς παθοῦσι, νόμῳ δὲ καὶ συνηθείᾳ<tr><th>10<td>τὴν λύπην ἐπιτρέποντες. ἐπειδὰν τοίνυν ἀπο‐ 
θάνῃ τις, οὕτω ποιοῦσιν—μᾶλλον δὲ πρότερον 
εἰπεῖν βούλομαι ἅστινας περὶ αὐτοῦ τοῦ θανάτου 
δόξας ἔχουσιν· οὕτω γὰρ ἔσται φανερὸν οὗτινος 
ἕνεκα τὰ περιττὰ ἐκεῖνα ἐπιτηδεύουσιν.<tr><td><h6>Luct</h6>. <h2>2</h2><td>    Ὁ μὲν δὴ πολὺς ὅμιλος, οὓς ἰδιώτας οἱ σοφοὶ 
καλοῦσιν, Ὁμήρῳ τε καὶ Ἡσιόδῳ καὶ τοῖς ἄλλοις 
μυθοποιοῖς περὶ τούτων πειθόμενοι καὶ νόμον 
θέμενοι τὴν ποίησιν αὐτῶν, τόπον τινα ὑπὸ τῇ γῇ<tr><th rowspan=2>5<td>βαθὺν Ἅιδην ὑπειλήφασιν, μέγαν δὲ καὶ πολύ‐ 
χωρον τοῦτον εἶναι καὶ ζοφερὸν καὶ ἀνήλιον, οὐκ 
οἶδ’ ὅπως αὐτοῖς φωτίζεσθαι δοκοῦντα πρὸς τὸ<tr><td>καὶ καθορᾶν τῶν ἐνόντων ἕκαστον· βασιλεύειν δὲ 
τοῦ χάσματος ἀδελφὸν τοῦ Διὸς Πλούτωνα κεκλη‐<td class=Y rowspan=8>112<tr><th>10<td>μένον, ὥς μοι τῶν τὰ τοιαῦτα δεινῶν τις ἔλεγε, 
διὰ τὸ πλουτεῖν τοῖς νεκροῖς τῇ προσηγορίᾳ 
τετιμημένον. τοῦτον δὲ τὸν Πλούτωνα τὴν παρ’ 
αὑτῷ πολιτείαν καὶ τὸν κάτω βίον καταστήσασθαι 
τοιοῦτον· κεκληρῶσθαι μὲν γὰρ αὐτὸν ἄρχειν τῶν<tr><th>15<td>ἀποθανόντων, καταδεξάμενον δὲ αὐτοὺς καὶ παρα‐ 
λαβόντα κατέχειν δεσμοῖς ἀφύκτοις, οὐδενὶ τὸ 
παράπαν τῆς ἄνω ὁδοῦ ὑφιέμενον πλὴν ἐξ ἅπαντος 
τοῦ αἰῶνος πάνυ ὀλίγων ἐπὶ μεγίσταις αἰτίαις.<tr><td><h6>Luct</h6>. <h2>3</h2><td>περιρρεῖσθαι δὲ τὴν χώραν αὐτοῦ ποταμοῖς 
μεγάλοις τε καὶ φοβεροῖς καὶ ἐκ μόνων τῶν 
ὀνομάτων· Κωκυτοὶ γὰρ καὶ Πυριφλεγέθοντες 
καὶ τὰ τοιαῦτα κέκληνται. τὸ δὲ μέγιστον, ἡ<tr><th>5<td>Ἀχερουσία λίμνη πρόκειται πρώτη δεχομένη 
τοὺς ἀπαντῶντας, ἣν οὐκ ἔνι διαπλεῦσαι ἢ 
παρελθεῖν ἄνευ τοῦ πορθμέως· βαθεῖά τε γὰρ 
περᾶσαι τοῖς ποσὶν καὶ διανήξασθαι πολλή, καὶ 
ὅλως οὐκ ἂν αὐτὴν διαπταίη οὐδὲ τὰ νεκρὰ τῶν<tr><td><h6>Luct</h6>. <h2>4</h2><td>ὀρνέων. πρὸς δὲ αὐτῇ τῇ καθόδῳ καὶ πύλῃ οὔσῃ 
ἀδαμαντίνῃ ἀδελφιδοῦς τοῦ βασιλέως Αἰακὸς 
ἕστηκε τὴν φρουρὰν ἐπιτετραμμένος καὶ παρ’ 
αὐτῷ κύων τρικέφαλος μάλα κάρχαρος, τοὺς μὲν<tr><th>5<td>ἀφικνουμένους φίλιόν τι καὶ εἰρηνικὸν προσβλέ‐ 
πων, τοὺς δὲ πειρῶντας ἀποδιδράσκειν ὑλακτῶν<tr><td rowspan=2><h6>Luct</h6>. <h2>5</h2><td>καὶ τῷ χάσματι δεδιττόμενος. περαιωθέντας δὲ<tr><td>τὴν λίμνην εἰς τὸ εἴσω λειμὼν ὑποδέχεται μέγας 
τῷ ἀσφοδέλῳ κατάφυτος καὶ ποτὸν μνήμης πολέ‐ 
μιον· Λήθης γοῦν διὰ τοῦτο ὠνόμασται. ταῦτα<td class=Y rowspan=10>114<tr><th>5<td>γὰρ ἀμέλει διηγήσαντο τοῖς πάλαι ἐκεῖθεν 
ἀφιγμένοι Ἄλκηστίς τε καὶ Πρωτεσίλαος οἱ 
Θετταλοὶ καὶ Θησεὺς ὁ τοῦ Αἰγέως καὶ ὁ τοῦ 
Ὁμήρου Ὀδυσσεύς, μάλα σεμνοὶ καὶ ἀξιόπιστοι 
μάρτυρες, ἐμοὶ δοκεῖν οὐ πιόντες τῆς πηγῆς· οὐ<tr><th>10<td>γὰρ ἂν ἐμέμνηντο αὐτῶν.<tr><td><h6>Luct</h6>. <h2>6</h2><td>    Ὁ μὲν οὖν Πλούτων, ὡς ἐκεῖνοι ἔφασαν, καὶ ἡ 
Φερσεφόνη δυναστεύουσι καὶ τὴν τῶν ὅλων 
δεσποτείαν ἔχουσιν, ὑπηρετοῦσι δ’ αὐτοῖς καὶ τὴν 
ἀρχὴν συνδιαπράττουσιν ὄχλος πολύς, Ἐρινύες<tr><th>5<td>τε καὶ Ποιναὶ καὶ Φόβοι καὶ ὁ Ἑρμῆς, οὗτος μέν<tr><td><h6>Luct</h6>. <h2>7</h2><td>γε οὐκ ἀεὶ συμπαρών. ὕπαρχοι δὲ καὶ σατράπαι 
καὶ δικασταὶ κάθηνται δύο, Μίνως τε καὶ Ῥαδά‐ 
μανθυς οἱ Κρῆτες, ὄντες υἱοὶ τοῦ Διός. οὗτοι δὲ 
τοὺς μὲν ἀγαθοὺς τῶν ἀνδρῶν καὶ δικαίους καὶ<tr><th>5<td>κατ’ ἀρετὴν βεβιωκότας, ἐπειδὰν συναλισθῶσι 
πολλοί, καθάπερ εἰς ἀποικίαν τινὰ πέμπουσιν εἰς 
τὸ Ἠλύσιον πεδίον τῷ ἀρίστῳ βίῳ συνεσομένους.<tr><td><h6>Luct</h6>. <h2>8</h2><td>ἂν δέ τινας τῶν πονηρῶν λάβωσι, ταῖς Ἐρινύσι 
παραδόντες εἰς τὸν τῶν ἀσεβῶν χῶρον εἰσπέμ‐ 
πουσι κατὰ λόγον τῆς ἀδικίας κολασθησομένους. 
ἔνθα δὴ τί κακῶν οὐ πάσχουσι στρεβλούμενοί τε<tr><th>5<td>καὶ καιόμενοι καὶ ὑπὸ γυπῶν ἐσθιόμενοι καὶ 
τροχῷ συμπεριφερόμενοι καὶ λίθους ἀνακυ‐ 
λίοντες; ὁ μὲν γὰρ Τάνταλος ἐπ’ αὐτῇ τῇ λίμνῃ 
αὖος ἕστηκεν κινδυνεύων ὑπὸ δίψους ὁ κακοδαίμων<tr><td rowspan=2><h6>Luct</h6>. <h2>9</h2><td>ἀποθανεῖν. οἱ δὲ τοῦ μέσου βίου, πολλοὶ ὄντες 
οὗτοι, ἐν τῷ λειμῶνι πλανῶνται ἄνευ τῶν σωμάτων<tr><td>σκιαὶ γενόμενοι καὶ ὑπὸ τῇ ἁφῇ καθάπερ καπνὸς 
ἀφανιζόμενοι. τρέφονται δὲ ἄρα ταῖς παρ’ ἡμῖν<td class=Y rowspan=9>116<tr><th>5<td>χοαῖς καὶ τοῖς καθαγιζομένοις ἐπὶ τῶν τάφων· ὡς 
εἴ τῳ μὴ εἴη καταλελειμμένος ὑπὲρ γῆς φίλος ἢ 
συγγενής, ἄσιτος οὗτος νεκρὸς καὶ λιμώττων ἐν 
αὐτοῖς πολιτεύεται.<tr><td><h6>Luct</h6>. <h2>10</h2><td>    Ταῦτα οὕτως ἰσχυρῶς περιελήλυθε τοὺς 
πολλοὺς ὥστε ἐπειδάν τις ἀποθάνῃ τῶν οἰκείων, 
πρῶτα μὲν φέροντες ὀβολὸν εἰς τὸ στόμα κατέθη‐ 
καν αὐτῷ, μισθὸν τῷ πορθμεῖ τῆς ναυτιλίας<tr><th>5<td>γενησόμενον, οὐ πρότερον ἐξετάσαντες ὁποῖον 
τὸ νόμισμα νομίζεται καὶ διαχωρεῖ παρὰ τοῖς 
κάτω, καὶ εἰ δύναται παρ’ ἐκείνοις Ἀττικὸς ἢ 
Μακεδονικὸς ἢ Αἰγιναῖος ὀβολός, οὐδ’ ὅτι πολὺ 
κάλλιον ἦν μὴ ἔχειν τὰ πορθμεῖα καταβαλεῖν·<tr><th>10<td>οὕτω γὰρ ἂν οὐ παραδεξαμένου τοῦ πορθμέως 
ἀναπόμπιμοι πάλιν εἰς τὸν βίον ἀφικνοῦντο.<tr><td><h6>Luct</h6>. <h2>11</h2><td>    Μετὰ ταῦτα δὲ λούσαντες αὐτούς, ὡς οὐχ 
ἱκανῆς τῆς κάτω λίμνης λουτρὸν εἶναι τοῖς ἐκεῖ, 
καὶ μύρῳ τῷ καλλίστῳ χρίσαντες τὸ σῶμα πρὸς 
δυσωδίαν ἤδη βιαζόμενον καὶ στεφανώσαντες<tr><th>5<td>τοῖς ὡραίοις ἄνθεσι προτίθενται λαμπρῶς 
ἀμφιέσαντες, ἵνα μὴ ῥιγῷεν δῆλον ὅτι παρὰ 
τὴν ὁδὸν μηδὲ γυμνοὶ βλέποιντο τῷ Κερβέρῳ.<tr><td><h6>Luct</h6>. <h2>12</h2><td>    Οἰμωγαὶ δὲ ἐπὶ τούτοις καὶ κωκυτὸς γυναικῶν 
καὶ παρὰ πάντων δάκρυα καὶ στέρνα τυπτόμενα 
καὶ σπαραττομένη κόμη καὶ φοινισσόμεναι 
παρειαί· καί που καὶ ἐσθὴς καταρρήγνυται καὶ<tr><th rowspan=2>5<td>κόνις ἐπὶ τῇ κεφαλῇ πάσσεται, καὶ οἱ ζῶντες 
οἰκτρότεροι τοῦ νεκροῦ· οἱ μὲν γὰρ χαμαὶ 
κυλινδοῦνται πολλάκις καὶ τὰς κεφαλὰς ἀράτ‐ 
τουσι πρὸς τὸ ἔδαφος, ὁ δ’ εὐσχήμων καὶ καλὸς<tr><td>καὶ καθ’ ὑπερβολὴν ἐστεφανωμένος ὑψηλὸς πρό‐<td class=Y rowspan=8>118<tr><th>10<td>κειται καὶ μετέωρος ὥσπερ εἰς πομπὴν κεκοσμη‐ 
μένος.<tr><td><h6>Luct</h6>. <h2>13</h2><td>    Εἶθ’ ἡ μήτηρ ἢ καὶ νὴ Δία ὁ πατὴρ ἐκ μέσων 
τῶν συγγενῶν προελθὼν καὶ περιχυθεὶς αὐτῷ— 
προκείσθω γάρ τις νέος καὶ καλός, ἵνα καὶ 
ἀκμαιότερον τὸ ἐπ’ αὐτῷ δρᾶμα ᾖ—φωνὰς ἀλλο‐<tr><th>5<td>κότους καὶ ματαίας ἀφίησι, πρὸς ἃς ὁ νεκρὸς 
αὐτὸς ἀποκρίναιτ’ ἄν, εἰ λάβοι φωνήν· φήσει γὰρ 
ὁ πατὴρ γοερόν τι φθεγγόμενος καὶ παρατείνων 
ἕκαστον τῶν ὀνομάτων, “Τέκνον ἥδιστον, οἴχῃ 
μοι καὶ τέθνηκας καὶ πρὸ ὥρας ἀνηρπάσθης,<tr><th>10<td>μόνον ἐμὲ τὸν ἄθλιον καταλιπών, οὐ γαμήσας, 
οὐ παιδοποιησάμενος, οὐ στρατευσάμενος, οὐ 
γεωργήσας, οὐκ εἰς γῆρας ἐλθών· οὐ κωμάσῃ 
πάλιν οὐδὲ ἐρασθήσῃ, τέκνον, οὐδὲ ἐν συμποσίοις 
μετὰ τῶν ἡλικιωτῶν μεθυσθήσῃ.”<tr><td><h6>Luct</h6>. <h2>14</h2><td>    Ταῦτα δὲ καὶ τὰ τοιαῦτα φήσει οἰόμενος τὸν 
υἱὸν δεῖσθαι μὲν ἔτι τούτων καὶ ἐπιθυμεῖν καὶ 
μετὰ τὴν τελευτήν, οὐ δύνασθαι δὲ μετέχειν 
αὐτῶν. καίτοι τί ταῦτα φημί; πόσοι γὰρ καὶ<tr><th>5<td>ἵππους καὶ παλλακίδας, οἱ δὲ καὶ οἰνοχόους 
ἐπικατέσφαξαν καὶ ἐσθῆτα καὶ τὸν ἄλλον κόσμον 
συγκατέφλεξαν ἢ συγκατώρυξαν ὡς χρησομένοις 
ἐκεῖ καὶ ἀπολαύσουσιν αὐτῶν κάτω;<tr><td><h6>Luct</h6>. <h2>15</h2><td>    Ὁ δ’ οὖν πρεσβύτης ὁ πενθῶν οὑτωσὶ ταῦτα 
πάντα ὁπόσα εἴρηκα καὶ ἔτι τούτων πλείονα 
οὔτε τοῦ παιδὸς ἕνεκα τραγῳδεῖν ἔοικεν—οἶδε γὰρ 
οὐκ ἀκουσόμενον οὐδ’ ἂν μεῖζον ἐμβοήσῃ τοῦ<tr><th>5<td>Στέντορος—οὔτε μὴν αὑτοῦ· φρονεῖν γὰρ οὕτω 
καὶ γιγνώσκειν ἱκανὸν ἦν καὶ ἄνευ τῆς βοῆς· 
οὐδεὶς γὰρ δὴ πρὸς ἑαυτὸν δεῖται βοᾶν. λοιπὸν 
οὖν ἐστιν αὐτὸν τῶν παρόντων ἕνεκα ταῦτα 
ληρεῖν οὔθ’ ὅ τι πέπονθεν αὐτῷ ὁ παῖς εἰδότα<td class=Y rowspan=8>120<tr><th>10<td>οὔθ’ ὅποι κεχώρηκε, μᾶλλον δὲ οὐδὲ τὸν βίον 
αὐτὸν ἐξετάσαντα ὁποῖός ἐστιν· οὐ γὰρ ἂν τὴν ἐξ 
αὐτοῦ μετάστασιν ὥς τι τῶν δεινῶν ἐδυσχέραινεν.<tr><td><h6>Luct</h6>. <h2>16</h2><td>    Εἴποι δ’ ἂν οὖν πρὸς αὐτὸν ὁ παῖς παραιτησά‐ 
μενος τὸν Αἰακὸν καὶ τὸν Ἀϊδωνέα πρὸς ὀλίγον 
τοῦ στομίου ὑπερκῦψαι καὶ τὸν πατέρα παῦσαι 
ματαιάζοντα, “Ὦ κακόδαιμον ἄνθρωπε, τί<tr><th>5<td>κέκραγας; τί δέ μοι παρέχεις πράγματα; 
παῦσαι τιλλόμενος τὴν κόμην καὶ τὸ πρόσωπον 
ἐξ ἐπιπολῆς ἀμύσσων. τί μοι λοιδορῇ καὶ ἄθλιον 
ἀποκαλεῖς καὶ δύσμορον πολύ σου βελτίω καὶ 
μακαριώτερον γεγενημένον; ἢ τί σοι δεινὸν<tr><th>10<td>πάσχειν δοκῶ; ἢ διότι μὴ τοιουτοσὶ γέρων 
ἐγενόμην οἷος εἶ σύ, φαλακρὸς μὲν τὴν κεφαλήν, 
τὴν δὲ ὄψιν ἐρρυτιδωμένος, κυφὸς καὶ τὰ γόνατα 
νωθής, καὶ ὅλως ὑπὸ τοῦ χρόνου σαθρὸς πολλὰς 
τριακάδας καὶ ὀλυμπιάδας ἀναπλήσας, καὶ τὰ<tr><th>15<td>τελευταῖα δὴ ταῦτα παραπαίων ἐπὶ τοσούτων 
μαρτύρων; ὦ μάταιε, τί σοι χρηστὸν εἶναι δοκεῖ 
παρὰ τὸν βίον οὗ μηκέτι μεθέξομεν; ἢ τοὺς 
πότους ἐρεῖς δῆλον ὅτι καὶ τὰ δεῖπνα καὶ ἐσθῆτα 
καὶ ἀφροδίσια, καὶ δέδιας μὴ τούτων ἐνδεὴς γενό‐<tr><th>20<td>μενος ἀπόλωμαι. οὐκ ἐννοεῖς δὲ ὅτι τὸ μὴ διψῆν 
τοῦ πιεῖν πολὺ κάλλιον καὶ τὸ μὴ πεινῆν τοῦ 
φαγεῖν καὶ τὸ μὴ ῥιγοῦν τοῦ ἀμπεχόνης εὐπορεῖν;<tr><td rowspan=2><h6>Luct</h6>. <h2>17</h2><td class=QE>Φέρε τοίνυν, ἐπειδὴ ἔοικας ἀγνοεῖν, διδάξομαί<tr><td>σε θρηνεῖν ἀληθέστερον, καὶ δὴ ἀναλαβὼν ἐξ 
ὑπαρχῆς βόα, “Τέκνον ἄθλιον, οὐκέτι διψήσεις, 
οὐκέτι πεινήσεις οὐδὲ ῥιγώσεις. οἴχῃ μοι κακο‐<td class=Y rowspan=8>122<tr><th>5<td>δαίμων ἐκφυγὼν τὰς νόσους, οὐ πυρετὸν ἔτι 
δεδιώς, οὐ πολέμιον, οὐ τύραννον· οὐκ ἔρως σε 
ἀνιάσει οὐδὲ συνουσία διαστρέψει, οὐδὲ σπαθή‐ 
σεις ἐπὶ τούτῳ δὶς ἢ τρὶς τῆς ἡμέρας, ὢ τῆς 
συμφορᾶς. οὐ καταφρονηθήσῃ γέρων γενόμενος<tr><td><h6>Luct</h6>. <h2>18</h2><td>οὐδὲ ὀχληρὸς ἔσῃ τοῖς νέοις βλεπόμενος.” ἂν 
ταῦτα λέγῃς, ὦ πάτερ, οὐκ οἴει πολὺ ἀληθέστερα 
καὶ γενναιότερα ἐκείνων ἐρεῖν; 
    Ἀλλ’ ἆρα μὴ τόδε σε ἀνιᾷ, καὶ διανοῇ τὸν παρ’<tr><th>5<td>ἡμῖν ζόφον καὶ τὸ πολὺ σκότος, κᾆτα δέδιας μή 
σοι ἀποπνιγῶ κατακλεισθεὶς ἐν τῷ μνήματι; χρὴ 
δὲ πρὸς ταῦτα λογίζεσθαι ὅτι τῶν ὀφθαλμῶν 
διασαπέντων ἢ καὶ νὴ Δία καέντων μετ’ ὀλίγον, 
εἴ γε καῦσαί με διεγνώκατε, οὔτε σκότος οὔτε<tr><th>10<td>φῶς ὁρᾶν δεησόμεθα.<tr><td><h6>Luct</h6>. <h2>19</h2><td>    Καὶ ταῦτα μὲν ἴσως μέτρια· τί δέ με ὁ κωκυτὸς 
ὑμῶν ὀνίνησι καὶ ἡ πρὸς τὸν αὐλὸν αὕτη στερ‐ 
νοτυπία καὶ ἡ τῶν γυναικῶν περὶ τὸν θρῆνον 
ἀμετρία; τί δὲ ὁ ὑπὲρ τοῦ τάφου λίθος ἐστε‐<tr><th>5<td>φανωμένος; ἢ τί ὑμῖν δύναται τὸν ἄκρατον 
ἐπιχεῖν; ἢ νομίζετε καταστάξειν αὐτὸν πρὸς 
ἡμᾶς καὶ μέχρι τοῦ Ἅιδου διίξεσθαι; τὰ μὲν 
γὰρ ἐπὶ τῶν καθαγισμῶν καὶ αὐτοὶ ὁρᾶτε, οἶμαι, 
ὡς τὸ μὲν νοστιμώτατον τῶν παρεσκευασμένων ὁ<tr><th rowspan=2>10<td>καπνὸς παραλαβὼν ἄνω εἰς τὸν οὐρανὸν οἴχεται 
μηδέν τι ἡμᾶς ὀνῆσαν τοὺς κάτω, τὸ δὲ κατα‐<tr><td>λειπόμενον, ἡ κόνις, ἀχρεῖον, ἐκτὸς εἰ μὴ τὴν 
σποδὸν ἡμᾶς σιτεῖσθαι πεπιστεύκατε. οὐχ οὕτως 
ἄσπορος οὐδὲ ἄκαρπος ἡ τοῦ Πλούτωνος ἀρχή,<td class=Y rowspan=7>124<tr><th>15<td>οὐδὲ ἐπιλέλοιπεν ἡμᾶς ὁ ἀσφόδελος, ἵνα παρ’ 
ὑμῶν τὰ σιτία μεταστελλώμεθα. ὥστε μοι νὴ 
τὴν Τισιφόνην πάλαι δὴ ἐφ’ οἷς ἐποιεῖτε καὶ 
ἐλέγετε παμμέγεθες ἐπῄει ἀνακαγχάσαι, διε‐ 
κώλυσε δὲ ἡ ὀθόνη καὶ τὰ ἔρια, οἷς μου τὰς<tr><th>20<td>σιαγόνας ἀπεσφίγξατε.”<tr><td><h6>Luct</h6>. <h2>20</h2><td><div class=QU></div>ὣς ἄρα μιν εἰπόντα τέλος θανάτοιο κάλυψε. 
    Πρὸς Διός, ἐὰν λέγῃ ταῦτα ὁ νεκρὸς ἐπιστραφείς, 
ἀνακλίνας αὑτὸν ἐπ’ ἀγκῶνος, οὐκ ἂν οἰόμεθα 
δικαιότατα ἂν αὐτὸν εἰπεῖν; ἀλλ’ ὅμως οἱ μάταιοι<tr><th>5<td>καὶ βοῶσι καὶ μεταστειλάμενοί τινα θρήνων 
σοφιστὴν πολλὰς συνειλοχότα παλαιὰς συμφορὰς 
τούτῳ συναγωνιστῇ καὶ χορηγῷ τῆς ἀνοίας κατα‐ 
χρῶνται, ὅπη ἂν ἐκεῖνος ἐξάρχῃ πρὸς τὸ μέλος 
ἐπαιάζοντες.<tr><td><h6>Luct</h6>. <h2>21</h2><td>    Καὶ μέχρι μὲν θρήνων ὁ αὐτὸς ἅπασι νόμος 
τῆς ἀβελτερίας· τὸ δὲ ἀπὸ τούτου διελόμενοι 
κατὰ ἔθνη τὰς ταφὰς ὁ μὲν Ἕλλην ἔκαυσεν, ὁ δὲ 
Πέρσης ἔθαψεν, ὁ δὲ Ἰνδὸς ὑάλῳ περιχρίει, ὁ δὲ<tr><th rowspan=2>5<td>Σκύθης κατεσθίει, ταριχεύει δὲ ὁ Αἰγύπτιος· 
οὗτος μέν γε—λέγω δὲ ἰδών—ξηράνας τὸν νεκρὸν 
σύνδειπνον καὶ συμπότην ἐποιήσατο. πολλάκις<tr><td>δὲ καὶ δεομένῳ χρημάτων ἀνδρὶ Αἰγυπτίῳ ἔλυσε 
τὴν ἀπορίαν ἐνέχυρον ἢ ὁ ἀδελφὸς ἢ ὁ πατὴρ ἐν<td class=Y rowspan=8>126<tr><th>10<td>καιρῷ γενόμενος.<tr><td><h6>Luct</h6>. <h2>22</h2><td>    Χώματα μὲν γὰρ καὶ πυραμίδες καὶ στῆλαι 
καὶ ἐπιγράμματα πρὸς ὀλίγον διαρκοῦντα πῶς οὐ<tr><td><h6>Luct</h6>. <h2>23</h2><td>περιττὰ καὶ παιδιαῖς προσεοικότα; καίτοι καὶ 
ἀγῶνας ἔνιοι διέθεσαν καὶ λόγους ἐπιταφίους 
εἶπον ἐπὶ τῶν μνημάτων ὥσπερ συναγορεύοντες 
ἢ μαρτυροῦντες παρὰ τοῖς κάτω δικασταῖς τῷ<tr><th>5<td>νεκρῷ.<tr><td><h6>Luct</h6>. <h2>24</h2><td>    Ἐπὶ πᾶσι τούτοις τὸ περίδειπνον, καὶ πάρεισιν 
οἱ προσήκοντες καὶ τοὺς γονέας παραμυθοῦνται 
τοῦ τετελευτηκότος καὶ πείθουσι γεύσασθαι, οὐκ 
ἀηδῶς μὰ Δία οὐδ’ αὐτοὺς ἀναγκαζομένους, ἀλλὰ<tr><th>5<td>ἤδη ὑπὸ λιμοῦ τριῶν ἑξῆς ἡμερῶν ἀπηυδηκότας. 
καί, “Μέχρι μὲν τίνος, ὦ οὗτος, ὀδυρόμεθα; 
ἔασον ἀναπαύσασθαι τοὺς τοῦ μακαρίτου δαί‐ 
μονας· εἰ δὲ καὶ τὸ παράπαν κλάειν διέγνωκας, 
αὐτοῦ γε τούτου ἕνεκα χρὴ μὴ ἀπόσιτον εἶναι,<tr><th>10<td>ἵνα καὶ διαρκέσῃς πρὸς τοῦ πένθους τὸ μέγεθος.” 
τότε δὴ τότε ῥαψωδοῦνται πρὸς ἁπάντων δύο τοῦ 
Ὁμήρου στίχοι· 
<div class=QU></div>καὶ γάρ τ’ ἠΰκομος Νιόβη ἐμνήσατο σίτου· 
καὶ<tr><th>15<td><div class=QU></div>γαστέρι δ’ οὔπως ἐστὶ νέκυν πενθῆσαι Ἀχαιούς. 
οἱ δὲ ἅπτονται μέν, αἰσχυνόμενοι δὲ τὰ πρῶτα 
καὶ δεδιότες εἰ φανοῦνται μετὰ τὴν τελευτὴν τῶν 
φιλτάτων τοῖς ἀνθρωπίνοις πάθεσιν ἐμμένοντες. 
    Ταῦτα καὶ πολὺ τούτων γελοιότερα εὕροι τις<td class=Y rowspan=2>128<tr><th rowspan=2>20<td>ἂν ἐπιτηρῶν ἐν τοῖς πένθεσι γιγνόμενα διὰ τὸ 
τοὺς πολλοὺς τὸ μέγιστον τῶν κακῶν τὸν θάνατον<tr><td>οἴεσθαι.<td class=Y>130</table>
<script>
var IL = ["Line", "Section"];
document.body.onload=f();
</script>
</body>
</html>
