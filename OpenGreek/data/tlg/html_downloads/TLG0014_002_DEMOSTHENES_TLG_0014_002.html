<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>DEMOSTHENES :: Olynthiaca 2 :: TLG 0014 002</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0014.htm">0014</a> 002&nbsp;:: <strong><a class=CaCo href="0014.htm">DEMOSTHENES</a></strong>&nbsp;:: <strong>Olynthiaca 2</strong></p>
<p class="AuthorInfo"><a class=CaCo href="0014.htm">DEMOSTHENES</a> <a class="CanonEpi">Orat.</a><br />(<a class="CanonGeo">Atheniensis</a>: <a class="CanonDat">4 B.C.</a>)</p>
<p class="CanonVid"><a class="CaV">Scholia: Cf. <em>SCHOLIA IN DEMOSTHENEM</em> (5017)
<br />
Scholia: Cf. <em>LEXICON PATMENSE</em> (4302)</a></p>
<p class="WorkInfo"><strong>Olynthiaca 2</strong></p><p class="EditionInfo"><a class=CaE>Source: Butcher, S.H. (ed.), <em>Demosthenis orationes</em>, vol. 1. Oxford: Clarendon Press, 1903 (repr. 1966): [18–27].</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Ol2</h6>. <h2>1</h2><td>    Ἐπὶ πολλῶν μὲν ἄν τις ἰδεῖν, ὦ ἄνδρες Ἀθηναῖοι, δοκεῖ 
μοι τὴν παρὰ τῶν θεῶν εὔνοιαν φανερὰν γιγνομένην τῇ πόλει, 
οὐχ ἥκιστα δ’ ἐν τοῖς παροῦσι πράγμασι· τὸ γὰρ τοὺς πολεμή‐ 
σοντας Φιλίππῳ γεγενῆσθαι καὶ χώραν ὅμορον καὶ δύναμίν<td class=K rowspan=4><tr><th>5<td>τινα κεκτημένους, καὶ τὸ μέγιστον ἁπάντων, τὴν ὑπὲρ τοῦ 
πολέμου γνώμην τοιαύτην ἔχοντας ὥστε τὰς πρὸς ἐκεῖνον 
διαλλαγὰς πρῶτον μὲν ἀπίστους, εἶτα τῆς ἑαυτῶν πατρίδος 
νομίζειν ἀνάστασιν, δαιμονίᾳ τινὶ καὶ θείᾳ παντάπασιν ἔοικεν<tr><td><h6>Ol2</h6>. <h2>2</h2><td>εὐεργεσίᾳ. δεῖ τοίνυν, ὦ ἄνδρες Ἀθηναῖοι, τοῦτ’ ἤδη σκοπεῖν 
αὐτούς, ὅπως μὴ χείρους περὶ ἡμᾶς αὐτοὺς εἶναι δόξομεν τῶν 
ὑπαρχόντων, ὡς ἔστι τῶν αἰσχρῶν, μᾶλλον δὲ τῶν αἰσχίστων, 
μὴ μόνον πόλεων καὶ τόπων ὧν ἦμέν ποτε κύριοι φαίνεσθαι<tr><th rowspan=2>5<td>προϊεμένους, ἀλλὰ καὶ τῶν ὑπὸ τῆς τύχης παρασκευασθέντων<tr><td>συμμάχων καὶ καιρῶν.<td class=Y rowspan=8>18<tr><td><h6>Ol2</h6>. <h2>3</h2><td>    Τὸ μὲν οὖν, ὦ ἄνδρες Ἀθηναῖοι, τὴν Φιλίππου ῥώμην 
διεξιέναι καὶ διὰ τούτων τῶν λόγων προτρέπειν τὰ δέοντα 
ποιεῖν ὑμᾶς, οὐχὶ καλῶς ἔχειν ἡγοῦμαι. διὰ τί; ὅτι μοι 
δοκεῖ πάνθ’ ὅς’ ἂν εἴποι τις ὑπὲρ τούτων, ἐκείνῳ μὲν ἔχειν<tr><th>5<td>φιλοτιμίαν, ἡμῖν δ’ οὐχὶ καλῶς πεπρᾶχθαι. ὁ μὲν γὰρ ὅσῳ 
πλείον’ ὑπὲρ τὴν ἀξίαν πεποίηκε τὴν αὑτοῦ, τοσούτῳ θαυ‐ 
μαστότερος παρὰ πᾶσι νομίζεται· ὑμεῖς δ’ ὅσῳ χεῖρον ἢ 
προσῆκε κέχρησθε τοῖς πράγμασι, τοσούτῳ πλείον’ αἰσχύνην<tr><td><h6>Ol2</h6>. <h2>4</h2><td>ὠφλήκατε. ταῦτα μὲν οὖν παραλείψω. καὶ γὰρ εἰ μετ’ 
ἀληθείας τις, ὦ ἄνδρες Ἀθηναῖοι, σκοποῖτο, ἐνθένδ’ ἂν αὐτὸν 
ἴδοι μέγαν γεγενημένον, οὐχὶ παρ’ αὑτοῦ. ὧν οὖν ἐκεῖνος 
μὲν ὀφείλει τοῖς ὑπὲρ αὐτοῦ πεπολιτευμένοις χάριν, ὑμῖν<tr><th>5<td>δὲ δίκην προσήκει λαβεῖν, τούτων οὐχὶ νῦν ὁρῶ τὸν καιρὸν 
τοῦ λέγειν· ἃ δὲ καὶ χωρὶς τούτων ἔνι, καὶ βέλτιόν ἐστιν 
ἀκηκοέναι πάντας ὑμᾶς, καὶ μεγάλ’, ὦ ἄνδρες Ἀθηναῖοι, κατ’ 
ἐκείνου φαίνοιτ’ ἂν ὀνείδη βουλομένοις ὀρθῶς δοκιμάζειν, 
ταῦτ’ εἰπεῖν πειράσομαι.<tr><td><h6>Ol2</h6>. <h2>5</h2><td>    Τὸ μὲν οὖν ἐπίορκον κἄπιστον καλεῖν ἄνευ τοῦ τὰ πε‐ 
πραγμένα δεικνύναι λοιδορίαν εἶναί τις ἂν φήσειε κενὴν 
δικαίως· τὸ δὲ πάνθ’ ὅσα πώποτ’ ἔπραξε διεξιόντα ἐφ’ ἅπασι 
τούτοις ἐλέγχειν, καὶ βραχέος λόγου συμβαίνει δεῖσθαι, καὶ<tr><th>5<td>δυοῖν ἕνεχ’ ἡγοῦμαι συμφέρειν εἰρῆσθαι, τοῦ τ’ ἐκεῖνον, ὅπερ 
καὶ ἀληθὲς ὑπάρχει, φαῦλον φαίνεσθαι, καὶ τοὺς ὑπερεκπε‐ 
πληγμένους ὡς ἄμαχόν τινα τὸν Φίλιππον ἰδεῖν ὅτι πάντα 
διεξελήλυθεν οἷς πρότερον παρακρουόμενος μέγας ηὐξήθη,<tr><td><h6>Ol2</h6>. <h2>6</h2><td>καὶ πρὸς αὐτὴν ἥκει τὴν τελευτὴν τὰ πράγματ’ αὐτῷ. ἐγὼ 
γάρ, ὦ ἄνδρες Ἀθηναῖοι, σφόδρ’ ἂν ἡγούμην καὶ αὐτὸς 
φοβερὸν τὸν Φίλιππον καὶ θαυμαστόν, εἰ τὰ δίκαια πράτ‐ 
τονθ’ ἑώρων ηὐξημένον· νῦν δὲ θεωρῶν καὶ σκοπῶν εὑρίσκω<tr><th>5<td>τὴν μὲν ἡμετέραν εὐήθειαν τὸ κατ’ ἀρχάς, ὅτ’ Ὀλυνθίους 
ἀπήλαυνόν τινες ἐνθένδε βουλομένους ὑμῖν διαλεχθῆναι, τῷ 
τὴν Ἀμφίπολιν φάσκειν παραδώσειν καὶ τὸ θρυλούμενόν<td class=Y rowspan=8>19<tr><td><h6>Ol2</h6>. <h2>7</h2><td>ποτ’ ἀπόρρητον ἐκεῖνο κατασκευάσαι, τούτῳ προσαγαγό‐ 
μενον, τὴν δ’ Ὀλυνθίων φιλίαν μετὰ ταῦτα τῷ Ποτείδαιαν 
οὖσαν ὑμετέραν ἐξελεῖν καὶ τοὺς μὲν πρότερον συμμάχους 
[ὑμᾶς] ἀδικῆσαι, παραδοῦναι δ’ ἐκείνοις, Θετταλοὺς δὲ νῦν<tr><th>5<td>τὰ τελευταῖα τῷ Μαγνησίαν παραδώσειν ὑποσχέσθαι καὶ 
τὸν Φωκικὸν πόλεμον πολεμήσειν ὑπὲρ αὐτῶν ἀναδέξασθαι. 
ὅλως δ’ οὐδεὶς ἔστιν ὅντιν’ οὐ πεφενάκικ’ ἐκεῖνος τῶν αὐτῷ 
χρησαμένων· τὴν γὰρ ἑκάστων ἄνοιαν ἀεὶ τῶν ἀγνοούντων<tr><td><h6>Ol2</h6>. <h2>8</h2><td>αὐτὸν ἐξαπατῶν καὶ προσλαμβάνων οὕτως ηὐξήθη. ὥσπερ 
οὖν διὰ τούτων ἤρθη μέγας, ἡνίχ’ ἕκαστοι συμφέρον αὐτὸν 
ἑαυτοῖς ᾤοντό τι πράξειν, οὕτως ὀφείλει διὰ τῶν αὐτῶν τού‐ 
των καὶ καθαιρεθῆναι πάλιν, ἐπειδὴ πάνθ’ εἵνεχ’ ἑαυτοῦ<tr><th>5<td>ποιῶν ἐξελήλεγκται. καιροῦ μὲν δή, ὦ ἄνδρες Ἀθηναῖοι, 
πρὸς τοῦτο πάρεστι Φιλίππῳ τὰ πράγματα· ἢ παρελθών τις 
ἐμοί, μᾶλλον δ’ ὑμῖν δειξάτω, ἢ ὡς οὐκ ἀληθῆ ταῦτ’ ἐγὼ 
λέγω, ἢ ὡς οἱ τὰ πρῶτ’ ἐξηπατημένοι τὰ λοιπὰ πιστεύ‐ 
σουσιν, ἢ ὡς οἱ παρὰ τὴν αὑτῶν ἀξίαν δεδουλωμένοι<tr><th>10<td>[Θετταλοὶ] νῦν οὐκ ἂν ἐλεύθεροι γένοιντ’ ἄσμενοι.<tr><td><h6>Ol2</h6>. <h2>9</h2><td>    Καὶ μὴν εἴ τις ὑμῶν ταῦτα μὲν οὕτως ἔχειν ἡγεῖται, 
οἴεται δὲ βίᾳ καθέξειν αὐτὸν τὰ πράγματα τῷ τὰ χωρία καὶ 
λιμένας καὶ τὰ τοιαῦτα προειληφέναι, οὐκ ὀρθῶς οἴεται. 
ὅταν μὲν γὰρ ὑπ’ εὐνοίας τὰ πράγματα συστῇ καὶ πᾶσι<tr><th>5<td>ταὐτὰ συμφέρῃ τοῖς μετέχουσι τοῦ πολέμου, καὶ συμπονεῖν 
καὶ φέρειν τὰς συμφορὰς καὶ μένειν ἐθέλουσιν ἅνθρωποι· 
ὅταν δ’ ἐκ πλεονεξίας καὶ πονηρίας τις ὥσπερ οὗτος ἰσχύσῃ, 
ἡ πρώτη πρόφασις καὶ μικρὸν πταῖσμα ἅπαντ’ ἀνεχαίτισε<tr><td><h6>Ol2</h6>. <h2>10</h2><td>καὶ διέλυσεν. οὐ γὰρ ἔστιν, οὐκ ἔστιν, ὦ ἄνδρες Ἀθηναῖοι, 
ἀδικοῦντα κἀπιορκοῦντα καὶ ψευδόμενον δύναμιν βεβαίαν 
κτήσασθαι, ἀλλὰ τὰ τοιαῦτ’ εἰς μὲν ἅπαξ καὶ βραχὺν χρόνον 
ἀντέχει, καὶ σφόδρα γ’ ἤνθης’ ἐπὶ ταῖς ἐλπίσιν, ἂν τύχῃ,<td class=Y rowspan=8>20<tr><th>5<td>τῷ χρόνῳ δὲ φωρᾶται καὶ περὶ αὑτὰ καταρρεῖ. ὥσπερ γὰρ 
οἰκίας, οἶμαι, καὶ πλοίου καὶ τῶν ἄλλων τῶν τοιούτων τὰ 
κάτωθεν ἰσχυρότατ’ εἶναι δεῖ, οὕτω καὶ τῶν πράξεων τὰς 
ἀρχὰς καὶ τὰς ὑποθέσεις ἀληθεῖς καὶ δικαίας εἶναι προσήκει. 
τοῦτο δ’ οὐκ ἔνι νῦν ἐν τοῖς πεπραγμένοις Φιλίππῳ.<tr><td><h6>Ol2</h6>. <h2>11</h2><td>    Φημὶ δὴ δεῖν ἡμᾶς τοῖς μὲν Ὀλυνθίοις βοηθεῖν, καὶ ὅπως 
τις λέγει κάλλιστα καὶ τάχιστα, οὕτως ἀρέσκει μοι· πρὸς 
δὲ Θετταλοὺς πρεσβείαν πέμπειν, ἣ τοὺς μὲν διδάξει ταῦτα, 
τοὺς δὲ παροξυνεῖ· καὶ γὰρ νῦν εἰσιν ἐψηφισμένοι Παγασὰς<tr><td><h6>Ol2</h6>. <h2>12</h2><td>ἀπαιτεῖν καὶ περὶ Μαγνησίας λόγους ποιεῖσθαι. σκοπεῖσθε 
μέντοι τοῦτ’, ὦ ἄνδρες Ἀθηναῖοι, ὅπως μὴ λόγους ἐροῦσιν 
μόνον οἱ παρ’ ἡμῶν πρέσβεις, ἀλλὰ καὶ ἔργον τι δεικνύειν 
ἕξουσιν ἐξεληλυθότων ὑμῶν ἀξίως τῆς πόλεως καὶ ὄντων<tr><th>5<td>ἐπὶ τοῖς πράγμασιν, ὡς ἅπας μὲν λόγος, ἂν ἀπῇ τὰ πρά‐ 
γματα, μάταιόν τι φαίνεται καὶ κενόν, μάλιστα δ’ ὁ παρὰ 
τῆς ἡμετέρας πόλεως· ὅσῳ γὰρ ἑτοιμότατ’ αὐτῷ δοκοῦμεν<tr><td><h6>Ol2</h6>. <h2>13</h2><td>χρῆσθαι, τοσούτῳ μᾶλλον ἀπιστοῦσι πάντες αὐτῷ. πολλὴν 
δὴ τὴν μετάστασιν καὶ μεγάλην δεικτέον τὴν μεταβολήν, 
εἰσφέροντας, ἐξιόντας, ἅπαντα ποιοῦντας ἑτοίμως, εἴπερ τις 
ὑμῖν προσέξει τὸν νοῦν. κἂν ταῦτ’ ἐθελήσηθ’ ὡς προσήκει<tr><th>5<td>καὶ δὴ περαίνειν, οὐ μόνον, ὦ ἄνδρες Ἀθηναῖοι, τὰ συμ‐ 
μαχικὰ ἀσθενῶς καὶ ἀπίστως ἔχοντα φανήσεται Φιλίππῳ, 
ἀλλὰ καὶ τὰ τῆς οἰκείας ἀρχῆς καὶ δυνάμεως κακῶς ἔχοντ’ 
ἐξελεγχθήσεται.<tr><td rowspan=2><h6>Ol2</h6>. <h2>14</h2><td>    Ὅλως μὲν γὰρ ἡ Μακεδονικὴ δύναμις καὶ ἀρχὴ ἐν μὲν 
προσθήκῃ μερίς ἐστί τις οὐ μικρά, οἷον ὑπῆρξέ ποθ’ ὑμῖν<tr><td>ἐπὶ Τιμοθέου πρὸς Ὀλυνθίους· πάλιν αὖ πρὸς Ποτείδαιαν 
Ὀλυνθίοις ἐφάνη τι τοῦτο συναμφότερον· νυνὶ δὲ Θεττα‐<td class=Y rowspan=9>21<tr><th>5<td>λοῖς νοσοῦσι καὶ τεταραγμένοις ἐπὶ τὴν τυραννικὴν οἰκίαν 
ἐβοήθησεν· καὶ ὅποι τις ἄν, οἶμαι, προσθῇ κἂν μικρὰν 
δύναμιν, πάντ’ ὠφελεῖ· αὐτὴ δὲ καθ’ αὑτὴν ἀσθενὴς καὶ<tr><td><h6>Ol2</h6>. <h2>15</h2><td>πολλῶν κακῶν ἐστι μεστή. καὶ γὰρ οὗτος ἅπασι τούτοις, 
οἷς ἄν τις μέγαν αὐτὸν ἡγήσαιτο, τοῖς πολέμοις καὶ ταῖς 
στρατείαις, ἔτ’ ἐπισφαλεστέραν ἢ ὑπῆρχε φύσει κατε‐ 
σκεύακεν αὑτῷ. μὴ γὰρ οἴεσθ’, ὦ ἄνδρες Ἀθηναῖοι, τοῖς<tr><th>5<td>αὐτοῖς Φίλιππόν τε χαίρειν καὶ τοὺς ἀρχομένους, ἀλλ’ ὁ μὲν 
δόξης ἐπιθυμεῖ καὶ τοῦτ’ ἐζήλωκε, καὶ προῄρηται πράττων 
καὶ κινδυνεύων, ἂν συμβῇ τι, παθεῖν, τὴν τοῦ διαπράξασθαι 
ταῦθ’ ἃ μηδεὶς πώποτ’ ἄλλος Μακεδόνων βασιλεὺς δόξαν<tr><td><h6>Ol2</h6>. <h2>16</h2><td>ἀντὶ τοῦ ζῆν ἀσφαλῶς ᾑρημένος· τοῖς δὲ τῆς μὲν φιλοτι‐ 
μίας τῆς ἀπὸ τούτων οὐ μέτεστι, κοπτόμενοι δ’ ἀεὶ ταῖς 
στρατείαις ταύταις ταῖς ἄνω κάτω λυποῦνται καὶ συνεχῶς 
ταλαιπωροῦσιν, οὔτ’ ἐπὶ τοῖς ἔργοις οὔτ’ ἐπὶ τοῖς αὑτῶν<tr><th>5<td>ἰδίοις ἐώμενοι διατρίβειν, οὔθ’ ὅς’ ἂν ποιήσωσιν οὕτως ὅπως 
ἂν δύνωνται, ταῦτ’ ἔχοντες διαθέσθαι κεκλειμένων τῶν<tr><td><h6>Ol2</h6>. <h2>17</h2><td>ἐμπορίων τῶν ἐν τῇ χώρᾳ διὰ τὸν πόλεμον. οἱ μὲν οὖν 
πολλοὶ Μακεδόνων πῶς ἔχουσι Φιλίππῳ, ἐκ τούτων ἄν τις 
σκέψαιτ’ οὐ χαλεπῶς· οἱ δὲ δὴ περὶ αὐτὸν ὄντες ξένοι καὶ 
πεζέταιροι δόξαν μὲν ἔχουσιν ὡς εἰσὶ θαυμαστοὶ καὶ συγ‐<tr><th>5<td>κεκροτημένοι τὰ τοῦ πολέμου, ὡς δ’ ἐγὼ τῶν ἐν αὐτῇ τῇ 
χώρᾳ γεγενημένων τινὸς ἤκουον, ἀνδρὸς οὐδαμῶς οἵου τε<tr><td rowspan=2><h6>Ol2</h6>. <h2>18</h2><td>ψεύδεσθαι, οὐδένων εἰσὶν βελτίους. εἰ μὲν γάρ τις ἀνήρ 
ἐστιν ἐν αὐτοῖς οἷος ἔμπειρος πολέμου καὶ ἀγώνων, τούτους 
μὲν φιλοτιμίᾳ πάντας ἀπωθεῖν αὐτὸν ἔφη, βουλόμενον πάνθ’<tr><td>αὑτοῦ δοκεῖν εἶναι τἄργα (πρὸς γὰρ αὖ τοῖς ἄλλοις καὶ<td class=Y rowspan=8>22<tr><th>5<td>τὴν φιλοτιμίαν ἀνυπέρβλητον εἶναι)· εἰ δέ τις σώφρων ἢ 
δίκαιος ἄλλως, τὴν καθ’ ἡμέραν ἀκρασίαν τοῦ βίου καὶ μέθην 
καὶ κορδακισμοὺς οὐ δυνάμενος φέρειν, παρεῶσθαι καὶ ἐν<tr><td><h6>Ol2</h6>. <h2>19</h2><td>οὐδενὸς εἶναι μέρει τὸν τοιοῦτον. λοιποὺς δὴ περὶ αὐτὸν 
εἶναι λῃστὰς καὶ κόλακας καὶ τοιούτους ἀνθρώπους οἵους 
μεθυσθέντας ὀρχεῖσθαι τοιαῦθ’ οἷ’ ἐγὼ νῦν ὀκνῶ πρὸς ὑμᾶς 
ὀνομάσαι. δῆλον δ’ ὅτι ταῦτ’ ἐστὶν ἀληθῆ· καὶ γὰρ οὓς<tr><th>5<td>ἐνθένδε πάντες ἀπήλαυνον ὡς πολὺ τῶν θαυματοποιῶν 
ἀσελγεστέρους ὄντας, Καλλίαν ἐκεῖνον τὸν δημόσιον καὶ 
τοιούτους ἀνθρώπους, μίμους γελοίων καὶ ποιητὰς αἰσχρῶν 
ᾀσμάτων, ὧν εἰς τοὺς συνόντας ποιοῦσιν εἵνεκα τοῦ γελα‐<tr><td><h6>Ol2</h6>. <h2>20</h2><td>σθῆναι, τούτους ἀγαπᾷ καὶ περὶ αὑτὸν ἔχει. καίτοι ταῦτα, 
καὶ εἰ μικρά τις ἡγεῖται, μεγάλ’, ὦ ἄνδρες Ἀθηναῖοι, δεί‐ 
γματα τῆς ἐκείνου γνώμης καὶ κακοδαιμονίας ἐστὶ τοῖς εὖ 
φρονοῦσιν. ἀλλ’, οἶμαι, νῦν μὲν ἐπισκοτεῖ τούτοις τὸ<tr><th>5<td>κατορθοῦν· αἱ γὰρ εὐπραξίαι δειναὶ συγκρύψαι τὰ τοιαῦτ’ 
ὀνείδη· εἰ δέ τι πταίσει, τότ’ ἀκριβῶς αὐτοῦ ταῦτ’ ἐξετα‐ 
σθήσεται. δοκεῖ δ’ ἔμοιγ’, ὦ ἄνδρες Ἀθηναῖοι, δείξειν οὐκ 
εἰς μακράν, ἂν οἵ τε θεοὶ θέλωσι καὶ ὑμεῖς βούλησθε.<tr><td><h6>Ol2</h6>. <h2>21</h2><td>ὥσπερ γὰρ ἐν τοῖς σώμασιν, τέως μὲν ἂν ἐρρωμένος ᾖ τις, 
οὐδὲν ἐπαισθάνεται, ἐπὰν δ’ ἀρρώστημά τι συμβῇ, πάντα 
κινεῖται, κἂν ῥῆγμα κἂν στρέμμα κἂν ἄλλο τι τῶν ὑπαρ‐ 
χόντων σαθρὸν ᾖ, οὕτω καὶ τῶν πόλεων καὶ τῶν τυράννων,<tr><th>5<td>ἕως μὲν ἂν ἔξω πολεμῶσιν, ἀφανῆ τὰ κακὰ τοῖς πολλοῖς 
ἐστιν, ἐπειδὰν δ’ ὅμορος πόλεμος συμπλακῇ, πάντ’ ἐποίησεν 
ἔκδηλα.<tr><td><h6>Ol2</h6>. <h2>22</h2><td>    Εἰ δέ τις ὑμῶν, ὦ ἄνδρες Ἀθηναῖοι, τὸν Φίλιππον εὐτυ‐ 
χοῦνθ’ ὁρῶν ταύτῃ φοβερὸν προσπολεμῆσαι νομίζει, σώ‐ 
φρονος μὲν ἀνθρώπου λογισμῷ χρῆται· μεγάλη γὰρ ῥοπή, 
μᾶλλον δὲ τὸ ὅλον ἡ τύχη παρὰ πάντ’ ἐστὶ τὰ τῶν ἀνθρώ‐<td class=Y rowspan=7>23<tr><th>5<td>πων πράγματα· οὐ μὴν ἀλλ’ ἔγωγε, εἴ τις αἵρεσίν μοι δοίη, 
τὴν τῆς ἡμετέρας πόλεως τύχην ἂν ἑλοίμην, ἐθελόντων ἃ 
προσήκει ποιεῖν ὑμῶν αὐτῶν καὶ κατὰ μικρόν, ἢ τὴν ἐκείνου· 
πολὺ γὰρ πλείους ἀφορμὰς εἰς τὸ τὴν παρὰ τῶν θεῶν<tr><td><h6>Ol2</h6>. <h2>23</h2><td>εὔνοιαν ἔχειν ὁρῶ ὑμῖν ἐνούσας ἢ ’κείνῳ. ἀλλ’, οἶμαι, 
καθήμεθ’ οὐδὲν ποιοῦντες· οὐκ ἔνι δ’ αὐτὸν ἀργοῦντ’ οὐδὲ 
τοῖς φίλοις ἐπιτάττειν ὑπὲρ αὑτοῦ τι ποιεῖν, μή τί γε δὴ 
τοῖς θεοῖς. οὐ δὴ θαυμαστόν ἐστιν, εἰ στρατευόμενος καὶ<tr><th>5<td>πονῶν ἐκεῖνος αὐτὸς καὶ παρὼν ἐφ’ ἅπασι καὶ μήτε καιρὸν 
μήθ’ ὥραν παραλείπων ἡμῶν μελλόντων καὶ ψηφιζομένων 
καὶ πυνθανομένων περιγίγνεται. οὐδὲ θαυμάζω τοῦτ’ ἐγώ· 
τοὐναντίον γὰρ ἂν ἦν θαυμαστόν, εἰ μηδὲν ποιοῦντες ἡμεῖς 
ὧν τοῖς πολεμοῦσι προσήκει τοῦ πάντα ποιοῦντος περιῆμεν.<tr><td><h6>Ol2</h6>. <h2>24</h2><td>ἀλλ’ ἐκεῖνο θαυμάζω, εἰ Λακεδαιμονίοις μέν ποτ’, ὦ ἄνδρες 
Ἀθηναῖοι, ὑπὲρ τῶν Ἑλληνικῶν δικαίων ἀντήρατε, καὶ πόλλ’ 
ἰδίᾳ πλεονεκτῆσαι πολλάκις ὑμῖν ἐξὸν οὐκ ἠθελήσατε, ἀλλ’ 
ἵν’ οἱ ἄλλοι τύχωσι τῶν δικαίων, τὰ ὑμέτερ’ αὐτῶν ἀνη‐<tr><th>5<td>λίσκετ’ εἰσφέροντες καὶ προυκινδυνεύετε στρατευόμενοι, νυνὶ 
δ’ ὀκνεῖτ’ ἐξιέναι καὶ μέλλετ’ εἰσφέρειν ὑπὲρ τῶν ὑμετέρων 
αὐτῶν κτημάτων, καὶ τοὺς μὲν ἄλλους σεσώκατε πολλάκις 
πάντας καὶ καθ’ ἕν’ αὐτῶν ἐν μέρει, τὰ δ’ ὑμέτερ’ αὐτῶν<tr><td><h6>Ol2</h6>. <h2>25</h2><td>ἀπολωλεκότες κάθησθε. ταῦτα θαυμάζω, κἄτι πρὸς τού‐ 
τοις, εἰ μηδεὶς ὑμῶν, ὦ ἄνδρες Ἀθηναῖοι, δύναται λογίσασθαι 
πόσον πολεμεῖτε χρόνον Φιλίππῳ, καὶ τί ποιούντων ὑμῶν 
ὁ χρόνος διελήλυθεν οὗτος. ἴστε γὰρ δήπου τοῦθ’, ὅτι<tr><th>5<td>μελλόντων αὐτῶν, ἑτέρους τινὰς ἐλπιζόντων πράξειν, αἰτιω‐ 
μένων ἀλλήλους, κρινόντων, πάλιν ἐλπιζόντων, σχεδὸν ταὔθ’<td class=Y rowspan=8>24<tr><td><h6>Ol2</h6>. <h2>26</h2><td>ἅπερ νυνὶ ποιούντων, ἅπας ὁ χρόνος διελήλυθεν. εἶθ’ οὕτως 
ἀγνωμόνως ἔχετ’, ὦ ἄνδρες Ἀθηναῖοι, ὥστε δι’ ὧν ἐκ χρη‐ 
στῶν φαῦλα τὰ πράγματα τῆς πόλεως γέγονεν, διὰ τούτων 
ἐλπίζετε τῶν αὐτῶν πράξεων ἐκ φαύλων αὐτὰ χρηστὰ<tr><th>5<td>γενήσεσθαι; ἀλλ’ οὔτ’ εὔλογον οὔτ’ ἔχον ἐστὶ φύσιν τοῦτό 
γε· πολὺ γὰρ ῥᾷον ἔχοντας φυλάττειν ἢ κτήσασθαι πάντα 
πέφυκεν. νῦν δ’ ὅ τι μὲν φυλάξομεν, οὐδέν ἐσθ’ ὑπὸ τοῦ 
πολέμου λοιπὸν τῶν πρότερον, κτήσασθαι δὲ δεῖ. αὐτῶν<tr><td><h6>Ol2</h6>. <h2>27</h2><td>οὖν ἡμῶν ἔργον τοῦτ’ ἤδη. φημὶ δὴ δεῖν εἰσφέρειν χρή‐ 
ματα, αὐτοὺς ἐξιέναι προθύμως, μηδέν’ αἰτιᾶσθαι πρὶν ἂν 
τῶν πραγμάτων κρατήσητε, τηνικαῦτα δ’ ἀπ’ αὐτῶν τῶν 
ἔργων κρίναντας τοὺς μὲν ἀξίους ἐπαίνου τιμᾶν, τοὺς δ’<tr><th>5<td>ἀδικοῦντας κολάζειν, τὰς προφάσεις δ’ ἀφελεῖν καὶ τὰ καθ’ 
ὑμᾶς ἐλλείμματα· οὐ γὰρ ἔστι πικρῶς ἐξετάσαι τί πέπρακται 
τοῖς ἄλλοις, ἂν μὴ παρ’ ὑμῶν αὐτῶν πρῶτον ὑπάρξῃ τὰ<tr><td><h6>Ol2</h6>. <h2>28</h2><td>δέοντα. τίνος γὰρ εἵνεκ’, ὦ ἄνδρες Ἀθηναῖοι, νομίζετε 
τοῦτον μὲν φεύγειν τὸν πόλεμον πάντας ὅσους ἂν ἐκπέμψητε 
στρατηγούς, ἰδίους δ’ εὑρίσκειν πολέμους, εἰ δεῖ τι τῶν 
ὄντων καὶ περὶ τῶν στρατηγῶν εἰπεῖν; ὅτι ἐνταῦθα μέν<tr><th>5<td>ἐστι τἆθλ’ ὑπὲρ ὧν ἐστιν ὁ πόλεμος ὑμέτερα (Ἀμφίπολίς 
γ’ ἂν ληφθῇ, παραχρῆμ’ ὑμεῖς κομιεῖσθε), οἱ δὲ κίνδυνοι τῶν 
ἐφεστηκότων ἴδιοι, μισθὸς δ’ οὐκ ἔστιν· ἐκεῖ δὲ κίνδυνοι 
μὲν ἐλάττους, τὰ δὲ λήμματα τῶν ἐφεστηκότων καὶ τῶν 
στρατιωτῶν, Λάμψακος, Σίγειον, τὰ πλοῖ’ ἃ συλῶσιν. ἐπ’<tr><td><h6>Ol2</h6>. <h2>29</h2><td>οὖν τὸ λυσιτελοῦν αὑτοῖς ἕκαστοι χωροῦσιν. ὑμεῖς δ’, ὅταν 
μὲν εἰς τὰ πράγματ’ ἀποβλέψητε φαύλως ἔχοντα, τοὺς 
ἐφεστηκότας κρίνετε, ὅταν δὲ δόντες λόγον τὰς ἀνάγκας 
ἀκούσητε ταύτας, ἀφίετε. περίεστι τοίνυν ὑμῖν ἀλλήλοις<tr><th>5<td>ἐρίζειν καὶ διεστάναι, τοῖς μὲν ταῦτα πεπεισμένοις, τοῖς δὲ 
ταῦτα, τὰ κοινὰ δ’ ἔχειν φαύλως. πρότερον μὲν γάρ, ὦ 
ἄνδρες Ἀθηναῖοι, κατὰ συμμορίας εἰσεφέρετε, νυνὶ δὲ πολι‐ 
τεύεσθε κατὰ συμμορίας. ῥήτωρ ἡγεμὼν ἑκατέρων, καὶ 
στρατηγὸς ὑπὸ τούτῳ καὶ οἱ βοησόμενοι, οἱ τριακόσιοι· οἱ<td class=Y rowspan=6>25<tr><th>10<td>δ’ ἄλλοι προσνενέμησθε οἱ μὲν ὡς τούτους, οἱ δ’ ὡς ἐκεί‐<tr><td><h6>Ol2</h6>. <h2>30</h2><td>νους. δεῖ δὴ ταῦτ’ ἐπανέντας καὶ ὑμῶν αὐτῶν ἔτι καὶ νῦν 
γενομένους κοινὸν καὶ τὸ βουλεύεσθαι καὶ τὸ λέγειν καὶ 
τὸ πράττειν ποιῆσαι. εἰ δὲ τοῖς μὲν ὥσπερ ἐκ τυραννίδος 
ὑμῶν ἐπιτάττειν ἀποδώσετε, τοῖς δ’ ἀναγκάζεσθαι τριη‐<tr><th>5<td>ραρχεῖν, εἰσφέρειν, στρατεύεσθαι, τοῖς δὲ ψηφίζεσθαι κατὰ 
τούτων μόνον, ἄλλο δὲ μηδ’ ὁτιοῦν συμπονεῖν, οὐχὶ γενή‐ 
σεται τῶν δεόντων ἡμῖν οὐδὲν ἐν καιρῷ· τὸ γὰρ ἠδικημένον 
ἀεὶ μέρος ἐλλείψει, εἶθ’ ὑμῖν τούτους κολάζειν ἀντὶ τῶν<tr><td><h6>Ol2</h6>. <h2>31</h2><td>ἐχθρῶν ἐξέσται. λέγω δὴ κεφάλαιον, πάντας εἰσφέρειν 
ἀφ’ ὅσων ἕκαστος ἔχει τὸ ἴσον· πάντας ἐξιέναι κατὰ μέρος, 
ἕως ἂν ἅπαντες στρατεύσησθε· πᾶσι τοῖς παριοῦσι λόγον 
διδόναι, καὶ τὰ βέλτισθ’ ὧν ἂν ἀκούσηθ’ αἱρεῖσθαι, μὴ ἃν<tr><th rowspan=2>5<td>ὁ δεῖν’ ἢ ὁ δεῖν’ εἴπῃ. κἂν ταῦτα ποιῆτε, οὐ τὸν εἰπόντα 
μόνον παραχρῆμ’ ἐπαινέσεσθε, ἀλλὰ καὶ ὑμᾶς αὐτοὺς ὕστε‐<tr><td>ρον, βέλτιον τῶν ὅλων πραγμάτων ὑμῖν ἐχόντων.<td class=Y>26</table>
<script>
var IL = ["Line", "Section"];
document.body.onload=f();
</script>
</body>
</html>
