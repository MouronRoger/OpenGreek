<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>ROMANUS MELODUS :: Ἀκάθιστος ὕμνος [Dub.] :: TLG 2881 005</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2881.htm">2881</a> 005&nbsp;:: <strong><a class=CaCo href="2881.htm">ROMANUS MELODUS</a></strong>&nbsp;:: <strong>Ἀκάθιστος ὕμνος </strong>[Dub.]</p>
<p class="AuthorInfo"><a class=CaCo href="2881.htm">ROMANUS MELODUS</a> <a class="CanonEpi">Hymnographus, Diaconus (Beryti)</a>, <span class="CanonSyn">vel Romanus ὁ μελωδός</span><br />(<a class="CanonGeo">Emesenus
Berytensis
Constantinopolitanus</a>: <a class="CanonDat">A.D. 6</a>)</p><p class="WorkInfo"><strong>Ἀκάθιστος ὕμνος </strong>[Dub.]</p><p class="EditionInfo"><a class=CaE>Source: Trypanis, C.A. (ed.), <em>Fourteen early Byzantine cantica</em> [<em>Wiener byzantinistische Studien </em>5] Vienna: Böhlau, 1968: 29–39.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><td><h2>t</h2><td><a class=T>ΑΒΓΔΕΖΗΘΙΚΛΜΝΞΟΠΡΣΤΥΦΧΨΩ</a><td class=K rowspan=4><tr><td><h2>proem 1</h2><td>Τὸ προσταχθὲν μυστικῶς    λαβὼν ἐν γνώσει 
    ἐν τῇ σκηνῆ τοῦ ͜Ἰω͜σὴφ    σπουδῇ ἐπέστη 
    ὁ ἀσώματος    λέγων τῇ ἀπειρογάμῳ· 
“Ὁ κλίνας τῇ καταβάσει    τοὺς οὐρανοὺς<tr><th>5<td>    χωρεῖται ἀναλλοιώτως    ὅλος ἐν σοί· 
ὃν καὶ βλέπων ἐν μήτρᾳ σου    λαβόντα δούλου μορφὴν 
    ἐξίσταμαι κραυγάζων σοι· 
<a class="Pt P" data-z="Z">|:</a><a class=Pt data-z="Z">‘Χαῖρε, νύμφη ἀνύμφευτε.‘”</a><a class="Pt P" data-z="Z">:|</a><tr><td rowspan=2><h2>proem 2</h2><td>[Τῇ ὑπερμάχῳ στρατηγῷ    τὰ νικητήρια 
    ὡς λυτρωθεῖσα τῶν δεινῶν    εὐχαριστήρια<tr><td>    ἀναγράφω σοι ἡ πόλις σου,    θεοτόκε· 
ἀλλ’ ὡς ἔχουσα τὸ κράτος ἀπροσμάχητον<td class=Y rowspan=9>29<tr><th>5<td>    ἐκ παντοίων με κινδύνων ἐλευθέρωσον, 
    ἵνα κράζω σοι· 
<a class="Pt P" data-z="Z">|:</a><a class=Pt data-z="Z">“Χαῖρε, νύμφη ἀνύμφευτε”.</a><a class="Pt P" data-z="Z">:|</a>]<tr><td><h2>proem 3</h2><td>[Οὐ παυόμεθα κατὰ χρέος    ἀνυμνοῦντες σε, 
    θεοτόκε, καὶ λέγοντες· 
<a class="Pt P" data-z="Z">|:</a><a class=Pt data-z="Z">“Χαῖρε, ἡ κεχαριτωμένη”.</a><a class="Pt P" data-z="Z">:|</a>]<tr><td><h2>1</h2><td>Ἄγγελος πρωτοστάτης    οὐρανόθεν ἐπέμφθη 
    εἰπεῖν τῇ θεοτόκῳ τὸ “χαῖρε”· 
καὶ σὺν τῇ ἀσωμάτῳ φωνῇ 
    σωματούμενόν σε θεωρῶν,    κύριε,<tr><th>5<td>ἐξίστατο καὶ ἵστατο    κραυγάζων πρὸς αὐτὴν τοιαῦτα· 
“Χαῖρε, δι’ ἧς ἡ χαρὰ ἐκλάμψει· 
    χαῖρε, δι’ ἧς ἡ ἀρὰ ἐκλείψει· 
χαῖρε, τοῦ πεσόντος Ἀδὰμ ἡ ἀνάκλησις· 
    χαῖρε, τῶν δακρύων τῆς Εὔας ἡ λύτρωσις·<tr><th>10<td>χαῖρε, ὕψος δυσανάβατον    ἀνθρωπίνοις λογισμοῖς· 
    χαῖρε, βάθος δυσθεώρητον    καὶ ἀγγέλων ὀφθαλμοῖς· 
χαῖρε, ὅτι ὑπάρχεις    βασιλέως καθέδρα· 
    χαῖρε, ὅτι βαστάζεις    τὸν βαστάζοντα πάντα· 
χαῖρε, ἀστὴρ ἐμφαίνων τὸν ἥλιον·<tr><th>15<td>    χαῖρε, γαστὴρ ἐνθέου σαρκώσεως· 
χαῖρε, δι’ ἧς νεουργεῖται ἡ κτίσις· 
    χαῖρε, δι’ ἧς προσκυνεῖται ὁ πλάστης· 
    <a class="Pt P" data-z="Z">|:</a><a class=Pt data-z="Z">χαῖρε, νύμφη ἀνύμφευτε”.</a><a class="Pt P" data-z="Z">:|</a><tr><td><h2>2</h2><td>Βλέπουσα ἡ ἁγία    ἑαυτὴν ἐν ἁγνείᾳ 
    φησὶ τῷ Γαβριὴλ θαρσαλέως· 
    “Τὸ παράδοξόν σου τῆς φωνῆς 
    δυσπαράδεκτόν μου τῇ ψυχῆ    φαίνεται·<tr><th rowspan=2>5<td>ἀσπόρου γὰρ συλλήψεως    τὴν κύησιν προλέγεις κράζων·<tr><td class=QE><a class="Pt P" data-z="Z">|:</a><a class=Pt data-z="Z">“Ἀλληλούϊα”.”</a><a class="Pt P" data-z="Z">:|</a><td class=Y rowspan=9>30<tr><td><h2>3</h2><td>Γνῶσιν ἄγνωστον γνῶναι    ἡ παρθένος ζητοῦσα 
    ἐβόησε πρὸς τὸν λειτουργοῦντα· 
“Ἐκ λαγόνων ἁγνῶν ὑϊὸν 
    πῶς ἐστὶ τεχθῆναι δυνατόν;    λέξον μοι.”<tr><th>5<td>πρὸς ἣν ἐκεῖνος ἔφησεν    ἐν φόβῳ πρὶν κραυγάζων οὕτω· 
“Χαῖρε, βουλῆς ἀπορρήτου μύστις, 
    χαῖρε, σιγῇ δεομένων πίστις· 
χαῖρε, τῶν θαυμάτων Χριστοῦ τὸ προοίμιον, 
    χαῖρε, τῶν δογμάτων αὐτοῦ τὸ κεφάλαιον·<tr><th>10<td>χαῖρε, κλῖμαξ ἐπουράνιε,    δι’ ἧς κατέβη [ὁ] θεός· 
    χαῖρε, γέφυρα μετάγουσα    τοὺς ἐκ γῆς πρὸς οὐρανόν· 
χαῖρε, τὸ τῶν ἀγγέλων    πολυθρύλητον θαῦμα· 
    χαῖρε, τὸ τῶν δαιμόνων    πολυθρήνητον τραῦμα· 
χαῖρε, τὸ φῶς ἀρρήτως γεννήσασα·<tr><th>15<td>    χαῖρε, τὸ “πῶς” μηδένα διδάξασα· 
χαῖρε, σοφῶν ὑπερβαίνουσα γνῶσιν· 
    χαῖρε, πιστῶν καταυγάζουσα φρένας· 
    <a class="Pt P" data-z="Z">|:</a><a class=Pt data-z="Z">χαῖρε, νύμφη ἀνύμφευτε.”</a><a class="Pt P" data-z="Z">:|</a><tr><td><h2>4</h2><td>Δύναμις τοῦ ὑψίστου    ἐπεσκίασε τότε 
    πρὸς σύλληψιν τῇ ἀπειρογάμῳ· 
    καὶ τὴν εὔκαρπον ταύτης νηδὺν 
    ὡς ἀγρὸν ἀπέδειξεν ἡδὺν    ἅπασι<tr><th>5<td>τοῖς θέλουσι θερίζειν    σωτηρίαν ἐν τῷ ψάλλειν οὕτως· 
<a class="Pt P" data-z="Z">|:</a><a class=Pt data-z="Z">“Ἀλληλούϊα.”</a><a class="Pt P" data-z="Z">:|</a><tr><td><h2>5</h2><td>Ἔχουσα θεοδόχον    ἡ παρθένος τὴν μήτραν 
    ἀνέδραμε πρὸς τὴν Ἐλισάβετ· 
τὸ δὲ βρέφος ἐκείνης εὐθὺς 
    ἐπιγνοῦν τὸν ταύτης ἀσπασμὸν    ἔχαιρε<tr><th rowspan=2>5<td>καὶ ἅλμασιν ὡς ᾄσμασιν    ἐβόα πρὸς τὴν θεοτόκον· 
“Χαῖρε, βλαστοῦ ἀμαράντου κλῆμα·<tr><td>    χαῖρε, καρποῦ ἀθανάτου κτῆμα· 
χαῖρε, γεωργὸν γεωργοῦσα φιλάνθρωπον· 
    χαῖρε, φυτουργὸν τῆς ζωῆς ἡμῶν φύουσα·<td class=Y rowspan=8>31<tr><th>10<td>χαῖρε, ἄρουρα βλαστάνουσα    εὐφορίαν οἰκτιρμῶν· 
    χαῖρε, τράπεζα βαστάζουσα    εὐθηνίαν ἱλασμῶν· 
χαῖρε, ὅτι λειμῶνα    τῆς τρυφῆς ἀναθάλλεις· 
    χαῖρε, ὅτι λιμένα    τῶν ψυχῶν ἑτοιμάζεις· 
χαῖρε, δεκτὸν πρεσβείας θυμίαμα·<tr><th>15<td>    χαῖρε, παντὸς τοῦ κόσμου ἐξίλασμα· 
χαῖρε, θεοῦ πρὸς θνητοὺς εὐδοκία· 
    χαῖρε, θνητῶν πρὸς θεὸν παρρησία· 
    <a class="Pt P" data-z="Z">|:</a><a class=Pt data-z="Z">χαῖρε, νύμφη ἀνύμφευτε.”</a><a class="Pt P" data-z="Z">:|</a><tr><td><h2>6</h2><td>Ζάλην ἔνδοθεν ἔχων    λογισμῶν ἀμφιβόλων 
    ὁ σώφρων Ἰωσὴφ ἐταράχθη 
    πρὸς τὴν ἄγαμόν σε θεωρῶν 
    καὶ κλεψίγαμον ὑπονοῶν,    ἄμεμπτε·<tr><th>5<td>μαθὼν δὲ σοῦ τὴν σύλληψιν    ἐκ πνεύματος ἁγίου ἔφη· 
<a class="Pt P" data-z="Z">|:</a><a class=Pt data-z="Z">“Ἀλληλούϊα.”</a><a class="Pt P" data-z="Z">:|</a><tr><td><h2>7</h2><td>Ἤκουσαν οἱ ποιμένες    τῶν ἀγγέλων ὑμνούντων 
    τὴν ἔνσαρκον Χριστοῦ παρουσίαν· 
καὶ δραμόντες ὡς πρὸς ποιμένα 
    θεωροῦσι τοῦτον ὡς ἀμνὸν    ἄμωμον<tr><th>5<td>ἐν τῇ γαστρὶ Μαρίας    βοσκηθέντα, ἣν ὑμνοῦντες εἶπον· 
“Χαῖρε, ἀμνοῦ καὶ ποιμένος μήτηρ· 
    χαῖρε, αὐλὴ λογικῶν προβάτων· 
χαῖρε, ἀοράτων θηρῶν ἀμυντήριον· 
    χαῖρε, παραδείσου θυρῶν ἀνοικτήριον·<tr><th>10<td>χαῖρε, ὅτι τὰ οὐράνια    συναγάλλονται τῇ γῇ· 
    χαῖρε, ὅτι τὰ ἐπίγεια    συγχορεύουσι πιστοῖς· 
χαῖρε, τῶν ἀποστόλων    τὸ ἀσίγητον στόμα· 
    χαῖρε, τῶν ἀθλοφόρων    τὸ ἀνίκητον θάρσος· 
χαῖρε, στερρὸν τῆς πίστεως ἔρεισμα·<tr><th>15<td>    χαῖρε, λαμπρὸν τῆς χάριτος γνώρισμα· 
χαῖρε, δι’ ἧς ἐγυμνώθη ὁ ᾍδης· 
    χαῖρε, δι’ ἧς ἐνεδύθημεν δόξαν· 
    <a class="Pt P" data-z="Z">|:</a><a class=Pt data-z="Z">χαῖρε, νύμφη ἀνύμφευτε.”</a><a class="Pt P" data-z="Z">:|</a><td class=Y rowspan=8>32<tr><td><h2>8</h2><td>Θεοδρόμον ἀστέρα    θεωρήσαντες μάγοι 
    τῇ τούτου ἠκολούθησαν αἴγλῃ· 
    καὶ ὡς λύχνον κρατοῦντες αὐτόν, 
    δι’ αὐτοῦ ἠρεύνων κραταιὸν    ἄνακτα·<tr><th>5<td>καὶ φθάσαντες τὸν ἄφθαστον    ἐχάρησαν αὐτῷ βοῶντες· 
<a class="Pt P" data-z="Z">|:</a><a class=Pt data-z="Z">“Ἀλληλούϊα.”</a><a class="Pt P" data-z="Z">:|</a><tr><td><h2>9</h2><td>Ἴδον παῖδες Χαλδαίων    ἐν χερσὶ τῆς παρθένου 
    τὸν πλάσαντα χειρὶ τοὺς ἀνθρώπους· 
καὶ δεσπότην νοοῦντες αὐτόν, 
    εἰ καὶ δούλου ἔλαβε μορφήν,    ἔσπευσαν<tr><th>5<td>τοῖς δώροις θεραπεῦσαι    καὶ βοῆσαι τῇ εὐλογημένῃ· 
“Χαῖρε, ἀστέρος ἀδύτου μήτηρ· 
    χαῖρε, αὐγὴ μυστικῆς ἡμέρας· 
χαῖρε, τῆς ἀπάτης τὴν κάμινον παύσασα· 
    χαῖρε, τῆς τριάδος τοὺς μύστας φυλάττουσα·<tr><th>10<td>χαῖρε, τύραννον ἀπάνθρωπον    ἐκβαλοῦσα τῆς ἀρχῆς· 
    χαῖρε, κύριον φιλάνθρωπον    ἐπιδείξασα Χριστόν· 
χαῖρε, ἡ τῆς βαρβάρου    λυτρουμένη θρησκείας· 
    χαῖρε, ἡ τοῦ βορβόρου    ῥυομένη τῶν ἔργων· 
χαῖρε, πυρὸς προσκύνησιν σβέσασα·<tr><th>15<td>    χαῖρε, φλογὸς παθῶν ἀπαλλάττουσα· 
χαῖρε, Περσῶν ὁδηγὲ σωφροσύνης· 
    χαῖρε, πασῶν γενεῶν εὐφροσύνη· 
    <a class="Pt P" data-z="Z">|:</a><a class=Pt data-z="Z">χαῖρε, νύμφη ἀνύμφευτε.”</a><a class="Pt P" data-z="Z">:|</a><tr><td rowspan=2><h2>10</h2><td>Κήρυκες θεοφόροι    γεγονότες οἱ μάγοι<tr><td class=QE>ὑπέστρεψαν εἰς τὴν Βαβυλῶνα, 
ἐκτελέσαντες σοῦ τὸν χρησμὸν 
καὶ κηρύξαντές σε τὸν Χριστὸν    ἅπασιν,<td class=Y rowspan=8>33<tr><th>5<td>ἀφέντες τὸν Ἡρώδην    ὡς ληρώδη μὴ εἰδότα ψάλλειν· 
<a class="Pt P" data-z="Z">|:</a><a class=Pt data-z="Z">“Ἀλληλούϊα.”</a><a class="Pt P" data-z="Z">:|</a><tr><td><h2>11</h2><td>Λάμψας ἐν τῇ Αἰγύπτῳ    φωτισμὸν ἀληθείας 
    ἐδίωξας τοῦ ψεύδους τὸ σκότος· 
τὰ γὰρ εἴδωλα ταύτης, σωτήρ, 
    μὴ ἐνέγκαντά σου τὴν ἰσχὺν    πέπτωκαν·<tr><th>5<td>οἱ τούτων δὲ ῥυσθέντες    ἀνεβόων πρὸς τὴν θεοτόκον· 
“Χαῖρε, ἀνόρθωσις τῶν ἀνθρώπων· 
    χαῖρε, κατάπτωσις τῶν δαιμόνων· 
χαῖρε, τῆς ἀπάτης τὴν πλάνην πατήσασα· 
    χαῖρε, τῶν εἰδώλων τὸν δόλον ἐλέγξασα·<tr><th>10<td>χαῖρε, θάλασσα ποντίσασα    Φαραὼ τὸν νοητόν· 
    χαῖρε, πέτρα ἡ ποτίσασα    τοὺς διψῶντας τὴν ζωήν· 
χαῖρε, πύρινε στύλε    ὁδηγῶν τοὺς ἐν σκότει· 
    χαῖρε, σκέπη τοῦ κόσμου    πλατυτέρα νεφέλης· 
χαῖρε, τροφὴ τοῦ μάννα διάδοχε·<tr><th>15<td>    χαῖρε, τρυφῆς ἁγίας διάκονε· 
χαῖρε, ἡ γῆ ἡ τῆς ἐπαγγελίας· 
    χαῖρε, ἐξ ἧς ῥέει μέλι καὶ γάλα· 
<a class="Pt P" data-z="Z">|:</a><a class=Pt data-z="Z">χαῖρε, νύμφη ἀνύμφευτε.”</a><a class="Pt P" data-z="Z">:|</a><tr><td><h2>12</h2><td>Μέλλοντος Συμεῶνος    τοῦ παρόντος αἰῶνος 
    μεθίστασθαι τοῦ ἀπατεῶνος, 
    ἐπεδόθης ὡς βρέφος αὐτῷ, 
    ἀλλ’ ἐγνώσθης τούτῳ καὶ θεὸς    τέλειος·<tr><th rowspan=2>5<td>διόπερ ἐξεπλάγη σου    τὴν ἄρρητον σοφίαν κράζων·<tr><td><a class="Pt P" data-z="Z">|:</a><a class=Pt data-z="Z">“Ἀλληλούϊα.”</a><a class="Pt P" data-z="Z">:|</a><td class=Y rowspan=9>34<tr><td><h2>13</h2><td>Νέαν ἔδειξε κτίσιν    ἐμφανίσας ὁ κτίστης 
    ἡμῖν τοῖς ὑπ’ αὐτοῦ γενομένοις, 
ἐξ ἀσπόρου βλαστήσας γαστρὸς 
    καὶ φυλάξας ταύτην, ὥσπερ ἦν,    ἄφθορον,<tr><th>5<td>ἱνὰ τὸ θαῦμα βλέποντες    ὑμνήσωμεν αὐτὴν βοῶντες· 
“Χαῖρε, τὸ ἄνθος τῆς ἀφθαρσίας· 
    χαῖρε, τὸ στέμμα τῆς ἐγκρατείας· 
χαῖρε, ἀναστάσεως τύπον ἐκλάμπουσα· 
    χαῖρε, τῶν ἀγγέλων τὸν βίον ἐμφαίνουσα·<tr><th>10<td>χαῖρε, δένδρον ἀγλαόκαρπον    ἐξ οὗ τρέφονται πιστοί· 
    χαῖρε, ξύλον εὐσκιόφυλλον,    ὑφ’ οὗ σκέπονται πολλοί· 
χαῖρε, κυοφοροῦσα    λυτρωτὴν αἰχμαλώτοις· 
    χαῖρε, ἀπογεννῶσα    ὁδηγὸν πλανωμένοις· 
χαῖρε, κριτοῦ δικαίου δυσώπησις·<tr><th>15<td>    χαῖρε, πολλῶν πταισμάτων συγχώρησις· 
χαῖρε, στολὴ τῶν γυμνῶν παρρησίας· 
    χαῖρε, στοργὴ πάντα πόθον νικῶσα· 
    <a class="Pt P" data-z="Z">|:</a><a class=Pt data-z="Z">χαῖρε, νύμφη ἀνύμφευτε.”</a><a class="Pt P" data-z="Z">:|</a><tr><td><h2>14</h2><td>Ξένον τόκον ἰδόντες    ξενωθῶμεν τοῦ κόσμου, 
    τὸν νοῦν εἰς οὐρανοὺς μεταθέντες· 
    διὰ τοῦτο γὰρ ὁ ὑψηλὸς 
    ἐπὶ γῆς ἐφάνη ταπεινὸς    ἄνθρωπος,<tr><th>5<td>βουλόμενος ἑλκύσαι    πρὸς τὸ ὕψος τοὺς αὐτῷ βοῶντας· 
<a class="Pt P" data-z="Z">|:</a><a class=Pt data-z="Z">“Ἀλληλούϊα.”</a><a class="Pt P" data-z="Z">:|</a><tr><td><h2>15</h2><td>Ὅλος ἦν ἐν τοῖς κάτω    καὶ τῶν ἄνω οὐδ’ ὅλως 
    ἀπῆν ὁ ἀπερίγραπτος Λόγος· 
συγκατάβασις γὰρ θεϊκή, 
    οὐ μετάβασις δὲ τοπικὴ    γέγονε<tr><th rowspan=2>5<td>καὶ τόκος ἐκ παρθένου    θεολήπτου ἀκουούσης ταῦτα·<tr><td>“Χαῖρε, θεοῦ ἀχωρήτου χώρα· 
    χαῖρε, σεπτοῦ μυστηρίου θύρα· 
χαῖρε, τῶν ἀπίστων ἀμφίβολον ἄκουσμα· 
    χαῖρε, τῶν πιστῶν ἀναμφίβολον καύχημα·<td class=Y rowspan=8>35<tr><th>10<td>χαῖρε, ὄχημα πανάγιον    τοῦ ἐπὶ τῶν Χερουβίμ· 
    χαῖρε, οἴκημα πανάριστον    τοῦ ἐπὶ τῶν Σεραφίμ· 
χαῖρε, ἡ τἀναντία    εἰς ταὐτὸ ἀγαγοῦσα· 
    χαῖρε, ἡ παρθενίαν    καὶ λοχείαν ζευγνῦσα· 
χαῖρε, δι’ ἧς ἐλύθη παράβασις·<tr><th>15<td>    χαῖρε, δι’ ἧς ἠνοίχθη παράδεισος· 
χαῖρε, ἡ κλεὶς τῆς Χριστοῦ βασιλείας· 
    χαῖρε, ἐλπὶς ἀγαθῶν αἰωνίων· 
    <a class="Pt P" data-z="Z">|:</a><a class=Pt data-z="Z">χαῖρε, νύμφη ἀνύμφευτε.”</a><a class="Pt P" data-z="Z">:|</a><tr><td><h2>16</h2><td>Πᾶσα φύσις ἀγγέλων    κατεπλάγη τὸ μέγα 
    τῆς σῆς ἐνανθρωπήσεως ἔργον· 
    τὸν ἀπρόσιτον γὰρ ὡς θεὸν 
    ἐθεώρει πᾶσι προσιτὸν    ἄνθρωπον,<tr><th>5<td>ἡμῖν μὲν συνδιάγοντα,    ἀκούοντα δὲ παρὰ πάντων· 
<a class="Pt P" data-z="Z">|:</a><a class=Pt data-z="Z">“Ἀλληλούϊα.”</a><a class="Pt P" data-z="Z">:|</a><tr><td><h2>17</h2><td>Ῥήτορας πολυφθόγγους    ὡς ἰχθύας ἀφώνους 
    ὁρῶμεν ἐπὶ σοί, θεοτόκε· 
ἀποροῦσι γὰρ λέγειν τὸ πῶς 
    καὶ παρθένος μένεις καὶ τεκεῖν    ἴσχυσας·<tr><th>5<td>ἡμεῖς δὲ τὸ μυστήριον    θαυμάζοντες πιστῶς βοῶμεν· 
“Χαῖρε, σοφίας θεοῦ δοχεῖον· 
    χαῖρε, προνοίας αὐτοῦ ταμεῖον· 
χαῖρε, φιλοσόφους ἀσόφους δεικνύουσα· 
    χαῖρε, τεχνολόγους ἀλόγους ἐλέγχουσα·<tr><th rowspan=2>10<td>χαῖρε, ὅτι ἐμωράνθησαν    οἱ δεινοὶ συζητηταί· 
    χαῖρε, ὅτι ἐμαράνθησαν    οἱ τῶν μύθων ποιηταί·<tr><td>χαῖρε, τῶν Ἀθηναίων    τὰς πλοκὰς διασπῶσα· 
    χαῖρε, τῶν ἁλιέων    τὰς σαγήνας πληροῦσα· 
χαῖρε, βυθοῦ ἀγνοίας ἐξέλκουσα·<td class=Y rowspan=8>36<tr><th>15<td>    χαῖρε, πολλοὺς ἐν γνώσει φωτίζουσα· 
χαῖρε, ὁλκὰς τῶν θελόντων σωθῆναι· 
    χαῖρε, λιμὴν τῶν τοῦ βίου πλωτήρων· 
    <a class="Pt P" data-z="Z">|:</a><a class=Pt data-z="Z">χαῖρε, νύμφη ἀνύμφευτε.”</a><a class="Pt P" data-z="Z">:|</a><tr><td><h2>18</h2><td>Σῶσαι θέλων τὸν κόσμον    ὁ τῶν ὅλων κοσμήτωρ 
    πρὸς τοῦτον αὐτεπάγγελτος ἦλθε· 
    καὶ ποιμὴν ὑπάρχων ὡς θεὸς 
    δι’ ἡμᾶς ἐφάνη καθ’ ἡμᾶς    ὅμοιος·<tr><th>5<td>ὁμοίῳ γὰρ τὸ ὅμοιον    καλέσας ὡς θεὸς ἀκούει· 
<a class="Pt P" data-z="Z">|:</a><a class=Pt data-z="Z">“Ἀλληλούϊα.”</a><a class="Pt P" data-z="Z">:|</a><tr><td><h2>19</h2><td>Τεῖχος εἶ τῶν παρθένων,    θεοτόκε παρθένε, 
    καὶ πάντων τῶν εἰς σὲ προσφευγόντων· 
ὁ γὰρ τοῦ οὐρανοῦ καὶ τῆς γῆς 
    κατεσκεύασέ σε ποιητής,    ἄχραντε,<tr><th>5<td>οἰκήσας ἐν τῇ μήτρᾳ σου    καὶ δείξας προσφωνεῖν σοι πάντας· 
“Χαῖρε, ἡ στήλη τῆς παρθενίας· 
    χαῖρε, ἡ πύλη τῆς σωτηρίας· 
χαῖρε, ἀρχηγὲ νοητῆς ἀναπλάσεως· 
    χαῖρε, χορηγὲ θεϊκῆς ἀγαθότητος·<tr><th>10<td>χαῖρε, σὺ γὰρ ἀνεγέννησας    τοὺς συλληφθέντας αἰσχρῶς· 
    χαῖρε, σὺ γὰρ ἐνουθέτησας    τοὺς συληθέντας τὸν νοῦν· 
χαῖρε, ἡ τὸν φθορέα    τῶν φρενῶν καταργοῦσα· 
    χαῖρε, ἡ τὸν σπορέα    τῆς ἁγνείας τεκοῦσα· 
χαῖρε, παστὰς ἀσπόρου νυμφεύσεως·<tr><th rowspan=2>15<td class=QE>χαῖρε, πιστοὺς κυρίῳ ἁρμόζουσα·<tr><td>χαῖρε, καλὴ κουροτρόφε παρθένων· 
    χαῖρε, ψυχῶν νυμφοστόλε ἁγίων· 
    <a class="Pt P" data-z="Z">|:</a><a class=Pt data-z="Z">χαῖρε, νύμφη ἀνύμφευτε.”</a><a class="Pt P" data-z="Z">:|</a><td class=Y rowspan=8>37<tr><td><h2>20</h2><td>Ὕμνος ἅπας ἡττᾶται    συνεκτείνεσθαι σπεύδων 
    τῷ πλήθει τῶν πολλῶν οἰκτιρμῶν σου· 
    ἰσαρίθμους ψαλμοὺς καὶ ᾠδὰς 
    ἂν προσφέρωμέν σοι, βασιλεῦ    ἅγιε,<tr><th>5<td>οὐδὲν τελοῦμεν ἄξιον,    ὧν δέδωκας τοῖς σοὶ βοῶσιν· 
<a class="Pt P" data-z="Z">|:</a><a class=Pt data-z="Z">“Ἀλληλούϊα.”</a><a class="Pt P" data-z="Z">:|</a><tr><td><h2>21</h2><td>Φωτοδόχον λαμπάδα    τοῖς ἐν σκότει φανεῖσαν 
    ὁρῶμεν τὴν ἁγίαν παρθένον· 
τὸ γὰρ ἄϋλον ἅπτουσα φῶς 
    ὁδηγεῖ πρὸς γνῶσιν θεϊκὴν    ἅπαντας,<tr><th>5<td>αὐγῇ τὸν νοῦν φωτίζουσα,    κραυγῇ δὲ τιμωμένη ταῦτα· 
“Χαῖρε, ἀκτὶς νοητοῦ ἡλίου· 
    χαῖρε, λαμπτὴρ τοῦ ἀδύτου φέγγους· 
χαῖρε, ἀστραπὴ τὰς ψυχὰς καταλάμπουσα· 
    χαῖρε, ὡς βροντὴ τοὺς ἐχθροὺς καταπλήττουσα·<tr><th>10<td>χαῖρε, ὅτι τὸν πολύφωτον    ἀνατέλλεις φωτισμόν· 
    χαῖρε, ὅτι τὸν πολύρρητον    ἀναβλύζεις ποταμόν· 
χαῖρε, τῆς κολυμβήθρας    ζωγραφοῦσα τὸν τύπον· 
    χαῖρε, τῆς ἁμαρτίας    ἀναιροῦσα τὸν ῥύπον· 
χαῖρε, λουτὴρ ἐκπλύνων συνείδησιν·<tr><th>15<td>    χαῖρε, κρατὴρ κιρνῶν ἀγαλλίασιν· 
χαῖρε, ὀσμὴ τῆς Χριστοῦ εὐωδίας· 
    χαῖρε, ζωὴ μυστικῆς εὐωχίας· 
    <a class="Pt P" data-z="Z">|:</a><a class=Pt data-z="Z">χαῖρε, νύμφη ἀνύμφευτε.”</a><a class="Pt P" data-z="Z">:|</a><tr><td rowspan=2><h2>22</h2><td>Χάριν δοῦναι θελήσας    ὀφλημάτων ἀρχαίων 
    ὁ πάντων χρεωλύτης ἀνθρώπων, 
    ἐπεδήμησε δι’ ἑαυτοῦ<tr><td class=QE>πρὸς τοὺς ἀποδήμους τῆς αὑτοῦ    χάριτος·<td class=Y rowspan=8>38<tr><th>5<td>καὶ σχίσας τὸ χειρόγραφον    ἀκούει παρὰ πάντων οὕτως· 
<a class="Pt P" data-z="Z">|:</a><a class=Pt data-z="Z">“Ἀλληλούϊα.”</a><a class="Pt P" data-z="Z">:|</a><tr><td><h2>23</h2><td>Ψάλλοντές σου τὸν τόκον    εὐφημοῦμεν σε πάντες 
    ὡς ἔμψυχον ναόν, θεοτόκε· 
ἐν τῇ σῇ γὰρ οἰκήσας γαστρὶ 
    ὁ κατέχων πάντα τῇ χειρὶ    κύριος<tr><th>5<td>ἡγίασεν, ἐδόξασεν,    ἐδίδαξε βοᾶν σοι πάντας· 
“Χαῖρε, σκηνὴ τοῦ θεοῦ καὶ Λόγου· 
    χαῖρε, ἁγία ἁγίων μείζων· 
χαῖρε, κιβωτὲ χρυσωθεῖσα τῷ πνεύματι· 
    χαῖρε, θησαυρὲ τῆς ζωῆς ἀδαπάνητε·<tr><th>10<td>χαῖρε, τίμιον διάδημα    βασιλέων εὐσεβῶν· 
    χαῖρε, καύχημα σεβάσμιον    ἱερέων εὐλαβῶν· 
χαῖρε, τῆς ἐκκλησίας    ὁ ἀσάλευτος πύργος· 
    χαῖρε, τῆς βασιλείας    τὸ ἀπόρθητον τεῖχος· 
χαῖρε, δι’ ἧς ἐγείρονται τρόπαια·<tr><th>15<td>    χαῖρε, δι’ ἧς ἐχθροὶ καταπίπτουσι· 
χαῖρε, φωτὸς τοῦ ἐμοῦ θεραπεία· 
    χαῖρε ψυχῆς τῆς ἐμῆς προστασία· 
    <a class="Pt P" data-z="Z">|:</a><a class=Pt data-z="Z">χαῖρε, νύμφη ἀνύμφευτε.”</a><a class="Pt P" data-z="Z">:|</a><tr><td><h2>24</h2><td>Ὦ πανύμνητε μήτηρ,    ἡ τεκοῦσα τὸν πάντων 
    ἁγίων ἁγιώτατον Λόγον, 
    δεξαμένη τὴν νῦν προσφοράν, 
    ἀπὸ πάσης ῥῦσαι συμφορᾶς    ἅπαντας<tr><th rowspan=2>5<td>καὶ τῆς μελλούσης λύτρωσαι    κολάσεως τοὺς σοὶ βοῶντας·<tr><td><a class="Pt P" data-z="Z">|:</a><a class=Pt data-z="Z">“Ἀλληλούϊα.”</a><a class="Pt P" data-z="Z">:|</a><td class=Y>39</table>
<script>
var IL = ["Line", "Section"];
document.body.onload=f();
</script>
</body>
</html>
