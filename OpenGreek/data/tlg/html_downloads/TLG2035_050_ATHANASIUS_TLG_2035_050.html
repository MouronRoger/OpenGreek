<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>ATHANASIUS :: Epistula ad Adelphium :: TLG 2035 050</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2035.htm">2035</a> 050&nbsp;:: <strong><a class=CaCo href="2035.htm">ATHANASIUS</a></strong>&nbsp;:: <strong>Epistula ad Adelphium</strong></p>
<p class="AuthorInfo"><a class=CaCo href="2035.htm">ATHANASIUS</a> <a class="CanonEpi">Theol.</a><br />(<a class="CanonGeo">Alexandrinus</a>: <a class="CanonDat">A.D. 4</a>)</p><p class="WorkInfo"><strong>Epistula ad Adelphium</strong></p><p class="CitationStyle">Citation: Volume&nbsp;&mdash; page&nbsp;&mdash; (line)</p>
<tr><td class=qS colspan=3> <tr><td><h3>26</h3>.<h2>1072</h2> <h1>(20t)</h1><td><a class=T>ΤΟΥ ΕΝ ΑΓΙΟΙΣ ΠΑΤΡΟΣ ΗΜΩΝ ΑΘΑΝΑΣΙΟΥ,</a><td class=K rowspan=7><tr><th>21t<td><a class="T Em">ΑΡΧΙΕΠΙΣΚΟΠΟΥ ΑΛΕΞΑΝΔΡΕΙΑΣ,</a><tr><th>22t<td><a class=T>ΕΠΙΣΤΟΛΗ ΠΡΟΣ ΑΔΕΛΦΙΟΝ ΕΠΙΣΚΟΠΟΝ ΚΑΙ ΟΜΟΛΟΓΗΤΗΝ, ΚΑΤΑ ΑΡΕΙΑΝΩΝ.</a><tr><th>27<td>    Ἐντυχόντες τοῖς παρὰ τῆς σῆς θεοσεβείας γρα‐ 
φεῖσι, τὴν μὲν σὴν εἰς Χριστὸν εὐσέβειαν ἀληθῶς ἀπ‐ 
εδεξάμεθα, καὶ τὸν μὲν Θεὸν προηγουμένως ἐδοξάσαμεν,<tr><th>30<td>δεδωκότα σοι τὴν τοιαύτην χάριν, ὥστε καὶ τὴν φρό‐ 
νησιν ἔχειν ὀρθὴν, καὶ μὴ ἀγνοεῖν κατὰ τὸ δυνατὸν 
τὰς μεθοδείας τοῦ διαβόλου· τὴν δὲ τῶν αἱρετικῶν 
κακόνοιαν ἐθαυμάσαμεν, θεωροῦντες πῶς τοσοῦτον 
εἰς ἀσεβείας βάραθρον πεπτώκασιν, ὡς μηκέτι μηδὲ<tr><th>35<td>τὰς αἰσθήσεις σώζειν, ἀλλὰ πανταχόθεν διεφθαρμέ‐ 
νην ἔχειν τὴν διάνοιαν. Τοῦτο δὲ τὸ ἐπιχείρημα δια‐ 
βόλου μέν ἐστιν ὑποβολὴ, τῶν δὲ παρανόμων Ἰου‐ 
δαίων μίμησις. Ὥσπερ γὰρ ἐκεῖνοι, πανταχόθεν 
ἐλεγχόμενοι, προφάσεις ἐπενόουν καθ’ ἑαυτῶν, ἵνα<tr><th>40<td>μόνον τὸν Κύριον ἀρνήσωνται, καὶ τὰ προφητευθέντα 
καθ’ ἑαυτῶν ἐπισπάσωνται· τὸν αὐτὸν τρόπον καὶ 
οὗτοι, θεωροῦντες ἑαυτοὺς πανταχόθεν στηλιτευομέ‐ 
νους, καὶ βλέποντες γενομένην βδελυκτὴν παρὰ 
πᾶσι τὴν αἵρεσιν αὐτῶν, ἐφευρεταὶ γίνονται κακῶν,<tr><th>45<td>ἵνα μὴ, παυόμενοι ταῖς πρὸς τὴν ἀλήθειαν μάχαις,<td class=Y rowspan=11>1072<tr><td><h3>26</h3>.<h2>1073</h2><td>ἀληθῶς Χριστομάχοι διαμείνωσι. Πόθεν γὰρ αὐτοῖς 
ἀνέδυ καὶ τοῦτο τὸ κακόν; Πῶς ὅλως τετολμήκασι 
τὴν καινὴν ταύτην δυσφημίαν φθέγξασθαι κατὰ τοῦ 
Σωτῆρος; ἀλλ’, ὡς ἔοικε, πονηρὸν ὁ ἀσεβὴς, καὶ ἀδό‐<tr><th>5<td>κιμος ὄντως περὶ τὴν πίστιν. Πρότερον γὰρ, ἀρ‐ 
νούμενοι τὴν θεότητα τοῦ μονογενοῦς Υἱοῦ τοῦ Θεοῦ, 
ὑπεκρίνοντο κἂν τὴν ἔνσαρκον αὐτοῦ παρουσίαν ἐπι‐ 
γινώσκειν· νῦν δὲ, κατ’ ὀλίγον ὑποκαταβαίνοντες, 
ἐξέπεσαν καὶ ταύτης αὐτῶν τῆς οἰήσεως, καὶ παντα‐<tr><th>10<td>χόθεν ἄθεοι γεγόνασιν, ὥστε μήτε Θεὸν αὐτὸν ἐπιγι‐ 
νώσκειν, μήθ’ ὅτι ἄνθρωπος γέγονε πιστεύειν. Εἰ 
γὰρ ἐπίστευον, οὐκ ἂν τοιαῦτα ἐφθέγξαντο, οἷα ἔγρα‐ 
ψεν ἡ σὴ θεοσέβεια κατ’ αὐτῶν. 
    Σὺ μὲν οὖν, ἀγαπητὲ καὶ ἀληθῶς ποθεινό‐<tr><th>15<td>τατε, πρέποντα τῇ ἐκκλησιαστικῇ παραδόσει καὶ τῇ 
εἰς τὸν Κύριον εὐσεβείᾳ πεποίηκας, ἐλέγξας, καὶ 
παραινέσας καὶ ἐπιτιμήσας τοῖς τοιούτοις· ἐπειδὴ 
δὲ, παροξυνόμενοι παρὰ τοῦ πατρὸς αὐτῶν τοῦ δια‐ 
βόλου, <span class=Em>οὐκ ἔγνωσαν, οὐδὲ συνῆκαν,</span> κατὰ τὸ γε‐<tr><th>20<td>γραμμένον, ἀλλὰ <span class=Em>ἐν σκότει διαπορεύονται·</span> μαν‐ 
θανέτωσαν παρὰ τῆς σῆς εὐλαβείας, ὡς ἡ τοιαύτη 
αὐτῶν κακόνοια Οὐαλεντίνου καὶ Μαρκίωνος καὶ 
Μανιχαίου ἐστίν· ὧν οἱ μὲν ἀντὶ ἀληθείας δόκη‐ 
σιν εἰσηγήσαντο, οἱ δὲ διαιροῦντες τὰ ἀδιαίρετα ἠρ‐<tr><th>25<td>νήσαντο τὸ, <span class=Em>Ὁ Λόγος σὰρξ ἐγένετο, καὶ ἐσκήνω‐ 
σεν ἐν ἡμῖν.</span> Διὰ τί οὖν, τὰ τούτων φρονοῦντες, 
οὐχὶ καὶ τῶν ὀνομάτων αὐτῶν γίνονται κληρονόμοι; 
Εὔλογον γὰρ ὧν τὴν κακοδοξίαν ἔχουσι, τούτων ἔχειν 
καὶ τὰ ὀνόματα, ἵνα λοιπὸν Οὐαλεντινιανοὶ καὶ<tr><th>30<td>Μαρκιωνισταὶ καὶ Μανιχαῖοι καλῶνται. Τάχα κἂν 
οὕτως διὰ τὴν τῶν ὀνομάτων δυσωδίαν αἰσχυνόμενοι 
κατανοῆσαι δυνηθῶσιν, εἰς ὅσον βάθος ἀσεβείας πε‐ 
πτώκασι. Καὶ ἦν μὲν δίκαιον μηκέτι τούτοις ἀποκρί‐ 
νασθαι, κατὰ τὴν παραίνεσιν τὴν ἀποστολικήν· <span class=Em>Αἱ‐</span><tr><th>35<td><span class=Em>ρετικὸν ἄνθρωπον μετὰ μίαν καὶ δευτέραν νου‐ 
θεσίαν παραιτοῦ, εἰδὼς, ὅτι ἐξέστραπται ὁ τοιοῦ‐ 
τος, καὶ ἁμαρτάνει ὢν αὐτοκατάκριτος·</span> μάλιστα 
ὅτι καὶ ὁ προφήτης περὶ τῶν τοιούτων φησίν· 
<span class=Em>Ὁ μωρὸς μωρὰ λαλήσει, καὶ ἡ καρδία αὐτοῦ μά‐</span><tr><th>40<td><span class=Em>ταια νοήσει·</span> ἐπειδὴ δὲ κατὰ τὸν ἡγούμενον αὐ‐ 
τῶν περιέρχονται καὶ αὐτοὶ, ὡς λέοντες, ζητοῦντες 
τίνα καταπίωσι τῶν ἀκεραίων· τούτου ἕνεκεν ἀναγ‐ 
καῖον γέγονεν ἡμῖν τῇ σῇ εὐλαβείᾳ ἀντιγράψαι, ἵνα, 
πάλιν διὰ τῆς σῆς νουθεσίας μαθόντες οἱ ἀδελφοὶ, καταγινώσκωσιν ἐπὶ πλεῖον τῆς ἐκείνων ματαιολογίας.<tr><th rowspan=2>45<td>    Οὐ κτίσμα προσκυνοῦμεν· μὴ γένοιτο! Ἐθνι‐ 
κῶν γὰρ καὶ Ἀρειανῶν ἡ τοιαύτη πλάνη· ἀλλὰ τὸν 
Κύριον τῆς κτίσεως σαρκωθέντα τὸν τοῦ Θεοῦ Λόγον<tr><td>προσκυνοῦμεν. Εἰ γὰρ καὶ ἡ σὰρξ αὐτὴ καθ’<td class=Y rowspan=11>1074<tr><td><h3>26</h3>.<h2>1076</h2><td>ἑαυτὴν μέρος ἐστὶ τῶν κτισμάτων, ἀλλὰ Θεοῦ γέγο‐ 
νε σῶμα. Καὶ οὔτε τὸ τοιοῦτον σῶμα καθ’ ἑαυτὸ διαι‐ 
ροῦντες ἀπὸ τοῦ Λόγου προσκυνοῦμεν· οὔτε τὸν 
Λόγον προσκυνῆσαι θέλοντες, μακρύνομεν αὐτὸν ἀπὸ<tr><th>5<td>τῆς σαρκός· ἀλλ’ εἰδότες, καθὰ προείπομεν, τὸ, <span class=Em>Ὁ 
Λόγος σὰρξ ἐγένετο,</span> τοῦτον καὶ ἐν σαρκὶ γενόμε‐ 
νον, ἐπιγινώσκομεν Θεόν. Τίς τοιγαροῦν οὕτως ἄφρων 
ἐστὶν, ὡς λέγειν τῷ Κυρίῳ· Ἀπόστα ἀπὸ τοῦ 
σώματος, ἵνα σε προσκυνήσω; Ἢ τίς οὕτως ἀσεβής<tr><th>10<td>ἐστιν, ὡς μετὰ τῶν ἀφρόνων Ἰουδαίων διὰ τὸ σῶμα 
λέγειν αὐτῷ· <span class=Em>Διὰ τί σὺ, ἄνθρωπος ὢν, ποιεῖς 
σεαυτὸν Θεόν;</span> Ἀλλ’ οὐ τοιοῦτος ὁ λεπρός· προσ‐ 
εκύνει γὰρ τὸν Θεὸν ἐν σώματι ὄντα, καὶ ἐγί‐ 
νωσκεν, ὅτι Θεὸς ἦν, λέγων· <span class=Em>Κύριε, ἐὰν θέλῃς, δύ‐</span><tr><th>15<td><span class=Em>νασαί με καθαρίσαι.</span> Καὶ οὔτε διὰ τὴν σάρκα ἐνό‐ 
μισε κτίσμα τὸν τοῦ Θεοῦ Λόγον· οὔτε διὰ τὸ εἶναι 
τὸν Λόγον δημιουργὸν πάσης κτίσεως, ἐξουθένει 
τὴν σάρκα, ἣν ἐνδεδυμένος ἦν· ἀλλ’ ὡς ἐν κτιστῷ 
ναῷ τὸν κτίστην τοῦ παντὸς προσεκύνει, καὶ ἐκαθαρί‐<tr><th>20<td>ζετο. Οὕτως καὶ ἡ αἱμοῤῥοοῦσα γυνὴ, πιστεύσασα καὶ 
μόνον ἁψαμένη τοῦ κρασπέδου, ἰάθη· καὶ ἡ μὲν θά‐ 
λαττα ἐπαφρίζουσα τοῖς κύμασιν ἤκουσε τοῦ σαρκω‐ 
θέντος Λόγου, καὶ πέπαυται τοῦ χειμῶνος· ὁ δὲ ἐκ 
γενετῆς τυφλὸς, πτύσματι τῆς σαρκὸς τεθερά‐<tr><th>25<td>πευται παρὰ τοῦ Λόγου. Καὶ τό γε μεῖζον καὶ πα‐ 
ραδοξότερον (ἴσως γὰρ τοῦτο καὶ τοὺς ἀσεβεστάτους 
ἐσκανδάλισε), καὶ ἐπ’ αὐτοῦ τοῦ σταυροῦ κρεμαμέ‐ 
νου τοῦ Κυρίου (αὐτοῦ γὰρ ἦν τὸ σῶμα, καὶ ἐν αὐτῷ 
ἦν ὁ Λόγος), ὁ μὲν ἥλιος ἐσκοτίσθη, ἡ δὲ γῆ ἐτρόμα‐<tr><th>30<td>σεν, αἱ πέτραι ἐσχίσθησαν, καὶ τὸ καταπέτασμα 
τοῦ ναοῦ ἐσχίσθη, καὶ πολλὰ σώματα τῶν κεκοιμη‐ 
μένων ἁγίων ἀνέστη. 
    Ταῦτα δὲ γέγονε, καὶ οὐδεὶς, ὥσπερ νῦν οἱ 
Ἀρειανοὶ τολμῶσι, διελογίσατο, εἰ δεῖ σαρκωθέντι<tr><th>35<td>τῷ Λόγῳ πείθεσθαι· ἀλλὰ καὶ ἄνθρωπον βλέποντες, 
ἐπεγίνωσκον αὐτὸν ὄντα δημιουργὸν αὐτῶν· καὶ ἀν‐ 
θρωπίνης φωνῆς ἀκούοντες, οὐ διὰ τὸ ἀνθρώπι‐ 
νον ἔλεγον, ὅτι ὁ Λόγος κτίσμα ἐστίν· ἀλλὰ καὶ μᾶλ‐ 
λον ἔτρεμον, καὶ οὐδὲν ἧττον ἐγίνωσκον, ἢ ὅτι ἐκ ναοῦ<tr><th>40<td>ἁγίου ἐφθέγγετο. Πῶς τοίνυν οἱ ἀσεβεῖς οὐ φοβοῦνται 
μὴ, <span class=Em>καθὼς οὐκ ἐδοκίμασαν τὸν Θεὸν ἔχειν ἐν 
ἐπιγνώσει,</span> παραδοθῶσιν <span class=Em>εἰς ἀδόκιμον νοῦν, ποιεῖν 
τὰ μὴ καθήκοντα;</span> Οὐ γὰρ κτίσματι ἡ κτίσις προσ‐ 
κυνεῖ· οὐδὲ πάλιν διὰ τὴν σάρκα παρῃτεῖτο τὸν Κύ‐<tr><th rowspan=2>45<td>ριον ἑαυτῆς προσκυνεῖν, ἀλλὰ τὸν ἑαυτῆς δημιουργὸν 
ἔβλεπεν ἐν σώματι· καὶ ἐν τῷ ὀνόματι Ἰησοῦ Χριστοῦ<tr><td>πᾶν γόνυ ἔκαμπτε, καὶ κάμψει δὲ, ἐπουρανίων<td class=Y rowspan=13>1076<tr><td><h3>26</h3>.<h2>1077</h2><td>καὶ ἐπιγείων, καὶ καταχθονίων, καὶ πᾶσα γλῶσσα 
ἐξομολογήσεται, κἂν τοῖς Ἀρειανοῖς μὴ δοκῇ, ὅτι 
Κύριος Ἰησοῦς Χριστὸς εἰς δόξαν Θεοῦ Πατρός. Οὐ 
γὰρ ἀδοξίαν ἤνεγκεν ἡ σὰρξ τῷ Λόγῳ· μὴ γένοιτο!<tr><th>5<td>ἀλλὰ μᾶλλον αὕτη δεδόξασται παρ’ αὐτοῦ. Οὐδὲ, 
ἐπειδὴ δούλου μορφὴν ἀνέλαβεν ὁ ἐν μορφῇ Θεοῦ 
ὑπάρχων Υἱὸς, ἠλαττώθη τῆς θεότητος· ἀλλὰ μᾶλλον 
αὐτὸς ἐλευθερωτὴς πάσης σαρκὸς καὶ πάσης κτίσεως 
γέγονε. Καὶ εἰ ὁ Θεὸς δὲ ἀπέστειλε τὸν Υἱὸν αὐτοῦ<tr><th>10<td>γεννώμενον ἐκ γυναικὸς, οὐκ αἰσχύνην ἡμῖν ἐπάγει 
τὸ πρᾶγμα, ἀλλὰ μᾶλλον εὐδοξίαν καὶ μεγάλην χάριν. 
Γέγονε γὰρ ἄνθρωπος, ἵν’ ἡμᾶς ἐν ἑαυτῷ θεοποιήσῃ· 
καὶ γέγονεν ἐκ γυναικὸς, καὶ γεγέννηται ἐκ Παρθέ‐ 
νου, ἵνα τὴν ἡμῶν πλανηθεῖσαν γέννησιν εἰς ἑαυτὸν<tr><th>15<td>μετενέγκῃ, καὶ γενώμεθα λοιπὸν γένος ἅγιον, καὶ 
κοινωνοὶ θείας φύσεως, ὡς ἔγραψεν ὁ μακάριος Πέ‐ 
τρος· <span class=Em>Καὶ τὸ ἀδύνατον δὲ τοῦ νόμου, ἐν ᾧ ἠσθέ‐ 
νει διὰ τῆς σαρκὸς, ὁ Θεὸς τὸν ἑαυτοῦ Υἱὸν 
πέμψας ἐν ὁμοιώματι σαρκὸς ἁμαρτίας, καὶ περὶ</span><tr><th>20<td><span class=Em>ἁμαρτίας κατέκρινε τὴν ἁμαρτίαν ἐν τῇ σαρκί.</span><tr><th>22<td>    Τὴν τοίνυν προσληφθεῖσαν ὑπὸ τοῦ Λόγου σάρ‐ 
κα, ἐπὶ τῷ πάντας ἀνθρώπους ἐλευθερῶσαι, καὶ 
πάντας ἐκ νεκρῶν ἀναστῆσαι, καὶ ἁμαρτίας λυ‐<tr><th>25<td>τρώσασθαι, πῶς οἱ ταύτην ἐξουδενοῦντες, ἢ οἱ διὰ 
ταύτην κατηγοροῦντες τοῦ Υἱοῦ τοῦ Θεοῦ ὡς ποιήμα‐ 
τος ἢ κτίσματος, οὐκ ἀχάριστοι φαίνονται, καὶ 
παντός εἰσι μίσους ἄξιοι; Μόνον γὰρ οὐχὶ βοῶσι τῷ 
Θεῷ λέγοντες· Μὴ πέμψῃς σου τὸν Υἱὸν τὸν μονογενῆ<tr><th>30<td>ἐν σαρκί· μὴ ποιήσῃς αὐτὸν ἐκ Παρθένου σάρκα 
λαβεῖν, ἵνα μὴ λυτρώσηται ἡμᾶς τοῦ θανάτου καὶ τῆς 
ἁμαρτίας. Οὐ θέλομεν αὐτὸν ἐν σώματι γενέσθαι, 
ἵνα μὴ τὸν ὑπὲρ ἡμῶν ἀναδέξηται θάνατον· οὐ βου‐ 
λόμεθα τὸν Λόγον σάρκα γενέσθαι, ἵνα μὴ ἐν ταύ‐<tr><th>35<td>τῃ μεσίτης ἡμῶν γένηται τῆς πρὸς σὲ προσόδου 
καὶ τὰς ἐν οὐρανοῖς οἰκήσωμεν μονάς. Κλεισθήτωσαν 
αἱ πύλαι τῶν οὐρανῶν, ἵνα μὴ διὰ τοῦ καταπετάσμα‐ 
τος τῆς σαρκὸς αὐτοῦ τὴν ἐν οὐρανοῖς ἡμῖν ὁδὸν 
ἐγκαινίσῃ ὁ σὸς Λόγος. Αὗται μὲν αἱ ἐκείνων φω‐<tr><th>40<td>ναὶ μετὰ διαβολικῆς τόλμης εἰσὶ προφερόμεναι, δι’ 
ἧς ἐπενόησαν ἑαυτοῖς κακονοίας· οἱ γὰρ μὴ θέλοντες 
σάρκα γενόμενον τὸν Λόγον προσκυνεῖν, ἀχαριστοῦσι 
τῇ ἐνανθρωπήσει αὐτοῦ· καὶ οἱ διαιροῦντες τὸν Λόγον 
ἀπὸ τῆς σαρκὸς οὐδὲ μίαν λύτρωσιν τῆς ἁμαρτίας<tr><th>45<td>γενέσθαι, οὐδὲ κατάλυσιν τοῦ θανάτου νομίζουσι. Ποῦ 
δὲ ὅλως οἱ ἀσεβεῖς καὶ καθ’ ἑαυτὴν εὑρήσουσι τὴν 
σάρκα, ἣν ἔλαβεν ὁ Σωτὴρ, ἵνα καὶ τολμῶσι λέγειν· 
Οὐ προσκυνοῦμεν ἡμεῖς τὸν Κύριον μετὰ τῆς σαρκός· 
ἀλλὰ διαιροῦμεν τὸ σῶμα, καὶ μόνῳ τούτῳ λατρεύο‐<tr><td rowspan=2><h3>26</h3>.<h2>1077</h2> <h1>(50)</h1><td>μεν; Ὁ μὲν οὖν μακάριος Στέφανος ἐν οὐρανοῖς εἶδε 
τὸν Κύριον ἐκ δεξιῶν ἑστῶτα· οἱ δὲ ἄγγελοι ἔλεγον<tr><td>τοῖς μαθηταῖς· <span class=Em>Οὕτως ἐλεύσεται ὃν τρόπον ἐθεά‐</span><td class=Y rowspan=12>1078<tr><td><h3>26</h3>.<h2>1080</h2><td><span class=Em>σασθε αὐτὸν πορευόμενον εἰς τὸν οὐρανόν.</span> Καὶ 
αὐτὸς δὲ ὁ Κύριος εἴρηκε, προσφωνῶν τῷ Πατρί· 
<span class=Em>Θέλω, ὅπου εἰμὶ ἐγὼ, ἵνα καὶ αὐτοὶ πάντοτε μετ’ 
ἐμοῦ ὦσι.</span> Καὶ ὅλως, εἰ ἀδιαίρετός ἐστιν ἡ σὰρξ ἀπὸ<tr><th>5<td>τοῦ Λόγου, πῶς οὐκ ἀνάγκη τούτους ἀποθέσθαι τὴν 
πλάνην, καὶ προσκυνεῖν λοιπὸν τὸν Πατέρα ἐν τῷ 
ὀνόματι τοῦ Κυρίου ἡμῶν Ἰησοῦ Χριστοῦ· ἢ, μὴ προσκυνοῦντας, μηδὲ λατρεύοντας τῷ ἐν σαρκὶ γε‐ 
νομένῳ Λόγῳ, πανταχόθεν ἐκβάλλεσθαι, καὶ μηκέτι Χριστιανοὺς, ἀλλ’ ἢ ἐθνικοὺς, ἢ μετὰ τῶν Ἰουδαίων 
συναριθμεῖσθαι;<tr><th>10<td>    Ἐκείνων μὲν οὖν, καθὰ προείπομεν, ἡ τοιαύτη 
μανία καὶ τόλμα· ἡμῶν δὲ ἡ πίστις ἐστὶν ὀρθὴ, 
καὶ ἐκ διδασκαλίας ἀποστολικῆς ὁρμωμένη καὶ πα‐ 
ραδόσεως τῶν Πατέρων, βεβαιουμένη ἔκ τε Νέας καὶ 
Παλαιᾶς Διαθήκης, τῶν μὲν προφητῶν λεγόντων·<tr><th>15<td><span class=Em>Ἀπόστειλον τὸν Λόγον σου καὶ τὴν ἀλήθειάν 
σου·</span> καὶ, <span class=Em>Ἰδοὺ ἡ Παρθένος ἐν γαστρὶ ἕξει καὶ 
τέξεται Υἱὸν, καὶ καλέσουσι τὸ ὄνομα αὐτοῦ 
Ἐμμανουὴλ, ὅ ἐστι μεθερμηνευόμενον, Μεθ’ ἡμῶν 
ὁ Θεός.</span> Τί δὲ τοῦτό ἐστιν ἢ Θεὸν ἐν σαρκὶ γεγε‐<tr><th>20<td>νῆσθαι; Ἡ δὲ ἀποστολικὴ παράδοσις διδάσκει, τοῦ 
μὲν μακαρίου Πέτρου λέγοντος· <span class=Em>Χριστοῦ οὖν 
ὑπὲρ ἡμῶν παθόντος σαρκί·</span> τοῦ δὲ Παύλου γρά‐ 
φοντος· <span class=Em>Προσδεχόμενοι τὴν μακαρίαν ἐλπίδα, καὶ 
ἐπιφάνειαν τῆς δόξης τοῦ μεγάλου Θεοῦ καὶ Σω‐</span><tr><th>25<td><span class=Em>τῆρος ἡμῶν Ἰησοῦ Χριστοῦ, ὃς ἔδωκεν ἑαυτὸν 
ὑπὲρ ἡμῶν, ἵνα λυτρώσηται ἡμᾶς ἀπὸ πάσης 
ἁμαρτίας, καὶ καθαρίσῃ ἑαυτῷ λαὸν περιούσιον, 
καὶ ζηλωτὴν καλῶν ἔργων.</span> Πῶς οὖν δέδωκεν αὐ‐ 
τὸν ὑπὲρ ἡμῶν, εἰ μὴ σάρκα φορέσας ἦν; ταύτην<tr><th>30<td>γὰρ προσενέγκας, ἑαυτὸν ὑπὲρ ἡμῶν δέδωκεν, 
ἵν’, ἐν ἐκείνῃ τὸν θάνατον ἀναδεξάμενος, καταργήσῃ 
τὸν τὸ κράτος ἔχοντα τοῦ θανάτου διάβολον. Διὸ καὶ 
πάντοτε εὐχαριστοῦμεν ἐν τῷ ὀνόματι Ἰησοῦ Χριστοῦ· 
καὶ οὐκ ἀθετοῦμεν τὴν δι’ αὐτοῦ γενομένην χάριν εἰς<tr><th>35<td>ἡμᾶς. Ἡ γὰρ ἔνσαρκος παρουσία τοῦ Σωτῆρος θανά‐ 
του λύτρον καὶ κτίσεως πάσης σωτηρία γέγονεν. 
Ὥστε, ἀγαπητὲ καὶ ποθεινότατε, οἱ μὲν ἀγαπῶν‐ 
τες τὸν Κύριον ὑπομιμνησκέσθωσαν ἐκ τούτων· οἱ 
δὲ τὸν Ἰούδα τρόπον μιμησάμενοι, καὶ καταλιπόντες<tr><th>40<td>τὸν Κύριον, ἵνα μετὰ τοῦ Καϊάφα γένωνται, με‐ 
ταπαιδευέσθωσαν ἐν τούτοις, ἐὰν ἄρα θελήσωσιν, ἐὰν 
ἄρα αἰσχυνθῶσι. Καὶ γινωσκέτωσαν, ὅτι, τὸν Κύριον 
ἐν σαρκὶ προσκυνοῦντες, οὐ κτίσματι προσκυνοῦμεν, ἀλλὰ τὸν κτίστην ἐνδυσάμενον τὸ κτιστὸν σῶμα, καθὰ 
προείπομεν.<tr><th>45<td>    Ἐβουλόμεθα δὲ τὴν σὴν εὐλάβειαν πυθέσθαι παρ’ 
αὐτῶν τοῦτο· ἡνίκα ὁ Ἰσραὴλ ἐκελεύετο ἀνέρχεσθαι 
εἰς τὴν Ἱερουσαλὴμ προσκυνεῖν ἐν τῷ ναῷ Κυρίου, 
ἔνθα ἡ κιβωτὸς καὶ ὑπεράνω ταύτης τὰ χερουβὶμ τῆς 
δόξης κατασκιάζοντα τὸ ἱλαστήριον, καλῶς ἐποίουν ἢ<tr><td rowspan=2><h3>26</h3>.<h2>1080</h2> <h1>(50)</h1><td>τοὐναντίον; Εἰ μὲν οὖν φαύλως ἔπραττον, πῶς οἱ τοῦ 
νόμου τούτου κατολιγωροῦντες ὑπὸ ἐπιτιμίαν ἐγίνον‐ 
το; Γέγραπται γάρ· <span class=Em>Ὃς ἐὰν ἐξουθενήσῃ καὶ μὴ</span><tr><td><span class=Em>ἀναβῇ, ἐξολοθρευθήσεται ἐκ τοῦ λαοῦ·</span> εἰ δὲ καλῶς<td class=Y rowspan=11>1080<tr><td><h3>26</h3>.<h2>1081</h2><td>ἔπραττον, καὶ ἐν τούτῳ εὐάρεστοι τῷ Θεῷ ἐγί‐ 
νοντο· πῶς οὐκ ἀπολωλέναι πολλάκις εἰσὶν ἄξιοι οἱ 
μιαροὶ καὶ πάσης αἱρέσεως αἴσχιστοι Ἀρειανοὶ, ὅτι, 
τὸν πάλαι λαὸν ἀποδεχόμενοι διὰ τὴν πρὸς τὸν ναὸν<tr><th>5<td>τιμὴν, οὐ βούλονται τὸν Κύριον ἐν σαρκὶ, ὡς ἐν ναῷ 
ὄντα, προσκυνεῖν; Καίτοι ὁ πάλαι ναὸς ἐκ λίθων ἦν 
καὶ χρυσοῦ κατασκευασθεὶς, ὡς σκιά· ἐλθούσης δὲ 
τῆς ἀληθείας, πέπαυται λοιπὸν ὁ τύπος, καὶ οὐκ 
ἔμεινε, κατὰ τὴν Κυριακὴν φωνὴν, λίθος ἐπὶ λίθον ἐν<tr><th>10<td>αὐτῷ, ὃς οὐ κατελύθη. Καὶ οὔτε, τὸν ναὸν βλέποντες 
ἐκ λίθων, ἐνόμιζον καὶ τὸν ἐν αὐτῷ ναῷ λαλοῦντα 
Κύριον εἶναι κτίσμα, οὔτε, τὸν ναὸν ἐξουθενοῦντες, 
ἀπερχόμενοι μακρὰν προσεκύνουν· ἀλλ’ εἰς αὐτὸν 
ἐρχόμενοι νομίμως ἐλάτρευον τῷ Θεῷ ἀπὸ τοῦ ναοῦ<tr><th>15<td>χρηματίζοντι. Τούτου δὲ οὕτως γενομένου, πῶς τὸ 
σῶμα τοῦ Κυρίου, τὸ πανάγιον καὶ πάνσεπτον 
ἀληθῶς, ὑπὸ μὲν τοῦ ἀρχαγγέλου Γαβριὴλ εὐαγγε‐ 
λισθὲν, ὑπὸ δὲ τοῦ ἁγίου Πνεύματος πλασθὲν, καὶ 
τοῦ Λόγου γεγονὸς ἔνδυμα, οὐ προσκυνητόν;<tr><th>20<td>Χεῖρα γοῦν σωματικὴν ἐκτείνας ὁ Λόγος, ἤγειρε τὴν 
πυρέσσουσαν· καὶ φωνὴν ἀνθρωπίνην ἀφεὶς, ἤγειρε 
τὸν Λάζαρον ἐκ νεκρῶν· καὶ πάλιν τὰς χεῖρας 
ἐκτείνας ἐπὶ τοῦ σταυροῦ, τὸν μὲν ἄρχοντα τῆς ἐξου‐ 
σίας τοῦ ἀέρος, τοῦ νῦν ἐνεργοῦντος ἐν τοῖς υἱοῖς<tr><th>25<td>τῆς ἀπειθείας, κατέβαλε, τὴν δὲ ὁδὸν ἡμῖν ἐν τοῖς 
οὐρανοῖς καθαρὰν ἐποίει. 
    Οὐκοῦν ὁ τὸν ναὸν ἀτιμάζων, ἀτιμάζει τὸν 
ἐν τῷ ναῷ Κύριον· καὶ ὁ διαιρῶν τὸν Λόγον ἀπὸ τοῦ 
σώματος, ἀθετεῖ τὴν χάριν τὴν δοθεῖσαν ἡμῖν ἐν αὐ‐<tr><th>30<td>τῷ. Καὶ ἀσεβέστατοι δὲ Ἀρειομανῖται μὴ, ἐπειδὴ 
τὸ σῶμα κτιστόν ἐστι, νομιζέτωσαν καὶ τὸν Λόγον 
εἶναι κτίσμα, μηδὲ διὰ τὸ μὴ εἶναι τὸν Λόγον κτίσμα, 
διαβαλλέτωσαν τὸ σῶμα αὐτοῦ. Θαυμάσαι γάρ ἐστιν 
αὐτῶν τὴν κακόνοιαν, ὅτι καὶ πάντα κυκῶσι καὶ<tr><th>35<td>φύρουσι, καὶ προφάσεις ἐφευρίσκουσιν, ἵνα μόνον 
τὸν κτίστην τοῖς κτίσμασι συναριθμήσωσιν. Ἀλλ’ 
ἀκουέτωσαν· Εἰ κτίσμα ἦν ὁ Λόγος, οὐ προσελάμ‐ 
βανε τὸ κτιστὸν σῶμα, ἵνα αὐτὸ ζωοποιήσῃ. Ποία γὰρ 
τοῖς κτίσμασι παρὰ κτίσματος ἔσται βοήθεια, δεομέ‐<tr><th>40<td>νου καὶ αὐτοῦ σωτηρίας; Ἀλλ’ ἐπειδὴ, κτίστης 
ὢν ὁ Λόγος, αὐτὸς δημιουργὸς γέγονε τῶν κτι‐ 
σμάτων· διὰ τοῦτο καὶ ἐπὶ συντελείᾳ τῶν αἰώνων τὸ 
κτιστὸν αὐτὸς ἐνεδύσατο, ἵνα πάλιν αὐτὸς, ὡς 
κτίστης, ἀνακαινίσῃ, καὶ ἀνακτῆσαι τοῦτο δυνηθῇ.<tr><th rowspan=2>45<td>Κτίσμα δὲ ὑπὸ κτίσματος οὐκ ἄν ποτε σωθῇ, ὥσπερ<tr><td>οὐδὲ ὑπὸ κτίσματος ἐκτίσθησαν τὰ κτίσματα, εἰ μὴ<td class=Y rowspan=7>1082<tr><td><h3>26</h3>.<h2>1084</h2><td>κτίστης ἦν ὁ Λόγος. Ὅθεν μὴ καταψευδέσθωσαν τῶν 
θείων Γραφῶν, μηδὲ σκανδαλιζέτωσαν τοὺς ἀκεραίους 
τῶν ἀδελφῶν· ἀλλ’ εἰ μὲν βούλωνται, μεταγι‐ 
νωσκέτωσαν καὶ αὐτοὶ, καὶ μηκέτι τῇ κτίσει λατρευέ‐<tr><th>5<td>τωσαν παρὰ τὸν κτίσαντα τὰ πάντα Θεόν· ἐὰν δὲ ταῖς 
ἀσεβείαις αὐτῶν ἐμμένειν ἐθέλωσι, μόνοι τούτων ἐμφο‐ 
ρείσθωσαν, καὶ τριζέτωσαν τοὺς ὀδόντας κατὰ τὸν 
πατέρα αὐτῶν τὸν διάβολον, ὅτι ἡ πίστις τῆς 
καθολικῆς Ἐκκλησίας, κτίστην οἶδε τὸν τοῦ Θεοῦ Λό‐<tr><th>10<td>γον καὶ δημιουργὸν τῶν ἁπάντων, καὶ οἴδαμεν, ὅτι 
<span class=Em>Ἐν ἀρχῇ</span> μὲν <span class=Em>ἦν ὁ Λόγος, καὶ ὁ Λόγος ἦν πρὸς 
τὸν Θεόν·</span> γενόμενον δὲ αὐτὸν καὶ ἄνθρωπον διὰ τὴν 
ἡμετέραν σωτηρίαν προσκυνοῦμεν, οὐχ ὡς ἴσον ἐν 
ἴσῳ γενόμενον τῷ σώματι, ἀλλ’ ὡς Δεσπότην προσλα‐<tr><th>15<td>βόντα τὴν τοῦ δούλου μορφὴν, καὶ δημιουργὸν καὶ 
κτίστην ἐν κτίσματι γινόμενον, ἵν’, ἐν αὐτῷ τὰ 
πάντα ἐλευθερώσας, τὸν κόσμον προσαγάγῃ τῷ Πα‐ 
τρὶ, καὶ εἰρηνοποιήσῃ τὰ πάντα, τὰ ἐν οὐρανοῖς καὶ 
τὰ ἐπὶ τῆς γῆς. Οὕτω γὰρ καὶ τὴν πατρικὴν αὐ‐<tr><th>20<td>τοῦ θεότητα ἐπιγινώσκομεν, καὶ τὴν ἔνσαρκον αὐ‐ 
τοῦ παρουσίαν προσκυνοῦμεν, κἂν Ἀρειομανῖται 
διαῤῥηγνύωσιν ἑαυτούς. Προσαγόρευε πάντας τοὺς 
ἀγαπῶντας τὸν Κύριον ἡμῶν Ἰησοῦν Χριστόν. Ἐῤ‐ 
ῥῶσθαί σε καὶ μνημονεύειν ἡμῶν τῷ Κυρίῳ εὐχόμεθα,<tr><th rowspan=2>25<td>ἀγαπητὲ καὶ ὡς ἀληθῶς ποθεινότατε, ἐὰν χρεία ᾖ<tr><td>ἀναγνωσθῆναι ταῦτα Ἱερακᾷ τῷ πρεσβυτέρῳ.<td class=Y>1084</table>
<script>
var IL = ["Line", "Page", "Volume"];
document.body.onload=f();
</script>
</body>
</html>
