<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>SEPTUAGINTA :: Sapientia Salomonis :: TLG 0527 033</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0527.htm">0527</a> 033&nbsp;:: <strong><a class=CaCo href="0527.htm"><em>SEPTUAGINTA</em></a></strong>&nbsp;:: <strong>Sapientia Salomonis</strong></p>
<p class="AuthorInfo"><a class=CaCo href="0527.htm"><em>SEPTUAGINTA</em></a> <a class="CanonEpi">Relig.</a>, <span class="CanonSyn">vel <em>Vetus Testamentum</em></span><br />(<a class="CanonDat">Varia</a>)</p><p class="WorkInfo"><strong>Sapientia Salomonis</strong></p><p class="EditionInfo"><a class=CaE>Source: Rahlfs, A. (ed.), <em>Septuaginta, </em>vol. 2, 9th edn. Stuttgart: Württembergische Bibelanstalt, 1935 (repr. 1971): 345–376.</a></p><p class="CitationStyle">Citation: Chapter&nbsp;&mdash; section&nbsp;&mdash; (line)</p>
<tr><td class=qS colspan=3> <tr><tr><td><h6>Sap</h6>. <h3>t</h3> <h2>1</h2><td class=Qk><a class="T Xp">ΣΟΦΙΑ ΣΑΛΩΜΩΝΟΣ</a><td class=K rowspan=10><tr><td><h6>Sap</h6>. <h3>1</h3>.<h2>1</h2><td>    Ἀγαπήσατε δικαιοσύνην, οἱ κρίνοντες τὴν γῆν, 
φρονήσατε περὶ τοῦ κυρίου ἐν ἀγαθότητι 
καὶ ἐν ἁπλότητι καρδίας ζητήσατε αὐτόν.<tr><td><h6>Sap</h6>. <h3>1</h3>.<h2>2</h2><td>ὅτι εὑρίσκεται τοῖς μὴ πειράζουσιν αὐτόν, 
ἐμφανίζεται δὲ τοῖς μὴ ἀπιστοῦσιν αὐτῷ.<tr><td><h6>Sap</h6>. <h3>1</h3>.<h2>3</h2><td>σκολιοὶ γὰρ λογισμοὶ χωρίζουσιν ἀπὸ θεοῦ, 
δοκιμαζομένη τε ἡ δύναμις ἐλέγχει τοὺς ἄφρονας.<tr><td><h6>Sap</h6>. <h3>1</h3>.<h2>4</h2><td>ὅτι εἰς κακότεχνον ψυχὴν οὐκ εἰσελεύσεται σοφία 
οὐδὲ κατοικήσει ἐν σώματι κατάχρεῳ ἁμαρτίας.<tr><td><h6>Sap</h6>. <h3>1</h3>.<h2>5</h2><td>ἅγιον γὰρ πνεῦμα παιδείας φεύξεται δόλον 
καὶ ἀπαναστήσεται ἀπὸ λογισμῶν ἀσυνέτων 
καὶ ἐλεγχθήσεται ἐπελθούσης ἀδικίας.<tr><td><h6>Sap</h6>. <h3>1</h3>.<h2>6</h2><td>φιλάνθρωπον γὰρ πνεῦμα σοφία 
καὶ οὐκ ἀθῳώσει βλάσφημον ἀπὸ χειλέων αὐτοῦ· 
ὅτι τῶν νεφρῶν αὐτοῦ μάρτυς ὁ θεὸς 
καὶ τῆς καρδίας αὐτοῦ ἐπίσκοπος ἀληθὴς<tr><th>5<td>καὶ τῆς γλώσσης ἀκουστής.<tr><td><h6>Sap</h6>. <h3>1</h3>.<h2>7</h2><td>ὅτι πνεῦμα κυρίου πεπλήρωκεν τὴν οἰκουμένην, 
καὶ τὸ συνέχον τὰ πάντα γνῶσιν ἔχει φωνῆς.<tr><td><h6>Sap</h6>. <h3>1</h3>.<h2>8</h2><td>διὰ τοῦτο φθεγγόμενος ἄδικα οὐδεὶς μὴ λάθῃ, 
οὐδὲ μὴ παροδεύσῃ αὐτὸν ἐλέγχουσα ἡ δίκη.<tr><td><h6>Sap</h6>. <h3>1</h3>.<h2>9</h2><td>ἐν γὰρ διαβουλίοις ἀσεβοῦς ἐξέτασις ἔσται, 
λόγων δὲ αὐτοῦ ἀκοὴ πρὸς κύριον ἥξει 
εἰς ἔλεγχον ἀνομημάτων αὐτοῦ·<td class=Y rowspan=13>345<tr><td><h6>Sap</h6>. <h3>1</h3>.<h2>10</h2><td>ὅτι οὖς ζηλώσεως ἀκροᾶται τὰ πάντα, 
καὶ θροῦς γογγυσμῶν οὐκ ἀποκρύπτεται.<tr><td><h6>Sap</h6>. <h3>1</h3>.<h2>11</h2><td>    Φυλάξασθε τοίνυν γογγυσμὸν ἀνωφελῆ 
καὶ ἀπὸ καταλαλιᾶς φείσασθε γλώσσης· 
ὅτι φθέγμα λαθραῖον κενὸν οὐ πορεύσεται, 
στόμα δὲ καταψευδόμενον ἀναιρεῖ ψυχήν.<tr><td><h6>Sap</h6>. <h3>1</h3>.<h2>12</h2><td>μὴ ζηλοῦτε θάνατον ἐν πλάνῃ ζωῆς ὑμῶν 
μηδὲ ἐπισπᾶσθε ὄλεθρον ἐν ἔργοις χειρῶν ὑμῶν·<tr><td><h6>Sap</h6>. <h3>1</h3>.<h2>13</h2><td>ὅτι ὁ θεὸς θάνατον οὐκ ἐποίησεν 
οὐδὲ τέρπεται ἐπ’ ἀπωλείᾳ ζώντων.<tr><td><h6>Sap</h6>. <h3>1</h3>.<h2>14</h2><td>ἔκτισεν γὰρ εἰς τὸ εἶναι τὰ πάντα, 
καὶ σωτήριοι αἱ γενέσεις τοῦ κόσμου, 
καὶ οὐκ ἔστιν ἐν αὐταῖς φάρμακον ὀλέθρου 
οὔτε ᾅδου βασίλειον ἐπὶ γῆς.<tr><td><h6>Sap</h6>. <h3>1</h3>.<h2>15</h2><td>δικαιοσύνη γὰρ ἀθάνατός ἐστιν.<tr><td><h6>Sap</h6>. <h3>1</h3>.<h2>16</h2><td class=QE>Ἀσεβεῖς δὲ ταῖς χερσὶν καὶ τοῖς λόγοις προσεκαλέσαντο<tr><th>1<td><div class=QU></div>αὐτόν, 
φίλον ἡγησάμενοι αὐτὸν ἐτάκησαν 
καὶ συνθήκην ἔθεντο πρὸς αὐτόν, 
ὅτι ἄξιοί εἰσιν τῆς ἐκείνου μερίδος εἶναι.<tr><td><h6>Sap</h6>. <h3>2</h3>.<h2>1</h2><td>εἶπον γὰρ ἐν ἑαυτοῖς λογισάμενοι οὐκ ὀρθῶς 
Ὀλίγος ἐστὶν καὶ λυπηρὸς ὁ βίος ἡμῶν, 
καὶ οὐκ ἔστιν ἴασις ἐν τελευτῇ ἀνθρώπου, 
καὶ οὐκ ἐγνώσθη ὁ ἀναλύσας ἐξ ᾅδου.<tr><td><h6>Sap</h6>. <h3>2</h3>.<h2>2</h2><td>ὅτι αὐτοσχεδίως ἐγενήθημεν 
καὶ μετὰ τοῦτο ἐσόμεθα ὡς οὐχ ὑπάρξαντες· 
ὅτι καπνὸς ἡ πνοὴ ἐν ῥισὶν ἡμῶν, 
καὶ ὁ λόγος σπινθὴρ ἐν κινήσει καρδίας ἡμῶν,<tr><td><h6>Sap</h6>. <h3>2</h3>.<h2>3</h2><td>οὗ σβεσθέντος τέφρα ἀποβήσεται τὸ σῶμα 
καὶ τὸ πνεῦμα διαχυθήσεται ὡς χαῦνος ἀήρ.<tr><td><h6>Sap</h6>. <h3>2</h3>.<h2>4</h2><td>καὶ τὸ ὄνομα ἡμῶν ἐπιλησθήσεται ἐν χρόνῳ, 
καὶ οὐθεὶς μνημονεύσει τῶν ἔργων ἡμῶν· 
καὶ παρελεύσεται ὁ βίος ἡμῶν ὡς ἴχνη νεφέλης 
καὶ ὡς ὁμίχλη διασκεδασθήσεται<tr><th>5<td>διωχθεῖσα ὑπὸ ἀκτίνων ἡλίου 
καὶ ὑπὸ θερμότητος αὐτοῦ βαρυνθεῖσα.<td class=Y rowspan=15>346<tr><td><h6>Sap</h6>. <h3>2</h3>.<h2>5</h2><td>σκιᾶς γὰρ πάροδος ὁ καιρὸς ἡμῶν, 
καὶ οὐκ ἔστιν ἀναποδισμὸς τῆς τελευτῆς ἡμῶν, 
ὅτι κατεσφραγίσθη καὶ οὐδεὶς ἀναστρέφει.<tr><td><h6>Sap</h6>. <h3>2</h3>.<h2>6</h2><td>δεῦτε οὖν καὶ ἀπολαύσωμεν τῶν ὄντων ἀγαθῶν 
καὶ χρησώμεθα τῇ κτίσει ὡς ἐν νεότητι σπουδαίως·<tr><td><h6>Sap</h6>. <h3>2</h3>.<h2>7</h2><td>οἴνου πολυτελοῦς καὶ μύρων πλησθῶμεν, 
καὶ μὴ παροδευσάτω ἡμᾶς ἄνθος ἔαρος·<tr><td><h6>Sap</h6>. <h3>2</h3>.<h2>8</h2><td>στεψώμεθα ῥόδων κάλυξιν πρὶν ἢ μαρανθῆναι·<tr><td><h6>Sap</h6>. <h3>2</h3>.<h2>9</h2><td>μηδεὶς ἡμῶν ἄμοιρος ἔστω τῆς ἡμετέρας ἀγερωχίας, 
πανταχῇ καταλίπωμεν σύμβολα τῆς εὐφροσύνης, 
ὅτι αὕτη ἡ μερὶς ἡμῶν καὶ ὁ κλῆρος οὗτος.<tr><td><h6>Sap</h6>. <h3>2</h3>.<h2>10</h2><td>καταδυναστεύσωμεν πένητα δίκαιον, 
μὴ φεισώμεθα χήρας 
μηδὲ πρεσβύτου ἐντραπῶμεν πολιὰς πολυχρονίους·<tr><td><h6>Sap</h6>. <h3>2</h3>.<h2>11</h2><td>ἔστω δὲ ἡμῶν ἡ ἰσχὺς νόμος τῆς δικαιοσύνης, 
τὸ γὰρ ἀσθενὲς ἄχρηστον ἐλέγχεται.<tr><td><h6>Sap</h6>. <h3>2</h3>.<h2>12</h2><td>ἐνεδρεύσωμεν τὸν δίκαιον, ὅτι δύσχρηστος ἡμῖν ἐστιν 
καὶ ἐναντιοῦται τοῖς ἔργοις ἡμῶν 
καὶ ὀνειδίζει ἡμῖν ἁμαρτήματα νόμου 
καὶ ἐπιφημίζει ἡμῖν ἁμαρτήματα παιδείας ἡμῶν·<tr><td><h6>Sap</h6>. <h3>2</h3>.<h2>13</h2><td>ἐπαγγέλλεται γνῶσιν ἔχειν θεοῦ 
καὶ παῖδα κυρίου ἑαυτὸν ὀνομάζει·<tr><td><h6>Sap</h6>. <h3>2</h3>.<h2>14</h2><td>ἐγένετο ἡμῖν εἰς ἔλεγχον ἐννοιῶν ἡμῶν, 
βαρύς ἐστιν ἡμῖν καὶ βλεπόμενος,<tr><td><h6>Sap</h6>. <h3>2</h3>.<h2>15</h2><td>ὅτι ἀνόμοιος τοῖς ἄλλοις ὁ βίος αὐτοῦ, 
καὶ ἐξηλλαγμέναι αἱ τρίβοι αὐτοῦ·<tr><td><h6>Sap</h6>. <h3>2</h3>.<h2>16</h2><td>εἰς κίβδηλον ἐλογίσθημεν αὐτῷ, 
καὶ ἀπέχεται τῶν ὁδῶν ἡμῶν ὡς ἀπὸ ἀκαθαρσιῶν· 
μακαρίζει ἔσχατα δικαίων 
καὶ ἀλαζονεύεται πατέρα θεόν.<tr><td><h6>Sap</h6>. <h3>2</h3>.<h2>17</h2><td>ἴδωμεν εἰ οἱ λόγοι αὐτοῦ ἀληθεῖς, 
καὶ πειράσωμεν τὰ ἐν ἐκβάσει αὐτοῦ·<tr><td><h6>Sap</h6>. <h3>2</h3>.<h2>18</h2><td>εἰ γάρ ἐστιν ὁ δίκαιος υἱὸς θεοῦ, ἀντιλήμψεται αὐτοῦ 
καὶ ῥύσεται αὐτὸν ἐκ χειρὸς ἀνθεστηκότων.<tr><td><h6>Sap</h6>. <h3>2</h3>.<h2>19</h2><td>ὕβρει καὶ βασάνῳ ἐτάσωμεν αὐτόν, 
ἵνα γνῶμεν τὴν ἐπιείκειαν αὐτοῦ 
καὶ δοκιμάσωμεν τὴν ἀνεξικακίαν αὐτοῦ·<td class=Y rowspan=17>347<tr><td><h6>Sap</h6>. <h3>2</h3>.<h2>20</h2><td>θανάτῳ ἀσχήμονι καταδικάσωμεν αὐτόν, 
ἔσται γὰρ αὐτοῦ ἐπισκοπὴ ἐκ λόγων αὐτοῦ.<tr><td><h6>Sap</h6>. <h3>2</h3>.<h2>21</h2><td>    Ταῦτα ἐλογίσαντο, καὶ ἐπλανήθησαν· 
ἀπετύφλωσεν γὰρ αὐτοὺς ἡ κακία αὐτῶν,<tr><td><h6>Sap</h6>. <h3>2</h3>.<h2>22</h2><td>καὶ οὐκ ἔγνωσαν μυστήρια θεοῦ 
οὐδὲ μισθὸν ἤλπισαν ὁσιότητος 
οὐδὲ ἔκριναν γέρας ψυχῶν ἀμώμων.<tr><td><h6>Sap</h6>. <h3>2</h3>.<h2>23</h2><td>ὅτι ὁ θεὸς ἔκτισεν τὸν ἄνθρωπον ἐπ’ ἀφθαρσίᾳ 
καὶ εἰκόνα τῆς ἰδίας ἀϊδιότητος ἐποίησεν αὐτόν·<tr><td><h6>Sap</h6>. <h3>2</h3>.<h2>24</h2><td>φθόνῳ δὲ διαβόλου θάνατος εἰσῆλθεν εἰς τὸν κόσμον, 
πειράζουσιν δὲ αὐτὸν οἱ τῆς ἐκείνου μερίδος ὄντες.<tr><td><h6>Sap</h6>. <h3>3</h3>.<h2>1</h2><td>    Δικαίων δὲ ψυχαὶ ἐν χειρὶ θεοῦ, 
καὶ οὐ μὴ ἅψηται αὐτῶν βάσανος.<tr><td><h6>Sap</h6>. <h3>3</h3>.<h2>2</h2><td>ἔδοξαν ἐν ὀφθαλμοῖς ἀφρόνων τεθνάναι, 
καὶ ἐλογίσθη κάκωσις ἡ ἔξοδος αὐτῶν<tr><td><h6>Sap</h6>. <h3>3</h3>.<h2>3</h2><td>καὶ ἡ ἀφ’ ἡμῶν πορεία σύντριμμα, 
οἱ δέ εἰσιν ἐν εἰρήνῃ.<tr><td><h6>Sap</h6>. <h3>3</h3>.<h2>4</h2><td>καὶ γὰρ ἐν ὄψει ἀνθρώπων ἐὰν κολασθῶσιν, 
ἡ ἐλπὶς αὐτῶν ἀθανασίας πλήρης·<tr><td><h6>Sap</h6>. <h3>3</h3>.<h2>5</h2><td>καὶ ὀλίγα παιδευθέντες μεγάλα εὐεργετηθήσονται, 
ὅτι ὁ θεὸς ἐπείρασεν αὐτοὺς 
καὶ εὗρεν αὐτοὺς ἀξίους ἑαυτοῦ·<tr><td><h6>Sap</h6>. <h3>3</h3>.<h2>6</h2><td>ὡς χρυσὸν ἐν χωνευτηρίῳ ἐδοκίμασεν αὐτοὺς 
καὶ ὡς ὁλοκάρπωμα θυσίας προσεδέξατο αὐτούς.<tr><td><h6>Sap</h6>. <h3>3</h3>.<h2>7</h2><td>καὶ ἐν καιρῷ ἐπισκοπῆς αὐτῶν ἀναλάμψουσιν 
καὶ ὡς σπινθῆρες ἐν καλάμῃ διαδραμοῦνται·<tr><td><h6>Sap</h6>. <h3>3</h3>.<h2>8</h2><td>κρινοῦσιν ἔθνη καὶ κρατήσουσιν λαῶν, 
καὶ βασιλεύσει αὐτῶν κύριος εἰς τοὺς αἰῶνας.<tr><td><h6>Sap</h6>. <h3>3</h3>.<h2>9</h2><td>οἱ πεποιθότες ἐπ’ αὐτῷ συνήσουσιν ἀλήθειαν, 
καὶ οἱ πιστοὶ ἐν ἀγάπῃ προσμενοῦσιν αὐτῷ· 
ὅτι χάρις καὶ ἔλεος τοῖς ἐκλεκτοῖς αὐτοῦ.<tr><td><h6>Sap</h6>. <h3>3</h3>.<h2>10</h2><td>    Οἱ δὲ ἀσεβεῖς καθὰ ἐλογίσαντο ἕξουσιν ἐπιτιμίαν 
οἱ ἀμελήσαντες τοῦ δικαίου καὶ τοῦ κυρίου ἀποστάντες·<tr><td rowspan=2><h6>Sap</h6>. <h3>3</h3>.<h2>11</h2><td>σοφίαν γὰρ καὶ παιδείαν ὁ ἐξουθενῶν ταλαίπωρος,<tr><td>καὶ κενὴ ἡ ἐλπὶς αὐτῶν, καὶ οἱ κόποι ἀνόνητοι, 
καὶ ἄχρηστα τὰ ἔργα αὐτῶν·<td class=Y rowspan=15>348<tr><td><h6>Sap</h6>. <h3>3</h3>.<h2>12</h2><td>αἱ γυναῖκες αὐτῶν ἄφρονες, 
καὶ πονηρὰ τὰ τέκνα αὐτῶν, 
ἐπικατάρατος ἡ γένεσις αὐτῶν.<tr><td><h6>Sap</h6>. <h3>3</h3>.<h2>13</h2><td>ὅτι μακαρία στεῖρα ἡ ἀμίαντος, 
ἥτις οὐκ ἔγνω κοίτην ἐν παραπτώματι, 
ἕξει καρπὸν ἐν ἐπισκοπῇ ψυχῶν,<tr><td><h6>Sap</h6>. <h3>3</h3>.<h2>14</h2><td>καὶ εὐνοῦχος ὁ μὴ ἐργασάμενος ἐν χειρὶ ἀνόμημα 
μηδὲ ἐνθυμηθεὶς κατὰ τοῦ κυρίου πονηρά, 
δοθήσεται γὰρ αὐτῷ τῆς πίστεως χάρις ἐκλεκτὴ 
καὶ κλῆρος ἐν ναῷ κυρίου θυμηρέστερος.<tr><td><h6>Sap</h6>. <h3>3</h3>.<h2>15</h2><td>ἀγαθῶν γὰρ πόνων καρπὸς εὐκλεής, 
καὶ ἀδιάπτωτος ἡ ῥίζα τῆς φρονήσεως.<tr><td><h6>Sap</h6>. <h3>3</h3>.<h2>16</h2><td>τέκνα δὲ μοιχῶν ἀτέλεστα ἔσται, 
καὶ ἐκ παρανόμου κοίτης σπέρμα ἀφανισθήσεται.<tr><td><h6>Sap</h6>. <h3>3</h3>.<h2>17</h2><td>ἐάν τε γὰρ μακρόβιοι γένωνται, εἰς οὐθὲν λογισθήσονται, 
καὶ ἄτιμον ἐπ’ ἐσχάτων τὸ γῆρας αὐτῶν·<tr><td><h6>Sap</h6>. <h3>3</h3>.<h2>18</h2><td>ἐάν τε ὀξέως τελευτήσωσιν, οὐχ ἕξουσιν ἐλπίδα 
οὐδὲ ἐν ἡμέρᾳ διαγνώσεως παραμύθιον·<tr><td><h6>Sap</h6>. <h3>3</h3>.<h2>19</h2><td>γενεᾶς γὰρ ἀδίκου χαλεπὰ τὰ τέλη.<tr><td><h6>Sap</h6>. <h3>4</h3>.<h2>1</h2><td>κρείσσων ἀτεκνία μετὰ ἀρετῆς· 
ἀθανασία γάρ ἐστιν ἐν μνήμῃ αὐτῆς, 
ὅτι καὶ παρὰ θεῷ γινώσκεται καὶ παρὰ ἀνθρώποις.<tr><td><h6>Sap</h6>. <h3>4</h3>.<h2>2</h2><td>παροῦσάν τε μιμοῦνται αὐτὴν 
καὶ ποθοῦσιν ἀπελθοῦσαν· 
καὶ ἐν τῷ αἰῶνι στεφανηφοροῦσα πομπεύει 
τὸν τῶν ἀμιάντων ἄθλων ἀγῶνα νικήσασα.<tr><td><h6>Sap</h6>. <h3>4</h3>.<h2>3</h2><td>πολύγονον δὲ ἀσεβῶν πλῆθος οὐ χρησιμεύσει 
καὶ ἐκ νόθων μοσχευμάτων οὐ δώσει ῥίζαν εἰς βάθος 
οὐδὲ ἀσφαλῆ βάσιν ἑδράσει·<tr><td><h6>Sap</h6>. <h3>4</h3>.<h2>4</h2><td>κἂν γὰρ ἐν κλάδοις πρὸς καιρὸν ἀναθάλῃ, 
ἐπισφαλῶς βεβηκότα ὑπὸ ἀνέμου σαλευθήσεται 
καὶ ὑπὸ βίας ἀνέμων ἐκριζωθήσεται.<tr><td><h6>Sap</h6>. <h3>4</h3>.<h2>5</h2><td>περικλασθήσονται κλῶνες ἀτέλεστοι, 
καὶ ὁ καρπὸς αὐτῶν ἄχρηστος, ἄωρος εἰς βρῶσιν 
καὶ εἰς οὐθὲν ἐπιτήδειος·<tr><td rowspan=2><h6>Sap</h6>. <h3>4</h3>.<h2>6</h2><td>ἐκ γὰρ ἀνόμων ὕπνων τέκνα γεννώμενα<tr><td>μάρτυρές εἰσιν πονηρίας κατὰ γονέων ἐν ἐξετασμῷ αὐτῶν.<td class=Y rowspan=17>349<tr><td><h6>Sap</h6>. <h3>4</h3>.<h2>7</h2><td class=QE>Δίκαιος δὲ ἐὰν φθάσῃ τελευτῆσαι, ἐν ἀναπαύσει ἔσται·<tr><td><h6>Sap</h6>. <h3>4</h3>.<h2>8</h2><td>γῆρας γὰρ τίμιον οὐ τὸ πολυχρόνιον 
οὐδὲ ἀριθμῷ ἐτῶν μεμέτρηται,<tr><td><h6>Sap</h6>. <h3>4</h3>.<h2>9</h2><td>πολιὰ δέ ἐστιν φρόνησις ἀνθρώποις 
καὶ ἡλικία γήρως βίος ἀκηλίδωτος.<tr><td><h6>Sap</h6>. <h3>4</h3>.<h2>10</h2><td>εὐάρεστος θεῷ γενόμενος ἠγαπήθη 
καὶ ζῶν μεταξὺ ἁμαρτωλῶν μετετέθη·<tr><td><h6>Sap</h6>. <h3>4</h3>.<h2>11</h2><td>ἡρπάγη, μὴ κακία ἀλλάξῃ σύνεσιν αὐτοῦ 
ἢ δόλος ἀπατήσῃ ψυχὴν αὐτοῦ·<tr><td><h6>Sap</h6>. <h3>4</h3>.<h2>12</h2><td>βασκανία γὰρ φαυλότητος ἀμαυροῖ τὰ καλά, 
καὶ ῥεμβασμὸς ἐπιθυμίας μεταλλεύει νοῦν ἄκακον.<tr><td><h6>Sap</h6>. <h3>4</h3>.<h2>13</h2><td>τελειωθεὶς ἐν ὀλίγῳ ἐπλήρωσεν χρόνους μακρούς·<tr><td><h6>Sap</h6>. <h3>4</h3>.<h2>14</h2><td>ἀρεστὴ γὰρ ἦν κυρίῳ ἡ ψυχὴ αὐτοῦ, 
διὰ τοῦτο ἔσπευσεν ἐκ μέσου πονηρίας· 
οἱ δὲ λαοὶ ἰδόντες καὶ μὴ νοήσαντες 
μηδὲ θέντες ἐπὶ διανοίᾳ τὸ τοιοῦτο,<tr><td><h6>Sap</h6>. <h3>4</h3>.<h2>15</h2><td>ὅτι χάρις καὶ ἔλεος ἐν τοῖς ἐκλεκτοῖς αὐτοῦ 
καὶ ἐπισκοπὴ ἐν τοῖς ὁσίοις αὐτοῦ.<tr><td><h6>Sap</h6>. <h3>4</h3>.<h2>16</h2><td>κατακρινεῖ δὲ δίκαιος καμὼν τοὺς ζῶντας ἀσεβεῖς 
καὶ νεότης τελεσθεῖσα ταχέως πολυετὲς γῆρας ἀδίκου·<tr><td><h6>Sap</h6>. <h3>4</h3>.<h2>17</h2><td>ὄψονται γὰρ τελευτὴν σοφοῦ 
καὶ οὐ νοήσουσιν τί ἐβουλεύσατο περὶ αὐτοῦ 
καὶ εἰς τί ἠσφαλίσατο αὐτὸν ὁ κύριος.<tr><td><h6>Sap</h6>. <h3>4</h3>.<h2>18</h2><td>ὄψονται καὶ ἐξουθενήσουσιν· 
αὐτοὺς δὲ ὁ κύριος ἐκγελάσεται,<tr><td><h6>Sap</h6>. <h3>4</h3>.<h2>19</h2><td>καὶ ἔσονται μετὰ τοῦτο εἰς πτῶμα ἄτιμον 
καὶ εἰς ὕβριν ἐν νεκροῖς δι’ αἰῶνος, 
ὅτι ῥήξει αὐτοὺς ἀφώνους πρηνεῖς 
καὶ σαλεύσει αὐτοὺς ἐκ θεμελίων,<tr><th>5<td>καὶ ἕως ἐσχάτου χερσωθήσονται 
καὶ ἔσονται ἐν ὀδύνῃ, 
καὶ ἡ μνήμη αὐτῶν ἀπολεῖται.<tr><td><h6>Sap</h6>. <h3>4</h3>.<h2>20</h2><td>ἐλεύσονται ἐν συλλογισμῷ ἁμαρτημάτων αὐτῶν δειλοί, 
καὶ ἐλέγξει αὐτοὺς ἐξ ἐναντίας τὰ ἀνομήματα αὐτῶν.<tr><td><h6>Sap</h6>. <h3>5</h3>.<h2>1</h2><td>    Τότε στήσεται ἐν παρρησίᾳ πολλῇ ὁ δίκαιος 
κατὰ πρόσωπον τῶν θλιψάντων αὐτὸν 
καὶ τῶν ἀθετούντων τοὺς πόνους αὐτοῦ.<tr><td><h6>Sap</h6>. <h3>5</h3>.<h2>2</h2><td>ἰδόντες ταραχθήσονται φόβῳ δεινῷ 
καὶ ἐκστήσονται ἐπὶ τῷ παραδόξῳ τῆς σωτηρίας·<td class=Y rowspan=14>350<tr><td><h6>Sap</h6>. <h3>5</h3>.<h2>3</h2><td>ἐροῦσιν ἐν ἑαυτοῖς μετανοοῦντες 
καὶ διὰ στενοχωρίαν πνεύματος στενάξονται καὶ ἐροῦσιν<tr><td><h6>Sap</h6>. <h3>5</h3>.<h2>4</h2><td>Οὗτος ἦν, ὃν ἔσχομέν ποτε εἰς γέλωτα 
καὶ εἰς παραβολὴν ὀνειδισμοῦ οἱ ἄφρονες· 
τὸν βίον αὐτοῦ ἐλογισάμεθα μανίαν 
καὶ τὴν τελευτὴν αὐτοῦ ἄτιμον.<tr><td><h6>Sap</h6>. <h3>5</h3>.<h2>5</h2><td>πῶς κατελογίσθη ἐν υἱοῖς θεοῦ 
καὶ ἐν ἁγίοις ὁ κλῆρος αὐτοῦ ἐστιν;<tr><td><h6>Sap</h6>. <h3>5</h3>.<h2>6</h2><td>ἄρα ἐπλανήθημεν ἀπὸ ὁδοῦ ἀληθείας, 
καὶ τὸ τῆς δικαιοσύνης φῶς οὐκ ἐπέλαμψεν ἡμῖν, 
καὶ ὁ ἥλιος οὐκ ἀνέτειλεν ἡμῖν·<tr><td><h6>Sap</h6>. <h3>5</h3>.<h2>7</h2><td>ἀνομίας ἐνεπλήσθημεν τρίβοις καὶ ἀπωλείας 
καὶ διωδεύσαμεν ἐρήμους ἀβάτους, 
τὴν δὲ ὁδὸν κυρίου οὐκ ἐπέγνωμεν.<tr><td><h6>Sap</h6>. <h3>5</h3>.<h2>8</h2><td>τί ὠφέλησεν ἡμᾶς ἡ ὑπερηφανία; 
καὶ τί πλοῦτος μετὰ ἀλαζονείας συμβέβληται ἡμῖν;<tr><td><h6>Sap</h6>. <h3>5</h3>.<h2>9</h2><td>παρῆλθεν ἐκεῖνα πάντα ὡς σκιὰ 
καὶ ὡς ἀγγελία παρατρέχουσα·<tr><td><h6>Sap</h6>. <h3>5</h3>.<h2>10</h2><td>ὡς ναῦς διερχομένη κυμαινόμενον ὕδωρ, 
ἧς διαβάσης οὐκ ἔστιν ἴχνος εὑρεῖν 
οὐδὲ ἀτραπὸν τρόπιος αὐτῆς ἐν κύμασιν·<tr><td><h6>Sap</h6>. <h3>5</h3>.<h2>11</h2><td>ἢ ὡς ὀρνέου διιπτάντος ἀέρα 
οὐθὲν εὑρίσκεται τεκμήριον πορείας, 
πληγῇ δὲ μαστιζόμενον ταρσῶν πνεῦμα κοῦφον 
καὶ σχιζόμενον βίᾳ ῥοίζου<tr><th>5<td>κινουμένων πτερύγων διωδεύθη, 
καὶ μετὰ τοῦτο οὐχ εὑρέθη σημεῖον ἐπιβάσεως ἐν αὐτῷ·<tr><td><h6>Sap</h6>. <h3>5</h3>.<h2>12</h2><td>ἢ ὡς βέλους βληθέντος ἐπὶ σκοπὸν 
τμηθεὶς ὁ ἀὴρ εὐθέως εἰς ἑαυτὸν ἀνελύθη 
ὡς ἀγνοῆσαι τὴν δίοδον αὐτοῦ·<tr><td><h6>Sap</h6>. <h3>5</h3>.<h2>13</h2><td>οὕτως καὶ ἡμεῖς γεννηθέντες ἐξελίπομεν 
καὶ ἀρετῆς μὲν σημεῖον οὐδὲν ἔσχομεν δεῖξαι, 
ἐν δὲ τῇ κακίᾳ ἡμῶν κατεδαπανήθημεν.<tr><td rowspan=2><h6>Sap</h6>. <h3>5</h3>.<h2>14</h2><td>ὅτι ἐλπὶς ἀσεβοῦς ὡς φερόμενος χνοῦς ὑπὸ ἀνέμου<tr><td>καὶ ὡς πάχνη ὑπὸ λαίλαπος διωχθεῖσα λεπτὴ 
καὶ ὡς καπνὸς ὑπὸ ἀνέμου διεχύθη 
καὶ ὡς μνεία καταλύτου μονοημέρου παρώδευσεν.<td class=Y rowspan=15>351<tr><td><h6>Sap</h6>. <h3>5</h3>.<h2>15</h2><td>    Δίκαιοι δὲ εἰς τὸν αἰῶνα ζῶσιν, 
καὶ ἐν κυρίῳ ὁ μισθὸς αὐτῶν, 
καὶ ἡ φροντὶς αὐτῶν παρὰ ὑψίστῳ.<tr><td><h6>Sap</h6>. <h3>5</h3>.<h2>16</h2><td>διὰ τοῦτο λήμψονται τὸ βασίλειον τῆς εὐπρεπείας 
καὶ τὸ διάδημα τοῦ κάλλους ἐκ χειρὸς κυρίου, 
ὅτι τῇ δεξιᾷ σκεπάσει αὐτοὺς 
καὶ τῷ βραχίονι ὑπερασπιεῖ αὐτῶν.<tr><td><h6>Sap</h6>. <h3>5</h3>.<h2>17</h2><td>λήμψεται πανοπλίαν τὸν ζῆλον αὐτοῦ 
καὶ ὁπλοποιήσει τὴν κτίσιν εἰς ἄμυναν ἐχθρῶν·<tr><td><h6>Sap</h6>. <h3>5</h3>.<h2>18</h2><td>ἐνδύσεται θώρακα δικαιοσύνην 
καὶ περιθήσεται κόρυθα κρίσιν ἀνυπόκριτον·<tr><td><h6>Sap</h6>. <h3>5</h3>.<h2>19</h2><td>λήμψεται ἀσπίδα ἀκαταμάχητον ὁσιότητα,<tr><td><h6>Sap</h6>. <h3>5</h3>.<h2>20</h2><td>ὀξυνεῖ δὲ ἀπότομον ὀργὴν εἰς ῥομφαίαν, 
συνεκπολεμήσει δὲ αὐτῷ ὁ κόσμος ἐπὶ τοὺς παράφρονας.<tr><td><h6>Sap</h6>. <h3>5</h3>.<h2>21</h2><td>πορεύσονται εὔστοχοι βολίδες ἀστραπῶν 
καὶ ὡς ἀπὸ εὐκύκλου τόξου τῶν νεφῶν ἐπὶ σκοπὸν ἁλοῦνται,<tr><td><h6>Sap</h6>. <h3>5</h3>.<h2>22</h2><td>καὶ ἐκ πετροβόλου θυμοῦ πλήρεις ῥιφήσονται χάλαζαι· 
ἀγανακτήσει κατ’ αὐτῶν ὕδωρ θαλάσσης, 
ποταμοὶ δὲ συγκλύσουσιν ἀποτόμως·<tr><td><h6>Sap</h6>. <h3>5</h3>.<h2>23</h2><td>ἀντιστήσεται αὐτοῖς πνεῦμα δυνάμεως 
καὶ ὡς λαῖλαψ ἐκλικμήσει αὐτούς· 
καὶ ἐρημώσει πᾶσαν τὴν γῆν ἀνομία, 
καὶ ἡ κακοπραγία περιτρέψει θρόνους δυναστῶν.<tr><td><h6>Sap</h6>. <h3>6</h3>.<h2>1</h2><td>    Ἀκούσατε οὖν, βασιλεῖς, καὶ σύνετε· 
μάθετε, δικασταὶ περάτων γῆς·<tr><td><h6>Sap</h6>. <h3>6</h3>.<h2>2</h2><td>ἐνωτίσασθε, οἱ κρατοῦντες πλήθους 
καὶ γεγαυρωμένοι ἐπὶ ὄχλοις ἐθνῶν·<tr><td><h6>Sap</h6>. <h3>6</h3>.<h2>3</h2><td>ὅτι ἐδόθη παρὰ κυρίου ἡ κράτησις ὑμῖν 
καὶ ἡ δυναστεία παρὰ ὑψίστου, 
ὃς ἐξετάσει ὑμῶν τὰ ἔργα καὶ τὰς βουλὰς διερευνήσει·<tr><td><h6>Sap</h6>. <h3>6</h3>.<h2>4</h2><td>ὅτι ὑπηρέται ὄντες τῆς αὐτοῦ βασιλείας οὐκ ἐκρίνατε ὀρθῶς 
οὐδὲ ἐφυλάξατε νόμον 
οὐδὲ κατὰ τὴν βουλὴν τοῦ θεοῦ ἐπορεύθητε.<tr><td rowspan=2><h6>Sap</h6>. <h3>6</h3>.<h2>5</h2><td>φρικτῶς καὶ ταχέως ἐπιστήσεται ὑμῖν,<tr><td>ὅτι κρίσις ἀπότομος ἐν τοῖς ὑπερέχουσιν γίνεται.<td class=Y rowspan=18>352<tr><td><h6>Sap</h6>. <h3>6</h3>.<h2>6</h2><td>ὁ γὰρ ἐλάχιστος συγγνωστός ἐστιν ἐλέους, 
δυνατοὶ δὲ δυνατῶς ἐτασθήσονται·<tr><td><h6>Sap</h6>. <h3>6</h3>.<h2>7</h2><td>οὐ γὰρ ὑποστελεῖται πρόσωπον ὁ πάντων δεσπότης 
οὐδὲ ἐντραπήσεται μέγεθος, 
ὅτι μικρὸν καὶ μέγαν αὐτὸς ἐποίησεν 
ὁμοίως τε προνοεῖ περὶ πάντων,<tr><td><h6>Sap</h6>. <h3>6</h3>.<h2>8</h2><td>τοῖς δὲ κραταιοῖς ἰσχυρὰ ἐφίσταται ἔρευνα.<tr><td><h6>Sap</h6>. <h3>6</h3>.<h2>9</h2><td>πρὸς ὑμᾶς οὖν, ὦ τύραννοι, οἱ λόγοι μου, 
ἵνα μάθητε σοφίαν καὶ μὴ παραπέσητε·<tr><td><h6>Sap</h6>. <h3>6</h3>.<h2>10</h2><td>οἱ γὰρ φυλάξαντες ὁσίως τὰ ὅσια ὁσιωθήσονται, 
καὶ οἱ διδαχθέντες αὐτὰ εὑρήσουσιν ἀπολογίαν.<tr><td><h6>Sap</h6>. <h3>6</h3>.<h2>11</h2><td>ἐπιθυμήσατε οὖν τῶν λόγων μου, 
ποθήσατε καὶ παιδευθήσεσθε.<tr><td><h6>Sap</h6>. <h3>6</h3>.<h2>12</h2><td>    Λαμπρὰ καὶ ἀμάραντός ἐστιν ἡ σοφία 
καὶ εὐχερῶς θεωρεῖται ὑπὸ τῶν ἀγαπώντων αὐτὴν 
καὶ εὑρίσκεται ὑπὸ τῶν ζητούντων αὐτήν,<tr><td><h6>Sap</h6>. <h3>6</h3>.<h2>13</h2><td>φθάνει τοὺς ἐπιθυμοῦντας προγνωσθῆναι.<tr><td><h6>Sap</h6>. <h3>6</h3>.<h2>14</h2><td>ὁ ὀρθρίσας πρὸς αὐτὴν οὐ κοπιάσει· 
πάρεδρον γὰρ εὑρήσει τῶν πυλῶν αὐτοῦ.<tr><td><h6>Sap</h6>. <h3>6</h3>.<h2>15</h2><td>τὸ γὰρ ἐνθυμηθῆναι περὶ αὐτῆς φρονήσεως τελειότης, 
καὶ ὁ ἀγρυπνήσας δι’ αὐτὴν ταχέως ἀμέριμνος ἔσται·<tr><td><h6>Sap</h6>. <h3>6</h3>.<h2>16</h2><td>ὅτι τοὺς ἀξίους αὐτῆς αὐτὴ περιέρχεται ζητοῦσα 
καὶ ἐν ταῖς τρίβοις φαντάζεται αὐτοῖς εὐμενῶς 
καὶ ἐν πάσῃ ἐπινοίᾳ ὑπαντᾷ αὐτοῖς.<tr><td><h6>Sap</h6>. <h3>6</h3>.<h2>17</h2><td>ἀρχὴ γὰρ αὐτῆς ἡ ἀληθεστάτη παιδείας ἐπιθυμία, 
φροντὶς δὲ παιδείας ἀγάπη,<tr><td><h6>Sap</h6>. <h3>6</h3>.<h2>18</h2><td>ἀγάπη δὲ τήρησις νόμων αὐτῆς, 
προσοχὴ δὲ νόμων βεβαίωσις ἀφθαρσίας,<tr><td><h6>Sap</h6>. <h3>6</h3>.<h2>19</h2><td>ἀφθαρσία δὲ ἐγγὺς εἶναι ποιεῖ θεοῦ·<tr><td><h6>Sap</h6>. <h3>6</h3>.<h2>20</h2><td>ἐπιθυμία ἄρα σοφίας ἀνάγει ἐπὶ βασιλείαν.<tr><td><h6>Sap</h6>. <h3>6</h3>.<h2>21</h2><td>εἰ οὖν ἥδεσθε ἐπὶ θρόνοις καὶ σκήπτροις, τύραννοι λαῶν, 
τιμήσατε σοφίαν, ἵνα εἰς τὸν αἰῶνα βασιλεύσητε.<tr><td><h6>Sap</h6>. <h3>6</h3>.<h2>22</h2><td>τί δέ ἐστιν σοφία καὶ πῶς ἐγένετο, ἀπαγγελῶ 
καὶ οὐκ ἀποκρύψω ὑμῖν μυστήρια, 
ἀλλὰ ἀπ’ ἀρχῆς γενέσεως ἐξιχνιάσω 
καὶ θήσω εἰς τὸ ἐμφανὲς τὴν γνῶσιν αὐτῆς<tr><th>5<td>καὶ οὐ μὴ παροδεύσω τὴν ἀλήθειαν.<td class=Y rowspan=19>353<tr><td><h6>Sap</h6>. <h3>6</h3>.<h2>23</h2><td>οὔτε μὴν φθόνῳ τετηκότι συνοδεύσω, 
ὅτι οὗτος οὐ κοινωνήσει σοφίᾳ.<tr><td><h6>Sap</h6>. <h3>6</h3>.<h2>24</h2><td>πλῆθος δὲ σοφῶν σωτηρία κόσμου, 
καὶ βασιλεὺς φρόνιμος εὐστάθεια δήμου.<tr><td><h6>Sap</h6>. <h3>6</h3>.<h2>25</h2><td>ὥστε παιδεύεσθε τοῖς ῥήμασίν μου, καὶ ὠφεληθήσεσθε.<tr><td><h6>Sap</h6>. <h3>7</h3>.<h2>1</h2><td>    Εἰμὶ μὲν κἀγὼ θνητὸς ἄνθρωπος ἴσος ἅπασιν 
καὶ γηγενοῦς ἀπόγονος πρωτοπλάστου· 
καὶ ἐν κοιλίᾳ μητρὸς ἐγλύφην σὰρξ<tr><td><h6>Sap</h6>. <h3>7</h3>.<h2>2</h2><td>δεκαμηνιαίῳ χρόνῳ παγεὶς ἐν αἵματι 
ἐκ σπέρματος ἀνδρὸς καὶ ἡδονῆς ὕπνῳ συνελθούσης.<tr><td><h6>Sap</h6>. <h3>7</h3>.<h2>3</h2><td>καὶ ἐγὼ δὲ γενόμενος ἔσπασα τὸν κοινὸν ἀέρα 
καὶ ἐπὶ τὴν ὁμοιοπαθῆ κατέπεσον γῆν 
πρώτην φωνὴν τὴν ὁμοίαν πᾶσιν ἴσα κλαίων·<tr><td><h6>Sap</h6>. <h3>7</h3>.<h2>4</h2><td>ἐν σπαργάνοις ἀνετράφην καὶ φροντίσιν.<tr><td><h6>Sap</h6>. <h3>7</h3>.<h2>5</h2><td>οὐδεὶς γὰρ βασιλέων ἑτέραν ἔσχεν γενέσεως ἀρχήν,<tr><td><h6>Sap</h6>. <h3>7</h3>.<h2>6</h2><td>μία δὲ πάντων εἴσοδος εἰς τὸν βίον ἔξοδός τε ἴση.<tr><td><h6>Sap</h6>. <h3>7</h3>.<h2>7</h2><td>διὰ τοῦτο εὐξάμην, καὶ φρόνησις ἐδόθη μοι· 
ἐπεκαλεσάμην, καὶ ἦλθέν μοι πνεῦμα σοφίας.<tr><td><h6>Sap</h6>. <h3>7</h3>.<h2>8</h2><td>προέκρινα αὐτὴν σκήπτρων καὶ θρόνων 
καὶ πλοῦτον οὐδὲν ἡγησάμην ἐν συγκρίσει αὐτῆς·<tr><td><h6>Sap</h6>. <h3>7</h3>.<h2>9</h2><td>οὐδὲ ὡμοίωσα αὐτῇ λίθον ἀτίμητον, 
ὅτι ὁ πᾶς χρυσὸς ἐν ὄψει αὐτῆς ψάμμος ὀλίγη, 
καὶ ὡς πηλὸς λογισθήσεται ἄργυρος ἐναντίον αὐτῆς·<tr><td><h6>Sap</h6>. <h3>7</h3>.<h2>10</h2><td>ὑπὲρ ὑγίειαν καὶ εὐμορφίαν ἠγάπησα αὐτὴν 
καὶ προειλόμην αὐτὴν ἀντὶ φωτὸς ἔχειν, 
ὅτι ἀκοίμητον τὸ ἐκ ταύτης φέγγος.<tr><td><h6>Sap</h6>. <h3>7</h3>.<h2>11</h2><td>ἦλθεν δέ μοι τὰ ἀγαθὰ ὁμοῦ πάντα μετ’ αὐτῆς 
καὶ ἀναρίθμητος πλοῦτος ἐν χερσὶν αὐτῆς·<tr><td><h6>Sap</h6>. <h3>7</h3>.<h2>12</h2><td>εὐφράνθην δὲ ἐπὶ πᾶσιν, ὅτι αὐτῶν ἡγεῖται σοφία, 
ἠγνόουν δὲ αὐτὴν γενέτιν εἶναι τούτων.<tr><td><h6>Sap</h6>. <h3>7</h3>.<h2>13</h2><td>ἀδόλως τε ἔμαθον ἀφθόνως τε μεταδίδωμι, 
τὸν πλοῦτον αὐτῆς οὐκ ἀποκρύπτομαι·<tr><td><h6>Sap</h6>. <h3>7</h3>.<h2>14</h2><td>ἀνεκλιπὴς γὰρ θησαυρός ἐστιν ἀνθρώποις, 
ὃν οἱ κτησάμενοι πρὸς θεὸν ἐστείλαντο φιλίαν 
διὰ τὰς ἐκ παιδείας δωρεὰς συσταθέντες.<tr><td rowspan=2><h6>Sap</h6>. <h3>7</h3>.<h2>15</h2><td class=QE>Ἐμοὶ δὲ δῴη ὁ θεὸς εἰπεῖν κατὰ γνώμην<tr><td>καὶ ἐνθυμηθῆναι ἀξίως τῶν δεδομένων, 
ὅτι αὐτὸς καὶ τῆς σοφίας ὁδηγός ἐστιν 
καὶ τῶν σοφῶν διορθωτής.<td class=Y rowspan=16>354<tr><td><h6>Sap</h6>. <h3>7</h3>.<h2>16</h2><td>ἐν γὰρ χειρὶ αὐτοῦ καὶ ἡμεῖς καὶ οἱ λόγοι ἡμῶν 
πᾶσά τε φρόνησις καὶ ἐργατειῶν ἐπιστήμη.<tr><td><h6>Sap</h6>. <h3>7</h3>.<h2>17</h2><td>αὐτὸς γάρ μοι ἔδωκεν τῶν ὄντων γνῶσιν ἀψευδῆ 
εἰδέναι σύστασιν κόσμου καὶ ἐνέργειαν στοιχείων,<tr><td><h6>Sap</h6>. <h3>7</h3>.<h2>18</h2><td>ἀρχὴν καὶ τέλος καὶ μεσότητα χρόνων, 
τροπῶν ἀλλαγὰς καὶ μεταβολὰς καιρῶν,<tr><td><h6>Sap</h6>. <h3>7</h3>.<h2>19</h2><td>ἐνιαυτοῦ κύκλους καὶ ἄστρων θέσεις,<tr><td><h6>Sap</h6>. <h3>7</h3>.<h2>20</h2><td>φύσεις ζῴων καὶ θυμοὺς θηρίων, 
πνευμάτων βίας καὶ διαλογισμοὺς ἀνθρώπων, 
διαφορὰς φυτῶν καὶ δυνάμεις ῥιζῶν,<tr><td><h6>Sap</h6>. <h3>7</h3>.<h2>21</h2><td>ὅσα τέ ἐστιν κρυπτὰ καὶ ἐμφανῆ ἔγνων· 
ἡ γὰρ πάντων τεχνῖτις ἐδίδαξέν με σοφία.<tr><td><h6>Sap</h6>. <h3>7</h3>.<h2>22</h2><td>    Ἔστιν γὰρ ἐν αὐτῇ πνεῦμα νοερόν, ἅγιον, 
μονογενές, πολυμερές, λεπτόν, 
εὐκίνητον, τρανόν, ἀμόλυντον, 
σαφές, ἀπήμαντον, φιλάγαθον, ὀξύ,<tr><td><h6>Sap</h6>. <h3>7</h3>.<h2>23</h2><td>ἀκώλυτον, εὐεργετικόν, φιλάνθρωπον, 
βέβαιον, ἀσφαλές, ἀμέριμνον, 
παντοδύναμον, πανεπίσκοπον 
καὶ διὰ πάντων χωροῦν πνευμάτων<tr><th>5<td>νοερῶν καθαρῶν λεπτοτάτων.<tr><td><h6>Sap</h6>. <h3>7</h3>.<h2>24</h2><td>πάσης γὰρ κινήσεως κινητικώτερον σοφία, 
διήκει δὲ καὶ χωρεῖ διὰ πάντων διὰ τὴν καθαρότητα·<tr><td><h6>Sap</h6>. <h3>7</h3>.<h2>25</h2><td>ἀτμὶς γάρ ἐστιν τῆς τοῦ θεοῦ δυνάμεως 
καὶ ἀπόρροια τῆς τοῦ παντοκράτορος δόξης εἰλικρινής· 
διὰ τοῦτο οὐδὲν μεμιαμμένον εἰς αὐτὴν παρεμπίπτει.<tr><td><h6>Sap</h6>. <h3>7</h3>.<h2>26</h2><td>ἀπαύγασμα γάρ ἐστιν φωτὸς ἀιδίου 
καὶ ἔσοπτρον ἀκηλίδωτον τῆς τοῦ θεοῦ ἐνεργείας 
καὶ εἰκὼν τῆς ἀγαθότητος αὐτοῦ.<tr><td><h6>Sap</h6>. <h3>7</h3>.<h2>27</h2><td>μία δὲ οὖσα πάντα δύναται 
καὶ μένουσα ἐν αὑτῇ τὰ πάντα καινίζει 
καὶ κατὰ γενεὰς εἰς ψυχὰς ὁσίας μεταβαίνουσα 
φίλους θεοῦ καὶ προφήτας κατασκευάζει·<tr><td><h6>Sap</h6>. <h3>7</h3>.<h2>28</h2><td>οὐθὲν γὰρ ἀγαπᾷ ὁ θεὸς εἰ μὴ τὸν σοφίᾳ συνοικοῦντα.<tr><td rowspan=2><h6>Sap</h6>. <h3>7</h3>.<h2>29</h2><td>ἔστιν γὰρ αὕτη εὐπρεπεστέρα ἡλίου<tr><td>καὶ ὑπὲρ πᾶσαν ἄστρων θέσιν. 
φωτὶ συγκρινομένη εὑρίσκεται προτέρα·<td class=Y rowspan=17>355<tr><td><h6>Sap</h6>. <h3>7</h3>.<h2>30</h2><td>τοῦτο μὲν γὰρ διαδέχεται νύξ, 
σοφίας δὲ οὐ κατισχύει κακία.<tr><td><h6>Sap</h6>. <h3>8</h3>.<h2>1</h2><td>διατείνει δὲ ἀπὸ πέρατος ἐπὶ πέρας εὐρώστως 
καὶ διοικεῖ τὰ πάντα χρηστῶς.<tr><td><h6>Sap</h6>. <h3>8</h3>.<h2>2</h2><td>    Ταύτην ἐφίλησα καὶ ἐξεζήτησα ἐκ νεότητός μου 
καὶ ἐζήτησα νύμφην ἀγαγέσθαι ἐμαυτῷ 
καὶ ἐραστὴς ἐγενόμην τοῦ κάλλους αὐτῆς.<tr><td><h6>Sap</h6>. <h3>8</h3>.<h2>3</h2><td>εὐγένειαν δοξάζει συμβίωσιν θεοῦ ἔχουσα, 
καὶ ὁ πάντων δεσπότης ἠγάπησεν αὐτήν·<tr><td><h6>Sap</h6>. <h3>8</h3>.<h2>4</h2><td>μύστις γάρ ἐστιν τῆς τοῦ θεοῦ ἐπιστήμης 
καὶ αἱρετὶς τῶν ἔργων αὐτοῦ.<tr><td><h6>Sap</h6>. <h3>8</h3>.<h2>5</h2><td>εἰ δὲ πλοῦτός ἐστιν ἐπιθυμητὸν κτῆμα ἐν βίῳ, 
τί σοφίας πλουσιώτερον τῆς τὰ πάντα ἐργαζομένης;<tr><td><h6>Sap</h6>. <h3>8</h3>.<h2>6</h2><td>εἰ δὲ φρόνησις ἐργάζεται, 
τίς αὐτῆς τῶν ὄντων μᾶλλόν ἐστιν τεχνῖτις;<tr><td><h6>Sap</h6>. <h3>8</h3>.<h2>7</h2><td>καὶ εἰ δικαιοσύνην ἀγαπᾷ τις, 
οἱ πόνοι ταύτης εἰσὶν ἀρεταί· 
σωφροσύνην γὰρ καὶ φρόνησιν ἐκδιδάσκει, 
δικαιοσύνην καὶ ἀνδρείαν,<tr><th>5<td>ὧν χρησιμώτερον οὐδέν ἐστιν ἐν βίῳ ἀνθρώποις.<tr><td><h6>Sap</h6>. <h3>8</h3>.<h2>8</h2><td>εἰ δὲ καὶ πολυπειρίαν ποθεῖ τις, 
οἶδεν τὰ ἀρχαῖα καὶ τὰ μέλλοντα εἰκάζει, 
ἐπίσταται στροφὰς λόγων καὶ λύσεις αἰνιγμάτων, 
σημεῖα καὶ τέρατα προγινώσκει<tr><th>5<td>καὶ ἐκβάσεις καιρῶν καὶ χρόνων.<tr><td><h6>Sap</h6>. <h3>8</h3>.<h2>9</h2><td>ἔκρινα τοίνυν ταύτην ἀγαγέσθαι πρὸς συμβίωσιν 
εἰδὼς ὅτι ἔσται μοι σύμβουλος ἀγαθῶν 
καὶ παραίνεσις φροντίδων καὶ λύπης.<tr><td><h6>Sap</h6>. <h3>8</h3>.<h2>10</h2><td>ἕξω δι’ αὐτὴν δόξαν ἐν ὄχλοις 
καὶ τιμὴν παρὰ πρεσβυτέροις ὁ νέος·<tr><td><h6>Sap</h6>. <h3>8</h3>.<h2>11</h2><td>ὀξὺς εὑρεθήσομαι ἐν κρίσει 
καὶ ἐν ὄψει δυναστῶν θαυμασθήσομαι·<tr><td><h6>Sap</h6>. <h3>8</h3>.<h2>12</h2><td>σιγῶντά με περιμενοῦσιν καὶ φθεγγομένῳ προσέξουσιν 
καὶ λαλοῦντος ἐπὶ πλεῖον 
χεῖρα ἐπιθήσουσιν ἐπὶ στόμα αὐτῶν.<tr><td rowspan=2><h6>Sap</h6>. <h3>8</h3>.<h2>13</h2><td>ἕξω δι’ αὐτὴν ἀθανασίαν<tr><td>καὶ μνήμην αἰώνιον τοῖς μετ’ ἐμὲ ἀπολείψω.<td class=Y rowspan=17>356<tr><td><h6>Sap</h6>. <h3>8</h3>.<h2>14</h2><td>διοικήσω λαούς, καὶ ἔθνη ὑποταγήσεταί μοι·<tr><td><h6>Sap</h6>. <h3>8</h3>.<h2>15</h2><td>φοβηθήσονταί με ἀκούσαντες τύραννοι φρικτοί, 
ἐν πλήθει φανοῦμαι ἀγαθὸς καὶ ἐν πολέμῳ ἀνδρεῖος.<tr><td><h6>Sap</h6>. <h3>8</h3>.<h2>16</h2><td>εἰσελθὼν εἰς τὸν οἶκόν μου προσαναπαύσομαι αὐτῇ· 
οὐ γὰρ ἔχει πικρίαν ἡ συναναστροφὴ αὐτῆς 
οὐδὲ ὀδύνην ἡ συμβίωσις αὐτῆς, 
ἀλλὰ εὐφροσύνην καὶ χαράν.<tr><td><h6>Sap</h6>. <h3>8</h3>.<h2>17</h2><td>ταῦτα λογισάμενος ἐν ἐμαυτῷ 
καὶ φροντίσας ἐν καρδίᾳ μου 
ὅτι ἀθανασία ἐστὶν ἐν συγγενείᾳ σοφίας<tr><td><h6>Sap</h6>. <h3>8</h3>.<h2>18</h2><td>καὶ ἐν φιλίᾳ αὐτῆς τέρψις ἀγαθὴ 
καὶ ἐν πόνοις χειρῶν αὐτῆς πλοῦτος ἀνεκλιπὴς 
καὶ ἐν συγγυμνασίᾳ ὁμιλίας αὐτῆς φρόνησις 
καὶ εὔκλεια ἐν κοινωνίᾳ λόγων αὐτῆς,<tr><th>5<td>περιῄειν ζητῶν ὅπως λάβω αὐτὴν εἰς ἐμαυτόν.<tr><td><h6>Sap</h6>. <h3>8</h3>.<h2>19</h2><td>παῖς δὲ ἤμην εὐφυὴς 
ψυχῆς τε ἔλαχον ἀγαθῆς,<tr><td><h6>Sap</h6>. <h3>8</h3>.<h2>20</h2><td>μᾶλλον δὲ ἀγαθὸς ὢν ἦλθον εἰς σῶμα ἀμίαντον.<tr><td><h6>Sap</h6>. <h3>8</h3>.<h2>21</h2><td>γνοὺς δὲ ὅτι οὐκ ἄλλως ἔσομαι ἐγκρατής, ἐὰν μὴ ὁ θεὸς δῷ 
—καὶ τοῦτο δ’ ἦν φρονήσεως τὸ εἰδέναι τίνος ἡ χάρις—, 
ἐνέτυχον τῷ κυρίῳ καὶ ἐδεήθην αὐτοῦ 
καὶ εἶπον ἐξ ὅλης τῆς καρδίας μου<tr><td><h6>Sap</h6>. <h3>9</h3>.<h2>1</h2><td>    Θεὲ πατέρων καὶ κύριε τοῦ ἐλέους 
ὁ ποιήσας τὰ πάντα ἐν λόγῳ σου<tr><td><h6>Sap</h6>. <h3>9</h3>.<h2>2</h2><td>καὶ τῇ σοφίᾳ σου κατασκευάσας ἄνθρωπον, 
ἵνα δεσπόζῃ τῶν ὑπὸ σοῦ γενομένων κτισμάτων<tr><td><h6>Sap</h6>. <h3>9</h3>.<h2>3</h2><td>καὶ διέπῃ τὸν κόσμον ἐν ὁσιότητι καὶ δικαιοσύνῃ 
καὶ ἐν εὐθύτητι ψυχῆς κρίσιν κρίνῃ,<tr><td><h6>Sap</h6>. <h3>9</h3>.<h2>4</h2><td>δός μοι τὴν τῶν σῶν θρόνων πάρεδρον σοφίαν 
καὶ μή με ἀποδοκιμάσῃς ἐκ παίδων σου.<tr><td><h6>Sap</h6>. <h3>9</h3>.<h2>5</h2><td>ὅτι ἐγὼ δοῦλος σὸς καὶ υἱὸς τῆς παιδίσκης σου, 
ἄνθρωπος ἀσθενὴς καὶ ὀλιγοχρόνιος 
καὶ ἐλάσσων ἐν συνέσει κρίσεως καὶ νόμων·<tr><td><h6>Sap</h6>. <h3>9</h3>.<h2>6</h2><td>κἂν γάρ τις ᾖ τέλειος ἐν υἱοῖς ἀνθρώπων, 
τῆς ἀπὸ σοῦ σοφίας ἀπούσης εἰς οὐδὲν λογισθήσεται.<tr><td><h6>Sap</h6>. <h3>9</h3>.<h2>7</h2><td>σύ με προείλω βασιλέα λαοῦ σου 
καὶ δικαστὴν υἱῶν σου καὶ θυγατέρων·<tr><td><h6>Sap</h6>. <h3>9</h3>.<h2>8</h2><td>εἶπας οἰκοδομῆσαι ναὸν ἐν ὄρει ἁγίῳ σου 
καὶ ἐν πόλει κατασκηνώσεώς σου θυσιαστήριον, 
μίμημα σκηνῆς ἁγίας, ἣν προητοίμασας ἀπ’ ἀρχῆς.<td class=Y rowspan=15>357<tr><td><h6>Sap</h6>. <h3>9</h3>.<h2>9</h2><td>καὶ μετὰ σοῦ ἡ σοφία ἡ εἰδυῖα τὰ ἔργα σου 
καὶ παροῦσα, ὅτε ἐποίεις τὸν κόσμον, 
καὶ ἐπισταμένη τί ἀρεστὸν ἐν ὀφθαλμοῖς σου 
καὶ τί εὐθὲς ἐν ἐντολαῖς σου.<tr><td><h6>Sap</h6>. <h3>9</h3>.<h2>10</h2><td>ἐξαπόστειλον αὐτὴν ἐξ ἁγίων οὐρανῶν 
καὶ ἀπὸ θρόνου δόξης σου πέμψον αὐτήν, 
ἵνα συμπαροῦσά μοι κοπιάσῃ, 
καὶ γνῶ τί εὐάρεστόν ἐστιν παρὰ σοί.<tr><td><h6>Sap</h6>. <h3>9</h3>.<h2>11</h2><td>οἶδε γὰρ ἐκείνη πάντα καὶ συνίει 
καὶ ὁδηγήσει με ἐν ταῖς πράξεσί μου σωφρόνως 
καὶ φυλάξει με ἐν τῇ δόξῃ αὐτῆς·<tr><td><h6>Sap</h6>. <h3>9</h3>.<h2>12</h2><td>καὶ ἔσται προσδεκτὰ τὰ ἔργα μου, 
καὶ διακρινῶ τὸν λαόν σου δικαίως 
καὶ ἔσομαι ἄξιος θρόνων πατρός μου.<tr><td><h6>Sap</h6>. <h3>9</h3>.<h2>13</h2><td>τίς γὰρ ἄνθρωπος γνώσεται βουλὴν θεοῦ; 
ἢ τίς ἐνθυμηθήσεται τί θέλει ὁ κύριος;<tr><td><h6>Sap</h6>. <h3>9</h3>.<h2>14</h2><td>λογισμοὶ γὰρ θνητῶν δειλοί, 
καὶ ἐπισφαλεῖς αἱ ἐπίνοιαι ἡμῶν·<tr><td><h6>Sap</h6>. <h3>9</h3>.<h2>15</h2><td>φθαρτὸν γὰρ σῶμα βαρύνει ψυχήν, 
καὶ βρίθει τὸ γεῶδες σκῆνος νοῦν πολυφρόντιδα.<tr><td><h6>Sap</h6>. <h3>9</h3>.<h2>16</h2><td>καὶ μόλις εἰκάζομεν τὰ ἐπὶ γῆς 
καὶ τὰ ἐν χερσὶν εὑρίσκομεν μετὰ πόνου· 
τὰ δὲ ἐν οὐρανοῖς τίς ἐξιχνίασεν;<tr><td><h6>Sap</h6>. <h3>9</h3>.<h2>17</h2><td>βουλὴν δέ σου τίς ἔγνω, εἰ μὴ σὺ ἔδωκας σοφίαν 
καὶ ἔπεμψας τὸ ἅγιόν σου πνεῦμα ἀπὸ ὑψίστων;<tr><td><h6>Sap</h6>. <h3>9</h3>.<h2>18</h2><td>καὶ οὕτως διωρθώθησαν αἱ τρίβοι τῶν ἐπὶ γῆς, 
καὶ τὰ ἀρεστά σου ἐδιδάχθησαν ἄνθρωποι, 
καὶ τῇ σοφίᾳ ἐσώθησαν.<tr><td><h6>Sap</h6>. <h3>10</h3>.<h2>1</h2><td>    Αὕτη πρωτόπλαστον πατέρα κόσμου 
μόνον κτισθέντα διεφύλαξεν 
καὶ ἐξείλατο αὐτὸν ἐκ παραπτώματος ἰδίου<tr><td><h6>Sap</h6>. <h3>10</h3>.<h2>2</h2><td>ἔδωκέν τε αὐτῷ ἰσχὺν κρατῆσαι ἁπάντων.<tr><td><h6>Sap</h6>. <h3>10</h3>.<h2>3</h2><td>ἀποστὰς δὲ ἀπ’ αὐτῆς ἄδικος ἐν ὀργῇ αὐτοῦ 
ἀδελφοκτόνοις συναπώλετο θυμοῖς.<tr><td><h6>Sap</h6>. <h3>10</h3>.<h2>4</h2><td>δι’ ὃν κατακλυζομένην γῆν πάλιν ἔσωσεν σοφία 
δι’ εὐτελοῦς ξύλου τὸν δίκαιον κυβερνήσασα.<tr><td><h6>Sap</h6>. <h3>10</h3>.<h2>5</h2><td>αὕτη καὶ ἐν ὁμονοίᾳ πονηρίας ἐθνῶν συγχυθέντων 
ἔγνω τὸν δίκαιον καὶ ἐτήρησεν αὐτὸν ἄμεμπτον θεῷ 
καὶ ἐπὶ τέκνου σπλάγχνοις ἰσχυρὸν ἐφύλαξεν.<td class=Y rowspan=14>358<tr><td><h6>Sap</h6>. <h3>10</h3>.<h2>6</h2><td>αὕτη δίκαιον ἐξαπολλυμένων ἀσεβῶν ἐρρύσατο 
φυγόντα καταβάσιον πῦρ Πενταπόλεως,<tr><td><h6>Sap</h6>. <h3>10</h3>.<h2>7</h2><td>ἧς ἔτι μαρτύριον τῆς πονηρίας 
καπνιζομένη καθέστηκε χέρσος, 
καὶ ἀτελέσιν ὥραις καρποφοροῦντα φυτά, 
ἀπιστούσης ψυχῆς μνημεῖον ἑστηκυῖα στήλη ἁλός.<tr><td><h6>Sap</h6>. <h3>10</h3>.<h2>8</h2><td>σοφίαν γὰρ παροδεύσαντες 
οὐ μόνον ἐβλάβησαν τοῦ μὴ γνῶναι τὰ καλά, 
ἀλλὰ καὶ τῆς ἀφροσύνης ἀπέλιπον τῷ βίῳ μνημόσυνον, 
ἵνα ἐν οἷς ἐσφάλησαν μηδὲ λαθεῖν δυνηθῶσιν.<tr><td><h6>Sap</h6>. <h3>10</h3>.<h2>9</h2><td>σοφία δὲ τοὺς θεραπεύοντας αὐτὴν ἐκ πόνων ἐρρύσατο.<tr><td><h6>Sap</h6>. <h3>10</h3>.<h2>10</h2><td>αὕτη φυγάδα ὀργῆς ἀδελφοῦ δίκαιον 
ὡδήγησεν ἐν τρίβοις εὐθείαις· 
ἔδειξεν αὐτῷ βασιλείαν θεοῦ 
καὶ ἔδωκεν αὐτῷ γνῶσιν ἁγίων·<tr><th>5<td>εὐπόρησεν αὐτὸν ἐν μόχθοις 
καὶ ἐπλήθυνεν τοὺς πόνους αὐτοῦ·<tr><td><h6>Sap</h6>. <h3>10</h3>.<h2>11</h2><td>ἐν πλεονεξίᾳ κατισχυόντων αὐτὸν παρέστη 
καὶ ἐπλούτισεν αὐτόν·<tr><td><h6>Sap</h6>. <h3>10</h3>.<h2>12</h2><td>διεφύλαξεν αὐτὸν ἀπὸ ἐχθρῶν 
καὶ ἀπὸ ἐνεδρευόντων ἠσφαλίσατο· 
καὶ ἀγῶνα ἰσχυρὸν ἐβράβευσεν αὐτῷ, 
ἵνα γνῷ ὅτι παντὸς δυνατωτέρα ἐστὶν εὐσέβεια.<tr><td><h6>Sap</h6>. <h3>10</h3>.<h2>13</h2><td>αὕτη πραθέντα δίκαιον οὐκ ἐγκατέλιπεν, 
ἀλλὰ ἐξ ἁμαρτίας ἐρρύσατο αὐτόν·<tr><td><h6>Sap</h6>. <h3>10</h3>.<h2>14</h2><td>συγκατέβη αὐτῷ εἰς λάκκον 
καὶ ἐν δεσμοῖς οὐκ ἀφῆκεν αὐτόν, 
ἕως ἤνεγκεν αὐτῷ σκῆπτρα βασιλείας 
καὶ ἐξουσίαν τυραννούντων αὐτοῦ·<tr><th>5<td>ψευδεῖς τε ἔδειξεν τοὺς μωμησαμένους αὐτὸν 
καὶ ἔδωκεν αὐτῷ δόξαν αἰώνιον.<tr><td><h6>Sap</h6>. <h3>10</h3>.<h2>15</h2><td>    Αὕτη λαὸν ὅσιον καὶ σπέρμα ἄμεμπτον 
ἐρρύσατο ἐξ ἔθνους θλιβόντων·<tr><td rowspan=2><h6>Sap</h6>. <h3>10</h3>.<h2>16</h2><td>εἰσῆλθεν εἰς ψυχὴν θεράποντος κυρίου<tr><td>καὶ ἀντέστη βασιλεῦσιν φοβεροῖς ἐν τέρασι καὶ σημείοις.<td class=Y rowspan=19>359<tr><td><h6>Sap</h6>. <h3>10</h3>.<h2>17</h2><td>ἀπέδωκεν ὁσίοις μισθὸν κόπων αὐτῶν, 
ὡδήγησεν αὐτοὺς ἐν ὁδῷ θαυμαστῇ 
καὶ ἐγένετο αὐτοῖς εἰς σκέπην ἡμέρας 
καὶ εἰς φλόγα ἄστρων τὴν νύκτα.<tr><td><h6>Sap</h6>. <h3>10</h3>.<h2>18</h2><td>διεβίβασεν αὐτοὺς θάλασσαν ἐρυθρὰν 
καὶ διήγαγεν αὐτοὺς δι’ ὕδατος πολλοῦ·<tr><td><h6>Sap</h6>. <h3>10</h3>.<h2>19</h2><td>τοὺς δὲ ἐχθροὺς αὐτῶν κατέκλυσεν 
καὶ ἐκ βάθους ἀβύσσου ἀνέβρασεν αὐτούς.<tr><td><h6>Sap</h6>. <h3>10</h3>.<h2>20</h2><td>διὰ τοῦτο δίκαιοι ἐσκύλευσαν ἀσεβεῖς 
καὶ ὕμνησαν, κύριε, τὸ ὄνομα τὸ ἅγιόν σου 
τήν τε ὑπέρμαχόν σου χεῖρα ᾔνεσαν ὁμοθυμαδόν·<tr><td><h6>Sap</h6>. <h3>10</h3>.<h2>21</h2><td>ὅτι ἡ σοφία ἤνοιξεν στόμα κωφῶν 
καὶ γλώσσας νηπίων ἔθηκεν τρανάς.<tr><td><h6>Sap</h6>. <h3>11</h3>.<h2>1</h2><td class=QE>Εὐόδωσεν τὰ ἔργα αὐτῶν ἐν χειρὶ προφήτου ἁγίου.<tr><td><h6>Sap</h6>. <h3>11</h3>.<h2>2</h2><td>διώδευσαν ἔρημον ἀοίκητον 
καὶ ἐν ἀβάτοις ἔπηξαν σκηνάς·<tr><td><h6>Sap</h6>. <h3>11</h3>.<h2>3</h2><td>ἀντέστησαν πολεμίοις καὶ ἐχθροὺς ἠμύναντο.<tr><td><h6>Sap</h6>. <h3>11</h3>.<h2>4</h2><td>ἐδίψησαν καὶ ἐπεκαλέσαντό σε, 
καὶ ἐδόθη αὐτοῖς ἐκ πέτρας ἀκροτόμου ὕδωρ 
καὶ ἴαμα δίψης ἐκ λίθου σκληροῦ.<tr><td><h6>Sap</h6>. <h3>11</h3>.<h2>5</h2><td>δι’ ὧν γὰρ ἐκολάσθησαν οἱ ἐχθροὶ αὐτῶν, 
διὰ τούτων αὐτοὶ ἀποροῦντες εὐεργετήθησαν.<tr><td><h6>Sap</h6>. <h3>11</h3>.<h2>6</h2><td>ἀντὶ μὲν πηγῆς ἀενάου ποταμοῦ 
αἵματι λυθρώδει ταραχθέντος<tr><td><h6>Sap</h6>. <h3>11</h3>.<h2>7</h2><td>εἰς ἔλεγχον νηπιοκτόνου διατάγματος 
ἔδωκας αὐτοῖς δαψιλὲς ὕδωρ ἀνελπίστως<tr><td><h6>Sap</h6>. <h3>11</h3>.<h2>8</h2><td>δείξας διὰ τοῦ τότε δίψους 
πῶς τοὺς ὑπεναντίους ἐκόλασας.<tr><td><h6>Sap</h6>. <h3>11</h3>.<h2>9</h2><td>ὅτε γὰρ ἐπειράσθησαν, καίπερ ἐν ἐλέει παιδευόμενοι, 
ἔγνωσαν πῶς μετ’ ὀργῆς κρινόμενοι ἀσεβεῖς ἐβασανίζοντο·<tr><td><h6>Sap</h6>. <h3>11</h3>.<h2>10</h2><td>τούτους μὲν γὰρ ὡς πατὴρ νουθετῶν ἐδοκίμασας, 
ἐκείνους δὲ ὡς ἀπότομος βασιλεὺς καταδικάζων ἐξήτασας.<tr><td><h6>Sap</h6>. <h3>11</h3>.<h2>11</h2><td>καὶ ἀπόντες δὲ καὶ παρόντες ὁμοίως ἐτρύχοντο·<tr><td><h6>Sap</h6>. <h3>11</h3>.<h2>12</h2><td>διπλῆ γὰρ αὐτοὺς ἔλαβεν λύπη 
καὶ στεναγμὸς μνημῶν τῶν παρελθόντων·<tr><td rowspan=2><h6>Sap</h6>. <h3>11</h3>.<h2>13</h2><td>ὅτε γὰρ ἤκουσαν διὰ τῶν ἰδίων κολάσεων<tr><td>εὐεργετημένους αὐτούς, ᾔσθοντο τοῦ κυρίου.<td class=Y rowspan=17>360<tr><td><h6>Sap</h6>. <h3>11</h3>.<h2>14</h2><td>ὃν γὰρ ἐν ἐκθέσει πάλαι ῥιφέντα ἀπεῖπον χλευάζοντες, 
ἐπὶ τέλει τῶν ἐκβάσεων ἐθαύμασαν 
οὐχ ὅμοια δικαίοις διψήσαντες.<tr><td><h6>Sap</h6>. <h3>11</h3>.<h2>15</h2><td>ἀντὶ δὲ λογισμῶν ἀσυνέτων ἀδικίας αὐτῶν, 
ἐν οἷς πλανηθέντες ἐθρήσκευον ἄλογα ἑρπετὰ καὶ κνώδαλα<tr><th>2<td><div class=QU></div>εὐτελῆ, 
ἐπαπέστειλας αὐτοῖς πλῆθος ἀλόγων ζῴων εἰς ἐκδίκησιν,<tr><td><h6>Sap</h6>. <h3>11</h3>.<h2>16</h2><td>ἵνα γνῶσιν ὅτι, δι’ ὧν τις ἁμαρτάνει, διὰ τούτων κολάζεται.<tr><td><h6>Sap</h6>. <h3>11</h3>.<h2>17</h2><td>οὐ γὰρ ἠπόρει ἡ παντοδύναμός σου χεὶρ 
καὶ κτίσασα τὸν κόσμον ἐξ ἀμόρφου ὕλης 
ἐπιπέμψαι αὐτοῖς πλῆθος ἄρκων ἢ θρασεῖς λέοντας<tr><td><h6>Sap</h6>. <h3>11</h3>.<h2>18</h2><td>ἢ νεοκτίστους θυμοῦ πλήρεις θῆρας ἀγνώστους 
ἤτοι πυρπνόον φυσῶντας ἄσθμα 
ἢ βρόμον λικμωμένους καπνοῦ 
ἢ δεινοὺς ἀπ’ ὀμμάτων σπινθῆρας ἀστράπτοντας,<tr><td><h6>Sap</h6>. <h3>11</h3>.<h2>19</h2><td>ὧν οὐ μόνον ἡ βλάβη ἠδύνατο συνεκτρῖψαι αὐτούς, 
ἀλλὰ καὶ ἡ ὄψις ἐκφοβήσασα διολέσαι.<tr><td><h6>Sap</h6>. <h3>11</h3>.<h2>20</h2><td>καὶ χωρὶς δὲ τούτων ἑνὶ πνεύματι πεσεῖν ἐδύναντο 
ὑπὸ τῆς δίκης διωχθέντες 
καὶ λικμηθέντες ὑπὸ πνεύματος δυνάμεώς σου· 
ἀλλὰ πάντα μέτρῳ καὶ ἀριθμῷ καὶ σταθμῷ διέταξας.<tr><td><h6>Sap</h6>. <h3>11</h3>.<h2>21</h2><td>τὸ γὰρ μεγάλως ἰσχύειν σοι πάρεστιν πάντοτε, 
καὶ κράτει βραχίονός σου τίς ἀντιστήσεται;<tr><td><h6>Sap</h6>. <h3>11</h3>.<h2>22</h2><td>ὅτι ὡς ῥοπὴ ἐκ πλαστίγγων ὅλος ὁ κόσμος ἐναντίον σου 
καὶ ὡς ῥανὶς δρόσου ὀρθρινὴ κατελθοῦσα ἐπὶ γῆν.<tr><td><h6>Sap</h6>. <h3>11</h3>.<h2>23</h2><td>ἐλεεῖς δὲ πάντας, ὅτι πάντα δύνασαι, 
καὶ παρορᾷς ἁμαρτήματα ἀνθρώπων εἰς μετάνοιαν.<tr><td><h6>Sap</h6>. <h3>11</h3>.<h2>24</h2><td>ἀγαπᾷς γὰρ τὰ ὄντα πάντα 
καὶ οὐδὲν βδελύσσῃ ὧν ἐποίησας· 
οὐδὲ γὰρ ἂν μισῶν τι κατεσκεύασας.<tr><td><h6>Sap</h6>. <h3>11</h3>.<h2>25</h2><td>πῶς δὲ διέμεινεν ἄν τι, εἰ μὴ σὺ ἠθέλησας, 
ἢ τὸ μὴ κληθὲν ὑπὸ σοῦ διετηρήθη;<tr><td><h6>Sap</h6>. <h3>11</h3>.<h2>26</h2><td>φείδῃ δὲ πάντων, ὅτι σά ἐστιν, δέσποτα φιλόψυχε·<tr><td><h6>Sap</h6>. <h3>12</h3>.<h2>1</h2><td>τὸ γὰρ ἄφθαρτόν σου πνεῦμά ἐστιν ἐν πᾶσιν.<tr><td rowspan=2><h6>Sap</h6>. <h3>12</h3>.<h2>2</h2><td class=QE>Διὸ τοὺς παραπίπτοντας κατ’ ὀλίγον ἐλέγχεις<tr><td>καὶ ἐν οἷς ἁμαρτάνουσιν ὑπομιμνῄσκων νουθετεῖς, 
ἵνα ἀπαλλαγέντες τῆς κακίας πιστεύσωσιν ἐπὶ σέ, κύριε.<td class=Y rowspan=17>361<tr><td><h6>Sap</h6>. <h3>12</h3>.<h2>3</h2><td>καὶ γὰρ τοὺς πάλαι οἰκήτορας τῆς ἁγίας σου γῆς<tr><td><h6>Sap</h6>. <h3>12</h3>.<h2>4</h2><td>μισήσας ἐπὶ τῷ ἔχθιστα πράσσειν, 
ἔργα φαρμακειῶν καὶ τελετὰς ἀνοσίους<tr><td><h6>Sap</h6>. <h3>12</h3>.<h2>5</h2><td>τέκνων τε φονὰς ἀνελεήμονας 
καὶ σπλαγχνοφάγον ἀνθρωπίνων σαρκῶν θοῖναν καὶ αἵματος, 
ἐκ μέσου μύστας θιάσου<tr><td><h6>Sap</h6>. <h3>12</h3>.<h2>6</h2><td>καὶ αὐθέντας γονεῖς ψυχῶν ἀβοηθήτων, 
ἐβουλήθης ἀπολέσαι διὰ χειρῶν πατέρων ἡμῶν,<tr><td><h6>Sap</h6>. <h3>12</h3>.<h2>7</h2><td>ἵνα ἀξίαν ἀποικίαν δέξηται θεοῦ παίδων 
ἡ παρὰ σοὶ πασῶν τιμιωτάτη γῆ.<tr><td><h6>Sap</h6>. <h3>12</h3>.<h2>8</h2><td>ἀλλὰ καὶ τούτων ὡς ἀνθρώπων ἐφείσω 
ἀπέστειλάς τε προδρόμους τοῦ στρατοπέδου σου σφῆκας, 
ἵνα αὐτοὺς κατὰ βραχὺ ἐξολεθρεύσωσιν.<tr><td><h6>Sap</h6>. <h3>12</h3>.<h2>9</h2><td>οὐκ ἀδυνατῶν ἐν παρατάξει ἀσεβεῖς δικαίοις ὑποχειρίους<tr><th>1<td><div class=QU></div>δοῦναι 
ἢ θηρίοις δεινοῖς ἢ λόγῳ ἀποτόμῳ ὑφ’ ἓν ἐκτρῖψαι,<tr><td><h6>Sap</h6>. <h3>12</h3>.<h2>10</h2><td>κρίνων δὲ κατὰ βραχὺ ἐδίδους τόπον μετανοίας 
οὐκ ἀγνοῶν ὅτι πονηρὰ ἡ γένεσις αὐτῶν 
καὶ ἔμφυτος ἡ κακία αὐτῶν 
καὶ ὅτι οὐ μὴ ἀλλαγῇ ὁ λογισμὸς αὐτῶν εἰς τὸν αἰῶνα.<tr><td><h6>Sap</h6>. <h3>12</h3>.<h2>11</h2><td>σπέρμα γὰρ ἦν κατηραμένον ἀπ’ ἀρχῆς, 
οὐδὲ εὐλαβούμενός τινα ἐφ’ οἷς ἡμάρτανον ἄδειαν ἐδίδους.<tr><td><h6>Sap</h6>. <h3>12</h3>.<h2>12</h2><td>τίς γὰρ ἐρεῖ Τί ἐποίησας; 
ἢ τίς ἀντιστήσεται τῷ κρίματί σου; 
τίς δὲ ἐγκαλέσει σοι κατὰ ἐθνῶν ἀπολωλότων ἃ σὺ ἐποίησας; 
ἢ τίς εἰς κατάστασίν σοι ἐλεύσεται ἔκδικος κατὰ ἀδίκων ἀν‐<tr><th>4<td class=QU>θρώπων;<tr><td><h6>Sap</h6>. <h3>12</h3>.<h2>13</h2><td>οὔτε γὰρ θεός ἐστιν πλὴν σοῦ, ᾧ μέλει περὶ πάντων, 
ἵνα δείξῃς ὅτι οὐκ ἀδίκως ἔκρινας,<tr><td><h6>Sap</h6>. <h3>12</h3>.<h2>14</h2><td>οὔτε βασιλεὺς ἢ τύραννος ἀντοφθαλμῆσαι δυνήσεταί σοι πε‐<tr><th>1<td class=QU>ρὶ ὧν ἐκόλασας.<tr><td rowspan=2><h6>Sap</h6>. <h3>12</h3>.<h2>15</h2><td>δίκαιος δὲ ὢν δικαίως τὰ πάντα διέπεις 
αὐτὸν τὸν μὴ ὀφείλοντα κολασθῆναι καταδικάσαι<tr><td>ἀλλότριον ἡγούμενος τῆς σῆς δυνάμεως.<td class=Y rowspan=16>362<tr><td><h6>Sap</h6>. <h3>12</h3>.<h2>16</h2><td>ἡ γὰρ ἰσχύς σου δικαιοσύνης ἀρχή, 
καὶ τὸ πάντων σε δεσπόζειν πάντων φείδεσθαί σε ποιεῖ.<tr><td><h6>Sap</h6>. <h3>12</h3>.<h2>17</h2><td>ἰσχὺν γὰρ ἐνδείκνυσαι ἀπιστούμενος ἐπὶ δυνάμεως τελειό‐<tr><th>1<td><div class=QU></div>τητι 
καὶ ἐν τοῖς εἰδόσι τὸ θράσος ἐξελέγχεις·<tr><td><h6>Sap</h6>. <h3>12</h3>.<h2>18</h2><td>σὺ δὲ δεσπόζων ἰσχύος ἐν ἐπιεικείᾳ κρίνεις 
καὶ μετὰ πολλῆς φειδοῦς διοικεῖς ἡμᾶς· 
πάρεστιν γάρ σοι, ὅταν θέλῃς, τὸ δύνασθαι.<tr><td><h6>Sap</h6>. <h3>12</h3>.<h2>19</h2><td>    Ἐδίδαξας δέ σου τὸν λαὸν διὰ τῶν τοιούτων ἔργων 
ὅτι δεῖ τὸν δίκαιον εἶναι φιλάνθρωπον, 
καὶ εὐέλπιδας ἐποίησας τοὺς υἱούς σου 
ὅτι διδοῖς ἐπὶ ἁμαρτήμασιν μετάνοιαν.<tr><td><h6>Sap</h6>. <h3>12</h3>.<h2>20</h2><td>εἰ γὰρ ἐχθροὺς παίδων σου καὶ ὀφειλομένους θανάτῳ 
μετὰ τοσαύτης ἐτιμωρήσω προσοχῆς καὶ διέσεως 
δοὺς χρόνους καὶ τόπον, δι’ ὧν ἀπαλλαγῶσι τῆς κακίας,<tr><td><h6>Sap</h6>. <h3>12</h3>.<h2>21</h2><td>μετὰ πόσης ἀκριβείας ἔκρινας τοὺς υἱούς σου, 
ὧν τοῖς πατράσιν ὅρκους καὶ συνθήκας ἔδωκας ἀγαθῶν ὑπο‐<tr><th>2<td class=QU>σχέσεων;<tr><td><h6>Sap</h6>. <h3>12</h3>.<h2>22</h2><td class=QE>Ἡμᾶς οὖν παιδεύων τοὺς ἐχθροὺς ἡμῶν ἐν μυριότητι μα‐<tr><th>1<td><div class=QU></div>στιγοῖς, 
ἵνα σου τὴν ἀγαθότητα μεριμνῶμεν κρίνοντες, 
κρινόμενοι δὲ προσδοκῶμεν ἔλεος.<tr><td><h6>Sap</h6>. <h3>12</h3>.<h2>23</h2><td>ὅθεν καὶ τοὺς ἐν ἀφροσύνῃ ζωῆς βιώσαντας ἀδίκως 
διὰ τῶν ἰδίων ἐβασάνισας βδελυγμάτων·<tr><td><h6>Sap</h6>. <h3>12</h3>.<h2>24</h2><td>καὶ γὰρ τῶν πλάνης ὁδῶν μακρότερον ἐπλανήθησαν 
θεοὺς ὑπολαμβάνοντες τὰ καὶ ἐν ζῴοις τῶν αἰσχρῶν ἄτιμα 
νηπίων δίκην ἀφρόνων ψευσθέντες.<tr><td><h6>Sap</h6>. <h3>12</h3>.<h2>25</h2><td>διὰ τοῦτο ὡς παισὶν ἀλογίστοις 
τὴν κρίσιν εἰς ἐμπαιγμὸν ἔπεμψας.<tr><td><h6>Sap</h6>. <h3>12</h3>.<h2>26</h2><td>οἱ δὲ παιγνίοις ἐπιτιμήσεως μὴ νουθετηθέντες 
ἀξίαν θεοῦ κρίσιν πειράσουσιν.<tr><td rowspan=2><h6>Sap</h6>. <h3>12</h3>.<h2>27</h2><td>ἐφ’ οἷς γὰρ αὐτοὶ πάσχοντες ἠγανάκτουν, 
ἐπὶ τούτοις, οὓς ἐδόκουν θεούς, ἐν αὐτοῖς κολαζόμενοι 
ἰδόντες, ὃν πάλαι ἠρνοῦντο εἰδέναι, θεὸν ἐπέγνωσαν ἀληθῆ·<tr><td>διὸ καὶ τὸ τέρμα τῆς καταδίκης ἐπ’ αὐτοὺς ἐπῆλθεν.<td class=Y rowspan=16>363<tr><td><h6>Sap</h6>. <h3>13</h3>.<h2>1</h2><td class=QE>Μάταιοι μὲν γὰρ πάντες ἄνθρωποι φύσει, οἷς παρῆν θεοῦ<tr><th>1<td><div class=QU></div>ἀγνωσία 
καὶ ἐκ τῶν ὁρωμένων ἀγαθῶν οὐκ ἴσχυσαν εἰδέναι τὸν ὄντα 
οὔτε τοῖς ἔργοις προσέχοντες ἐπέγνωσαν τὸν τεχνίτην,<tr><td><h6>Sap</h6>. <h3>13</h3>.<h2>2</h2><td>ἀλλ’ ἢ πῦρ ἢ πνεῦμα ἢ ταχινὸν ἀέρα 
ἢ κύκλον ἄστρων ἢ βίαιον ὕδωρ 
ἢ φωστῆρας οὐρανοῦ πρυτάνεις κόσμου θεοὺς ἐνόμισαν.<tr><td><h6>Sap</h6>. <h3>13</h3>.<h2>3</h2><td>ὧν εἰ μὲν τῇ καλλονῇ τερπόμενοι ταῦτα θεοὺς ὑπελάμβανον, 
γνώτωσαν πόσῳ τούτων ὁ δεσπότης ἐστὶ βελτίων, 
ὁ γὰρ τοῦ κάλλους γενεσιάρχης ἔκτισεν αὐτά·<tr><td><h6>Sap</h6>. <h3>13</h3>.<h2>4</h2><td>εἰ δὲ δύναμιν καὶ ἐνέργειαν ἐκπλαγέντες, 
νοησάτωσαν ἀπ’ αὐτῶν πόσῳ ὁ κατασκευάσας αὐτὰ δυνα‐<tr><th>2<td class=QU>τώτερός ἐστιν·<tr><td><h6>Sap</h6>. <h3>13</h3>.<h2>5</h2><td>ἐκ γὰρ μεγέθους καὶ καλλονῆς κτισμάτων 
ἀναλόγως ὁ γενεσιουργὸς αὐτῶν θεωρεῖται.<tr><td><h6>Sap</h6>. <h3>13</h3>.<h2>6</h2><td>ἀλλ’ ὅμως ἐπὶ τούτοις μέμψις ἐστὶν ὀλίγη, 
καὶ γὰρ αὐτοὶ τάχα πλανῶνται 
θεὸν ζητοῦντες καὶ θέλοντες εὑρεῖν·<tr><td><h6>Sap</h6>. <h3>13</h3>.<h2>7</h2><td>ἐν γὰρ τοῖς ἔργοις αὐτοῦ ἀναστρεφόμενοι διερευνῶσιν 
καὶ πείθονται τῇ ὄψει, ὅτι καλὰ τὰ βλεπόμενα.<tr><td><h6>Sap</h6>. <h3>13</h3>.<h2>8</h2><td>πάλιν δ’ οὐδ’ αὐτοὶ συγγνωστοί·<tr><td><h6>Sap</h6>. <h3>13</h3>.<h2>9</h2><td>εἰ γὰρ τοσοῦτον ἴσχυσαν εἰδέναι 
ἵνα δύνωνται στοχάσασθαι τὸν αἰῶνα, 
τὸν τούτων δεσπότην πῶς τάχιον οὐχ εὗρον;<tr><td><h6>Sap</h6>. <h3>13</h3>.<h2>10</h2><td>    Ταλαίπωροι δὲ καὶ ἐν νεκροῖς αἱ ἐλπίδες αὐτῶν, 
οἵτινες ἐκάλεσαν θεοὺς ἔργα χειρῶν ἀνθρώπων, 
χρυσὸν καὶ ἄργυρον τέχνης ἐμμελέτημα 
καὶ ἀπεικάσματα ζῴων<tr><th>5<td>ἢ λίθον ἄχρηστον χειρὸς ἔργον ἀρχαίας.<tr><td><h6>Sap</h6>. <h3>13</h3>.<h2>11</h2><td>εἰ δὲ καί τις ὑλοτόμος τέκτων εὐκίνητον φυτὸν ἐκπρίσας 
περιέξυσεν εὐμαθῶς πάντα τὸν φλοιὸν αὐτοῦ 
καὶ τεχνησάμενος εὐπρεπῶς 
κατεσκεύασεν χρήσιμον σκεῦος εἰς ὑπηρεσίαν ζωῆς,<tr><td><h6>Sap</h6>. <h3>13</h3>.<h2>12</h2><td>τὰ δὲ ἀποβλήματα τῆς ἐργασίας 
εἰς ἑτοιμασίαν τροφῆς ἀναλώσας ἐνεπλήσθη,<tr><td><h6>Sap</h6>. <h3>13</h3>.<h2>13</h2><td>τὸ δὲ ἐξ αὐτῶν ἀπόβλημα εἰς οὐθὲν εὔχρηστον, 
ξύλον σκολιὸν καὶ ὄζοις συμπεφυκός, 
λαβὼν ἔγλυψεν ἐν ἐπιμελείᾳ ἀργίας αὐτοῦ 
καὶ ἐμπειρίᾳ συνέσεως ἐτύπωσεν αὐτό,<td class=Y rowspan=15>364<tr><th>5<td>ἀπείκασεν αὐτὸ εἰκόνι ἀνθρώπου<tr><td><h6>Sap</h6>. <h3>13</h3>.<h2>14</h2><td>ἢ ζῴῳ τινὶ εὐτελεῖ ὡμοίωσεν αὐτὸ 
καταχρίσας μίλτῳ καὶ φύκει ἐρυθήνας χρόαν αὐτοῦ 
καὶ πᾶσαν κηλῖδα τὴν ἐν αὐτῷ καταχρίσας<tr><td><h6>Sap</h6>. <h3>13</h3>.<h2>15</h2><td>καὶ ποιήσας αὐτῷ αὐτοῦ ἄξιον οἴκημα 
ἐν τοίχῳ ἔθηκεν αὐτὸ ἀσφαλισάμενος σιδήρῳ.<tr><td><h6>Sap</h6>. <h3>13</h3>.<h2>16</h2><td>ἵνα μὲν οὖν μὴ καταπέσῃ, προενόησεν αὐτοῦ 
εἰδὼς ὅτι ἀδυνατεῖ ἑαυτῷ βοηθῆσαι· 
καὶ γάρ ἐστιν εἰκὼν καὶ χρείαν ἔχει βοηθείας.<tr><td><h6>Sap</h6>. <h3>13</h3>.<h2>17</h2><td>περὶ δὲ κτημάτων καὶ γάμων αὐτοῦ καὶ τέκνων προσευχόμενος 
οὐκ αἰσχύνεται τῷ ἀψύχῳ προσλαλῶν 
καὶ περὶ μὲν ὑγιείας τὸ ἀσθενὲς ἐπικαλεῖται,<tr><td><h6>Sap</h6>. <h3>13</h3>.<h2>18</h2><td>περὶ δὲ ζωῆς τὸ νεκρὸν ἀξιοῖ, 
περὶ δὲ ἐπικουρίας τὸ ἀπειρότατον ἱκετεύει, 
περὶ δὲ ὁδοιπορίας τὸ μηδὲ βάσει χρῆσθαι δυνάμενον,<tr><td><h6>Sap</h6>. <h3>13</h3>.<h2>19</h2><td>περὶ δὲ πορισμοῦ καὶ ἐργασίας καὶ χειρῶν ἐπιτυχίας 
τὸ ἀδρανέστατον ταῖς χερσὶν εὐδράνειαν αἰτεῖται.<tr><td><h6>Sap</h6>. <h3>14</h3>.<h2>1</h2><td class=QE>Πλοῦν τις πάλιν στελλόμενος καὶ ἄγρια μέλλων διοδεύειν<tr><th>1<td><div class=QU></div>κύματα 
τοῦ φέροντος αὐτὸν πλοίου σαθρότερον ξύλον ἐπιβοᾶται.<tr><td><h6>Sap</h6>. <h3>14</h3>.<h2>2</h2><td>ἐκεῖνο μὲν γὰρ ὄρεξις πορισμῶν ἐπενόησεν, 
τεχνῖτις δὲ σοφία κατεσκεύασεν·<tr><td><h6>Sap</h6>. <h3>14</h3>.<h2>3</h2><td>ἡ δὲ σή, πάτερ, διακυβερνᾷ πρόνοια, 
ὅτι ἔδωκας καὶ ἐν θαλάσσῃ ὁδὸν 
καὶ ἐν κύμασι τρίβον ἀσφαλῆ<tr><td><h6>Sap</h6>. <h3>14</h3>.<h2>4</h2><td>δεικνὺς ὅτι δύνασαι ἐκ παντὸς σῴζειν, 
ἵνα κἂν ἄνευ τέχνης τις ἐπιβῇ.<tr><td><h6>Sap</h6>. <h3>14</h3>.<h2>5</h2><td>θέλεις δὲ μὴ ἀργὰ εἶναι τὰ τῆς σοφίας σου ἔργα· 
διὰ τοῦτο καὶ ἐλαχίστῳ ξύλῳ πιστεύουσιν ἄνθρωποι ψυχὰς 
καὶ διελθόντες κλύδωνα σχεδίᾳ διεσώθησαν.<tr><td rowspan=2><h6>Sap</h6>. <h3>14</h3>.<h2>6</h2><td>καὶ ἀρχῆς γὰρ ἀπολλυμένων ὑπερηφάνων γιγάντων 
ἡ ἐλπὶς τοῦ κόσμου ἐπὶ σχεδίας καταφυγοῦσα<tr><td>ἀπέλιπεν αἰῶνι σπέρμα γενέσεως τῇ σῇ κυβερνηθεῖσα χειρί.<td class=Y rowspan=18>365<tr><td><h6>Sap</h6>. <h3>14</h3>.<h2>7</h2><td>εὐλόγηται γὰρ ξύλον, δι’ οὗ γίνεται δικαιοσύνη·<tr><td><h6>Sap</h6>. <h3>14</h3>.<h2>8</h2><td>τὸ χειροποίητον δέ, ἐπικατάρατον αὐτὸ καὶ ὁ ποιήσας αὐτό, 
ὅτι ὁ μὲν ἠργάζετο, τὸ δὲ φθαρτὸν θεὸς ὠνομάσθη.<tr><td><h6>Sap</h6>. <h3>14</h3>.<h2>9</h2><td>ἐν ἴσῳ γὰρ μισητὰ θεῷ καὶ ὁ ἀσεβῶν καὶ ἡ ἀσέβεια αὐτοῦ·<tr><td><h6>Sap</h6>. <h3>14</h3>.<h2>10</h2><td>καὶ γὰρ τὸ πραχθὲν σὺν τῷ δράσαντι κολασθήσεται.<tr><td><h6>Sap</h6>. <h3>14</h3>.<h2>11</h2><td>διὰ τοῦτο καὶ ἐν εἰδώλοις ἐθνῶν ἐπισκοπὴ ἔσται, 
ὅτι ἐν κτίσματι θεοῦ εἰς βδέλυγμα ἐγενήθησαν 
καὶ εἰς σκάνδαλα ψυχαῖς ἀνθρώπων 
καὶ εἰς παγίδα ποσὶν ἀφρόνων.<tr><td><h6>Sap</h6>. <h3>14</h3>.<h2>12</h2><td>    Ἀρχὴ γὰρ πορνείας ἐπίνοια εἰδώλων, 
εὕρεσις δὲ αὐτῶν φθορὰ ζωῆς.<tr><td><h6>Sap</h6>. <h3>14</h3>.<h2>13</h2><td>οὔτε γὰρ ἦν ἀπ’ ἀρχῆς οὔτε εἰς τὸν αἰῶνα ἔσται·<tr><td><h6>Sap</h6>. <h3>14</h3>.<h2>14</h2><td>κενοδοξίᾳ γὰρ ἀνθρώπων εἰσῆλθεν εἰς τὸν κόσμον, 
καὶ διὰ τοῦτο σύντομον αὐτῶν τὸ τέλος ἐπενοήθη.<tr><td><h6>Sap</h6>. <h3>14</h3>.<h2>15</h2><td>ἀώρῳ γὰρ πένθει τρυχόμενος πατὴρ 
τοῦ ταχέως ἀφαιρεθέντος τέκνου εἰκόνα ποιήσας 
τόν ποτε νεκρὸν ἄνθρωπον νῦν ὡς θεὸν ἐτίμησεν 
καὶ παρέδωκεν τοῖς ὑποχειρίοις μυστήρια καὶ τελετάς·<tr><td><h6>Sap</h6>. <h3>14</h3>.<h2>16</h2><td>εἶτα ἐν χρόνῳ κρατυνθὲν τὸ ἀσεβὲς ἔθος ὡς νόμος ἐφυλάχθη.<tr><td><h6>Sap</h6>. <h3>14</h3>.<h2>17</h2><td>καὶ τυράννων ἐπιταγαῖς ἐθρησκεύετο τὰ γλυπτά, 
οὓς ἐν ὄψει μὴ δυνάμενοι τιμᾶν ἄνθρωποι διὰ τὸ μακρὰν οἰκεῖν 
τὴν πόρρωθεν ὄψιν ἀνατυπωσάμενοι 
ἐμφανῆ εἰκόνα τοῦ τιμωμένου βασιλέως ἐποίησαν,<tr><th>5<td>ἵνα ὡς παρόντα τὸν ἀπόντα κολακεύωσιν διὰ τῆς σπουδῆς.<tr><td><h6>Sap</h6>. <h3>14</h3>.<h2>18</h2><td>εἰς ἐπίτασιν δὲ θρησκείας καὶ τοὺς ἀγνοοῦντας 
ἡ τοῦ τεχνίτου προετρέψατο φιλοτιμία·<tr><td><h6>Sap</h6>. <h3>14</h3>.<h2>19</h2><td>ὁ μὲν γὰρ τάχα κρατοῦντι βουλόμενος ἀρέσαι 
ἐξεβιάσατο τῇ τέχνῃ τὴν ὁμοιότητα ἐπὶ τὸ κάλλιον·<tr><td><h6>Sap</h6>. <h3>14</h3>.<h2>20</h2><td>τὸ δὲ πλῆθος ἐφελκόμενον διὰ τὸ εὔχαρι τῆς ἐργασίας 
τὸν πρὸ ὀλίγου τιμηθέντα ἄνθρωπον νῦν σέβασμα ἐλογίσαντο.<tr><td><h6>Sap</h6>. <h3>14</h3>.<h2>21</h2><td>καὶ τοῦτο ἐγένετο τῷ βίῳ εἰς ἔνεδρον, 
ὅτι ἢ συμφορᾷ ἢ τυραννίδι δουλεύσαντες ἄνθρωποι 
τὸ ἀκοινώνητον ὄνομα λίθοις καὶ ξύλοις περιέθεσαν.<tr><td rowspan=2><h6>Sap</h6>. <h3>14</h3>.<h2>22</h2><td>    Εἶτ’ οὐκ ἤρκεσεν τὸ πλανᾶσθαι περὶ τὴν τοῦ θεοῦ γνῶσιν, 
ἀλλὰ καὶ ἐν μεγάλῳ ζῶντες ἀγνοίας πολέμῳ<tr><td>τὰ τοσαῦτα κακὰ εἰρήνην προσαγορεύουσιν.<td class=Y rowspan=17>366<tr><td><h6>Sap</h6>. <h3>14</h3>.<h2>23</h2><td>ἢ γὰρ τεκνοφόνους τελετὰς ἢ κρύφια μυστήρια 
ἢ ἐμμανεῖς ἐξάλλων θεσμῶν κώμους ἄγοντες<tr><td><h6>Sap</h6>. <h3>14</h3>.<h2>24</h2><td>οὔτε βίους οὔτε γάμους καθαροὺς ἔτι φυλάσσουσιν, 
ἕτερος δ’ ἕτερον ἢ λοχῶν ἀναιρεῖ ἢ νοθεύων ὀδυνᾷ.<tr><td><h6>Sap</h6>. <h3>14</h3>.<h2>25</h2><td>πάντα δ’ ἐπιμὶξ ἔχει αἷμα καὶ φόνος, κλοπὴ καὶ δόλος, 
φθορά, ἀπιστία, τάραχος, ἐπιορκία,<tr><td><h6>Sap</h6>. <h3>14</h3>.<h2>26</h2><td>θόρυβος ἀγαθῶν, χάριτος ἀμνηστία, 
ψυχῶν μιασμός, γενέσεως ἐναλλαγή, 
γάμων ἀταξία, μοιχεία καὶ ἀσέλγεια.<tr><td><h6>Sap</h6>. <h3>14</h3>.<h2>27</h2><td>ἡ γὰρ τῶν ἀνωνύμων εἰδώλων θρησκεία 
παντὸς ἀρχὴ κακοῦ καὶ αἰτία καὶ πέρας ἐστίν·<tr><td><h6>Sap</h6>. <h3>14</h3>.<h2>28</h2><td>ἢ γὰρ εὐφραινόμενοι μεμήνασιν ἢ προφητεύουσιν ψευδῆ 
ἢ ζῶσιν ἀδίκως ἢ ἐπιορκοῦσιν ταχέως·<tr><td><h6>Sap</h6>. <h3>14</h3>.<h2>29</h2><td>ἀψύχοις γὰρ πεποιθότες εἰδώλοις 
κακῶς ὀμόσαντες ἀδικηθῆναι οὐ προσδέχονται.<tr><td><h6>Sap</h6>. <h3>14</h3>.<h2>30</h2><td>ἀμφότερα δὲ αὐτοὺς μετελεύσεται τὰ δίκαια, 
ὅτι κακῶς ἐφρόνησαν περὶ θεοῦ προσέχοντες εἰδώλοις 
καὶ ἀδίκως ὤμοσαν ἐν δόλῳ καταφρονήσαντες ὁσιότητος·<tr><td><h6>Sap</h6>. <h3>14</h3>.<h2>31</h2><td>οὐ γὰρ ἡ τῶν ὀμνυμένων δύναμις, 
ἀλλ’ ἡ τῶν ἁμαρτανόντων δίκη 
ἐπεξέρχεται ἀεὶ τὴν τῶν ἀδίκων παράβασιν.<tr><td><h6>Sap</h6>. <h3>15</h3>.<h2>1</h2><td>    Σὺ δέ, ὁ θεὸς ἡμῶν, χρηστὸς καὶ ἀληθής, 
μακρόθυμος καὶ ἐλέει διοικῶν τὰ πάντα.<tr><td><h6>Sap</h6>. <h3>15</h3>.<h2>2</h2><td>καὶ γὰρ ἐὰν ἁμάρτωμεν, σοί ἐσμεν, εἰδότες σου τὸ κράτος· 
οὐχ ἁμαρτησόμεθα δέ, εἰδότες ὅτι σοὶ λελογίσμεθα.<tr><td><h6>Sap</h6>. <h3>15</h3>.<h2>3</h2><td>τὸ γὰρ ἐπίστασθαί σε ὁλόκληρος δικαιοσύνη, 
καὶ εἰδέναι σου τὸ κράτος ῥίζα ἀθανασίας.<tr><td><h6>Sap</h6>. <h3>15</h3>.<h2>4</h2><td>οὔτε γὰρ ἐπλάνησεν ἡμᾶς ἀνθρώπων κακότεχνος ἐπίνοια 
οὐδὲ σκιαγράφων πόνος ἄκαρπος, 
εἶδος σπιλωθὲν χρώμασιν διηλλαγμένοις,<tr><td><h6>Sap</h6>. <h3>15</h3>.<h2>5</h2><td>ὧν ὄψις ἄφροσιν εἰς ὄρεξιν ἔρχεται, 
ποθεῖ τε νεκρᾶς εἰκόνος εἶδος ἄπνουν.<tr><td><h6>Sap</h6>. <h3>15</h3>.<h2>6</h2><td>κακῶν ἐρασταὶ ἄξιοί τε τοιούτων ἐλπίδων 
καὶ οἱ δρῶντες καὶ οἱ ποθοῦντες καὶ οἱ σεβόμενοι.<tr><td rowspan=2><h6>Sap</h6>. <h3>15</h3>.<h2>7</h2><td class=QE>Καὶ γὰρ κεραμεὺς ἁπαλὴν γῆν θλίβων ἐπίμοχθον<tr><td>πλάσσει πρὸς ὑπηρεσίαν ἡμῶν ἓν ἕκαστον· 
ἀλλ’ ἐκ τοῦ αὐτοῦ πηλοῦ ἀνεπλάσατο 
τά τε τῶν καθαρῶν ἔργων δοῦλα σκεύη<td class=Y rowspan=13>367<tr><th>5<td>τά τε ἐναντία, πάντα ὁμοίως· 
τούτων δὲ ἑτέρου τίς ἑκάστου ἐστὶν ἡ χρῆσις, 
κριτὴς ὁ πηλουργός.<tr><td><h6>Sap</h6>. <h3>15</h3>.<h2>8</h2><td>καὶ κακόμοχθος θεὸν μάταιον ἐκ τοῦ αὐτοῦ πλάσσει πηλοῦ 
ὃς πρὸ μικροῦ ἐκ γῆς γενηθεὶς 
μετ’ ὀλίγον πορεύεται ἐξ ἧς ἐλήμφθη, 
τὸ τῆς ψυχῆς ἀπαιτηθεὶς χρέος.<tr><td><h6>Sap</h6>. <h3>15</h3>.<h2>9</h2><td>ἀλλ’ ἔστιν αὐτῷ φροντὶς οὐχ ὅτι μέλλει κάμνειν 
οὐδ’ ὅτι βραχυτελῆ βίον ἔχει, 
ἀλλ’ ἀντερείδεται μὲν χρυσουργοῖς καὶ ἀργυροχόοις 
χαλκοπλάστας τε μιμεῖται<tr><th>5<td>καὶ δόξαν ἡγεῖται ὅτι κίβδηλα πλάσσει.<tr><td><h6>Sap</h6>. <h3>15</h3>.<h2>10</h2><td>σποδὸς ἡ καρδία αὐτοῦ, καὶ γῆς εὐτελεστέρα ἡ ἐλπὶς αὐτοῦ, 
πηλοῦ τε ἀτιμότερος ὁ βίος αὐτοῦ,<tr><td><h6>Sap</h6>. <h3>15</h3>.<h2>11</h2><td>ὅτι ἠγνόησεν τὸν πλάσαντα αὐτὸν 
καὶ τὸν ἐμπνεύσαντα αὐτῷ ψυχὴν ἐνεργοῦσαν 
καὶ ἐμφυσήσαντα πνεῦμα ζωτικόν,<tr><td><h6>Sap</h6>. <h3>15</h3>.<h2>12</h2><td>ἀλλ’ ἐλογίσαντο παίγνιον εἶναι τὴν ζωὴν ἡμῶν 
καὶ τὸν βίον πανηγυρισμὸν ἐπικερδῆ, 
δεῖν γάρ φησιν ὅθεν δή, κἂν ἐκ κακοῦ, πορίζειν.<tr><td><h6>Sap</h6>. <h3>15</h3>.<h2>13</h2><td>οὗτος γὰρ παρὰ πάντας οἶδεν ὅτι ἁμαρτάνει 
ὕλης γεώδους εὔθραυστα σκεύη καὶ γλυπτὰ δημιουργῶν.<tr><td><h6>Sap</h6>. <h3>15</h3>.<h2>14</h2><td>πάντες δὲ ἀφρονέστατοι καὶ τάλανες ὑπὲρ ψυχὴν νηπίου 
οἱ ἐχθροὶ τοῦ λαοῦ σου καταδυναστεύσαντες αὐτόν,<tr><td><h6>Sap</h6>. <h3>15</h3>.<h2>15</h2><td>ὅτι καὶ πάντα τὰ εἴδωλα τῶν ἐθνῶν ἐλογίσαντο θεούς, 
οἷς οὔτε ὀμμάτων χρῆσις εἰς ὅρασιν 
οὔτε ῥῖνες εἰς συνολκὴν ἀέρος 
οὔτε ὦτα ἀκούειν<tr><th>5<td>οὔτε δάκτυλοι χειρῶν εἰς ψηλάφησιν 
καὶ οἱ πόδες αὐτῶν ἀργοὶ πρὸς ἐπίβασιν.<tr><td><h6>Sap</h6>. <h3>15</h3>.<h2>16</h2><td>ἄνθρωπος γὰρ ἐποίησεν αὐτούς, 
καὶ τὸ πνεῦμα δεδανεισμένος ἔπλασεν αὐτούς· 
οὐδεὶς γὰρ αὐτῷ ὅμοιον ἄνθρωπος ἰσχύει πλάσαι θεόν·<tr><td><h6>Sap</h6>. <h3>15</h3>.<h2>17</h2><td>θνητὸς δὲ ὢν νεκρὸν ἐργάζεται χερσὶν ἀνόμοις· 
κρείττων γάρ ἐστιν τῶν σεβασμάτων αὐτοῦ, 
ὧν αὐτὸς μὲν ἔζησεν, ἐκεῖνα δὲ οὐδέποτε. —<td class=Y rowspan=16>368<tr><td><h6>Sap</h6>. <h3>15</h3>.<h2>18</h2><td>καὶ τὰ ζῷα δὲ τὰ ἔχθιστα σέβονται· 
ἀνοίᾳ γὰρ συγκρινόμενα τῶν ἄλλων ἐστὶ χείρονα·<tr><td><h6>Sap</h6>. <h3>15</h3>.<h2>19</h2><td>οὐδ’ ὅσον ἐπιποθῆσαι ὡς ἐν ζῴων ὄψει καλὰ τυγχάνει, 
ἐκπέφευγεν δὲ καὶ τὸν τοῦ θεοῦ ἔπαινον καὶ τὴν εὐλογίαν<tr><th>2<td class=QU>αὐτοῦ.<tr><td><h6>Sap</h6>. <h3>16</h3>.<h2>1</h2><td>    Διὰ τοῦτο δι’ ὁμοίων ἐκολάσθησαν ἀξίως 
καὶ διὰ πλήθους κνωδάλων ἐβασανίσθησαν.<tr><td><h6>Sap</h6>. <h3>16</h3>.<h2>2</h2><td>ἀνθ’ ἧς κολάσεως εὐεργετήσας τὸν λαόν σου 
εἰς ἐπιθυμίαν ὀρέξεως ξένην γεῦσιν 
τροφὴν ἡτοίμασας ὀρτυγομήτραν,<tr><td><h6>Sap</h6>. <h3>16</h3>.<h2>3</h2><td>ἵνα ἐκεῖνοι μὲν ἐπιθυμοῦντες τροφὴν 
διὰ τὴν εἰδέχθειαν τῶν ἐπαπεσταλμένων 
καὶ τὴν ἀναγκαίαν ὄρεξιν ἀποστρέφωνται, 
αὐτοὶ δὲ ἐπ’ ὀλίγον ἐνδεεῖς γενόμενοι<tr><th>5<td>καὶ ξένης μετάσχωσι γεύσεως.<tr><td><h6>Sap</h6>. <h3>16</h3>.<h2>4</h2><td>ἔδει γὰρ ἐκείνοις μὲν ἀπαραίτητον ἔνδειαν ἐπελθεῖν τυραννοῦσιν, 
τούτοις δὲ μόνον δειχθῆναι πῶς οἱ ἐχθροὶ αὐτῶν ἐβασανίζοντο.<tr><td><h6>Sap</h6>. <h3>16</h3>.<h2>5</h2><td>    Καὶ γὰρ ὅτε αὐτοῖς δεινὸς ἐπῆλθεν θηρίων θυμὸς 
δήγμασίν τε σκολιῶν διεφθείροντο ὄφεων, 
οὐ μέχρι τέλους ἔμεινεν ἡ ὀργή σου·<tr><td><h6>Sap</h6>. <h3>16</h3>.<h2>6</h2><td>εἰς νουθεσίαν δὲ πρὸς ὀλίγον ἐταράχθησαν 
σύμβολον ἔχοντες σωτηρίας εἰς ἀνάμνησιν ἐντολῆς νόμου σου·<tr><td><h6>Sap</h6>. <h3>16</h3>.<h2>7</h2><td>ὁ γὰρ ἐπιστραφεὶς οὐ διὰ τὸ θεωρούμενον ἐσῴζετο, 
ἀλλὰ διὰ σὲ τὸν πάντων σωτῆρα.<tr><td><h6>Sap</h6>. <h3>16</h3>.<h2>8</h2><td>καὶ ἐν τούτῳ δὲ ἔπεισας τοὺς ἐχθροὺς ἡμῶν 
ὅτι σὺ εἶ ὁ ῥυόμενος ἐκ παντὸς κακοῦ·<tr><td><h6>Sap</h6>. <h3>16</h3>.<h2>9</h2><td>οὓς μὲν γὰρ ἀκρίδων καὶ μυιῶν ἀπέκτεινεν δήγματα, 
καὶ οὐχ εὑρέθη ἴαμα τῇ ψυχῇ αὐτῶν, 
ὅτι ἄξιοι ἦσαν ὑπὸ τοιούτων κολασθῆναι·<tr><td><h6>Sap</h6>. <h3>16</h3>.<h2>10</h2><td>τοὺς δὲ υἱούς σου οὐδὲ ἰοβόλων δρακόντων ἐνίκησαν ὀδόντες, 
τὸ ἔλεος γάρ σου ἀντιπαρῆλθεν καὶ ἰάσατο αὐτούς.<tr><td rowspan=2><h6>Sap</h6>. <h3>16</h3>.<h2>11</h2><td>εἰς γὰρ ὑπόμνησιν τῶν λογίων σου ἐνεκεντρίζοντο 
καὶ ὀξέως διεσῴζοντο,<tr><td>ἵνα μὴ εἰς βαθεῖαν ἐμπεσόντες λήθην 
ἀπερίσπαστοι γένωνται τῆς σῆς εὐεργεσίας.<td class=Y rowspan=13>369<tr><td><h6>Sap</h6>. <h3>16</h3>.<h2>12</h2><td>καὶ γὰρ οὔτε βοτάνη οὔτε μάλαγμα ἐθεράπευσεν αὐτούς, 
ἀλλὰ ὁ σός, κύριε, λόγος ὁ πάντας ἰώμενος.<tr><td><h6>Sap</h6>. <h3>16</h3>.<h2>13</h2><td>σὺ γὰρ ζωῆς καὶ θανάτου ἐξουσίαν ἔχεις 
καὶ κατάγεις εἰς πύλας ᾅδου καὶ ἀνάγεις·<tr><td><h6>Sap</h6>. <h3>16</h3>.<h2>14</h2><td>ἄνθρωπος δὲ ἀποκτέννει μὲν τῇ κακίᾳ αὐτοῦ, 
ἐξελθὸν δὲ πνεῦμα οὐκ ἀναστρέφει 
οὐδὲ ἀναλύει ψυχὴν παραλημφθεῖσαν.<tr><td><h6>Sap</h6>. <h3>16</h3>.<h2>15</h2><td class=QE>Τὴν δὲ σὴν χεῖρα φυγεῖν ἀδύνατόν ἐστιν·<tr><td><h6>Sap</h6>. <h3>16</h3>.<h2>16</h2><td>ἀρνούμενοι γάρ σε εἰδέναι ἀσεβεῖς 
ἐν ἰσχύι βραχίονός σου ἐμαστιγώθησαν 
ξένοις ὑετοῖς καὶ χαλάζαις καὶ ὄμβροις διωκόμενοι ἀπαραιτήτοις 
καὶ πυρὶ καταναλισκόμενοι.<tr><td><h6>Sap</h6>. <h3>16</h3>.<h2>17</h2><td>τὸ γὰρ παραδοξότατον, ἐν τῷ πάντα σβεννύντι ὕδατι 
πλεῖον ἐνήργει τὸ πῦρ, 
ὑπέρμαχος γὰρ ὁ κόσμος ἐστὶν δικαίων·<tr><td><h6>Sap</h6>. <h3>16</h3>.<h2>18</h2><td>ποτὲ μὲν γὰρ ἡμεροῦτο φλόξ, 
ἵνα μὴ καταφλέξῃ τὰ ἐπ’ ἀσεβεῖς ἀπεσταλμένα ζῷα, 
ἀλλ’ αὐτοὶ βλέποντες εἰδῶσιν ὅτι θεοῦ κρίσει ἐλαύνονται·<tr><td><h6>Sap</h6>. <h3>16</h3>.<h2>19</h2><td>ποτὲ δὲ καὶ μεταξὺ ὕδατος ὑπὲρ τὴν πυρὸς δύναμιν φλέγει, 
ἵνα ἀδίκου γῆς γενήματα διαφθείρῃ.<tr><td><h6>Sap</h6>. <h3>16</h3>.<h2>20</h2><td>ἀνθ’ ὧν ἀγγέλων τροφὴν ἐψώμισας τὸν λαόν σου 
καὶ ἕτοιμον ἄρτον ἀπ’ οὐρανοῦ παρέσχες αὐτοῖς ἀκοπιάτως 
πᾶσαν ἡδονὴν ἰσχύοντα καὶ πρὸς πᾶσαν ἁρμόνιον γεῦσιν·<tr><td><h6>Sap</h6>. <h3>16</h3>.<h2>21</h2><td>ἡ μὲν γὰρ ὑπόστασίς σου τὴν σὴν πρὸς τέκνα ἐνεφάνιζεν<tr><th>1<td><div class=QU></div>γλυκύτητα, 
τῇ δὲ τοῦ προσφερομένου ἐπιθυμίᾳ ὑπηρετῶν 
πρὸς ὅ τις ἐβούλετο μετεκιρνᾶτο.<tr><td rowspan=2><h6>Sap</h6>. <h3>16</h3>.<h2>22</h2><td>χιὼν δὲ καὶ κρύσταλλος ὑπέμεινε πῦρ καὶ οὐκ ἐτήκετο, 
ἵνα γνῶσιν ὅτι τοὺς τῶν ἐχθρῶν καρποὺς 
κατέφθειρε πῦρ φλεγόμενον ἐν τῇ χαλάζῃ<tr><td>καὶ ἐν τοῖς ὑετοῖς διαστράπτον·<td class=Y rowspan=15>370<tr><td><h6>Sap</h6>. <h3>16</h3>.<h2>23</h2><td>τοῦτο πάλιν δ’, ἵνα τραφῶσιν δίκαιοι, 
καὶ τῆς ἰδίας ἐπιλέλησται δυνάμεως.<tr><td><h6>Sap</h6>. <h3>16</h3>.<h2>24</h2><td>    Ἡ γὰρ κτίσις σοὶ τῷ ποιήσαντι ὑπηρετοῦσα 
ἐπιτείνεται εἰς κόλασιν κατὰ τῶν ἀδίκων 
καὶ ἀνίεται εἰς εὐεργεσίαν ὑπὲρ τῶν ἐπὶ σοὶ πεποιθότων.<tr><td><h6>Sap</h6>. <h3>16</h3>.<h2>25</h2><td>διὰ τοῦτο καὶ τότε εἰς πάντα μεταλλευομένη 
τῇ παντοτρόφῳ σου δωρεᾷ ὑπηρέτει 
πρὸς τὴν τῶν δεομένων θέλησιν,<tr><td><h6>Sap</h6>. <h3>16</h3>.<h2>26</h2><td>ἵνα μάθωσιν οἱ υἱοί σου, οὓς ἠγάπησας, κύριε, 
ὅτι οὐχ αἱ γενέσεις τῶν καρπῶν τρέφουσιν ἄνθρωπον, 
ἀλλὰ τὸ ῥῆμά σου τοὺς σοὶ πιστεύοντας διατηρεῖ.<tr><td><h6>Sap</h6>. <h3>16</h3>.<h2>27</h2><td>τὸ γὰρ ὑπὸ πυρὸς μὴ φθειρόμενον 
ἁπλῶς ὑπὸ βραχείας ἀκτῖνος ἡλίου θερμαινόμενον ἐτήκετο,<tr><td><h6>Sap</h6>. <h3>16</h3>.<h2>28</h2><td>ὅπως γνωστὸν ᾖ ὅτι δεῖ φθάνειν τὸν ἥλιον ἐπ’ εὐχαριστίαν σου 
καὶ πρὸς ἀνατολὴν φωτὸς ἐντυγχάνειν σοι·<tr><td><h6>Sap</h6>. <h3>16</h3>.<h2>29</h2><td>ἀχαρίστου γὰρ ἐλπὶς ὡς χειμέριος πάχνη τακήσεται 
καὶ ῥυήσεται ὡς ὕδωρ ἄχρηστον.<tr><td><h6>Sap</h6>. <h3>17</h3>.<h2>1</h2><td>    Μεγάλαι γάρ σου αἱ κρίσεις καὶ δυσδιήγητοι· 
διὰ τοῦτο ἀπαίδευτοι ψυχαὶ ἐπλανήθησαν.<tr><td><h6>Sap</h6>. <h3>17</h3>.<h2>2</h2><td>ὑπειληφότες γὰρ καταδυναστεύειν ἔθνος ἅγιον ἄνομοι 
δέσμιοι σκότους καὶ μακρᾶς πεδῆται νυκτὸς 
κατακλεισθέντες ὀρόφοις φυγάδες τῆς αἰωνίου προνοίας<tr><th>3<td class=QU>ἔκειντο.<tr><td><h6>Sap</h6>. <h3>17</h3>.<h2>3</h2><td>λανθάνειν γὰρ νομίζοντες ἐπὶ κρυφαίοις ἁμαρτήμασιν 
ἀφεγγεῖ λήθης παρακαλύμματι 
ἐσκορπίσθησαν θαμβούμενοι δεινῶς 
καὶ ἰνδάλμασιν ἐκταρασσόμενοι.<tr><td><h6>Sap</h6>. <h3>17</h3>.<h2>4</h2><td>οὐδὲ γὰρ ὁ κατέχων αὐτοὺς μυχὸς ἀφόβους διεφύλαττεν, 
ἦχοι δ’ ἐκταράσσοντες αὐτοὺς περιεκόμπουν, 
καὶ φάσματα ἀμειδήτοις κατηφῆ προσώποις ἐνεφανίζετο.<tr><td><h6>Sap</h6>. <h3>17</h3>.<h2>5</h2><td>καὶ πυρὸς μὲν οὐδεμία βία κατίσχυεν φωτίζειν, 
οὔτε ἄστρων ἔκλαμπροι φλόγες 
καταυγάζειν ὑπέμενον τὴν στυγνὴν ἐκείνην νύκτα.<tr><td rowspan=2><h6>Sap</h6>. <h3>17</h3>.<h2>6</h2><td>διεφαίνετο δ’ αὐτοῖς μόνον<tr><td>αὐτομάτη πυρὰ φόβου πλήρης, 
ἐκδειματούμενοι δὲ τῆς μὴ θεωρουμένης ἐκείνης ὄψεως 
ἡγοῦντο χείρω τὰ βλεπόμενα.<td class=Y rowspan=16>371<tr><td><h6>Sap</h6>. <h3>17</h3>.<h2>7</h2><td>μαγικῆς δὲ ἐμπαίγματα κατέκειτο τέχνης, 
καὶ τῆς ἐπὶ φρονήσει ἀλαζονείας ἔλεγχος ἐφύβριστος·<tr><td><h6>Sap</h6>. <h3>17</h3>.<h2>8</h2><td>οἱ γὰρ ὑπισχνούμενοι δείματα καὶ ταραχὰς ἀπελαύνειν ψυχῆς<tr><th>1<td><div class=QU></div>νοσούσης, 
οὗτοι καταγέλαστον εὐλάβειαν ἐνόσουν.<tr><td><h6>Sap</h6>. <h3>17</h3>.<h2>9</h2><td>καὶ γὰρ εἰ μηδὲν αὐτοὺς ταραχῶδες ἐφόβει, 
κνωδάλων παρόδοις καὶ ἑρπετῶν συριγμοῖς ἐκσεσοβημένοι 
διώλλυντο ἔντρομοι 
καὶ τὸν μηδαμόθεν φευκτὸν ἀέρα προσιδεῖν ἀρνούμενοι.<tr><td><h6>Sap</h6>. <h3>17</h3>.<h2>10</h2><td>δειλὸν γὰρ ἰδίῳ πονηρία μάρτυρι καταδικαζομένη, 
ἀεὶ δὲ προσείληφεν τὰ χαλεπὰ συνεχομένη τῇ συνειδήσει·<tr><td><h6>Sap</h6>. <h3>17</h3>.<h2>11</h2><td>οὐθὲν γάρ ἐστιν φόβος εἰ μὴ προδοσία τῶν ἀπὸ λογισμοῦ<tr><th>1<td class=QU>βοηθημάτων,<tr><td><h6>Sap</h6>. <h3>17</h3>.<h2>12</h2><td>ἔνδοθεν δὲ οὖσα ἥττων ἡ προσδοκία 
πλείονα λογίζεται τὴν ἄγνοιαν τῆς παρεχούσης τὴν βάσανον<tr><th>2<td class=QU>αἰτίας.<tr><td><h6>Sap</h6>. <h3>17</h3>.<h2>13</h2><td>οἱ δὲ τὴν ἀδύνατον ὄντως νύκτα 
καὶ ἐξ ἀδυνάτου ᾅδου μυχῶν ἐπελθοῦσαν 
τὸν αὐτὸν ὕπνον κοιμώμενοι<tr><td><h6>Sap</h6>. <h3>17</h3>.<h2>14</h2><td>τὰ μὲν τέρασιν ἠλαύνοντο φαντασμάτων, 
τὰ δὲ τῆς ψυχῆς παρελύοντο προδοσίᾳ· 
αἰφνίδιος γὰρ αὐτοῖς καὶ ἀπροσδόκητος φόβος ἐπεχύθη.<tr><td><h6>Sap</h6>. <h3>17</h3>.<h2>15</h2><td>εἶθ’ οὕτως, ὃς δή ποτ’ οὖν ἦν ἐκεῖ καταπίπτων, 
ἐφρουρεῖτο εἰς τὴν ἀσίδηρον εἱρκτὴν κατακλεισθείς·<tr><td><h6>Sap</h6>. <h3>17</h3>.<h2>16</h2><td>εἴ τε γὰρ γεωργὸς ἦν τις ἢ ποιμὴν 
ἢ τῶν κατ’ ἐρημίαν ἐργάτης μόχθων, 
προλημφθεὶς τὴν δυσάλυκτον ἔμενεν ἀνάγκην, 
μιᾷ γὰρ ἁλύσει σκότους πάντες ἐδέθησαν·<tr><td><h6>Sap</h6>. <h3>17</h3>.<h2>17</h2><td>εἴ τε πνεῦμα συρίζον 
ἢ περὶ ἀμφιλαφεῖς κλάδους ὀρνέων ἦχος εὐμελὴς 
ἢ ῥυθμὸς ὕδατος πορευομένου βίᾳ 
ἢ κτύπος ἀπηνὴς καταρριπτομένων πετρῶν<tr><td rowspan=2><h6>Sap</h6>. <h3>17</h3>.<h2>18</h2><td>ἢ σκιρτώντων ζῴων δρόμος ἀθεώρητος<tr><td>ἢ ὠρυομένων ἀπηνεστάτων θηρίων φωνὴ 
ἢ ἀντανακλωμένη ἐκ κοιλότητος ὀρέων ἠχώ, 
παρέλυεν αὐτοὺς ἐκφοβοῦντα.<td class=Y rowspan=13>372<tr><td><h6>Sap</h6>. <h3>17</h3>.<h2>19</h2><td>ὅλος γὰρ ὁ κόσμος λαμπρῷ κατελάμπετο φωτὶ 
καὶ ἀνεμποδίστοις συνείχετο ἔργοις·<tr><td><h6>Sap</h6>. <h3>17</h3>.<h2>20</h2><td>μόνοις δὲ ἐκείνοις ἐπετέτατο βαρεῖα νὺξ 
εἰκὼν τοῦ μέλλοντος αὐτοὺς διαδέχεσθαι σκότους, 
ἑαυτοῖς δὲ ἦσαν βαρύτεροι σκότους.<tr><td><h6>Sap</h6>. <h3>18</h3>.<h2>1</h2><td>    Τοῖς δὲ ὁσίοις σου μέγιστον ἦν φῶς· 
ὧν φωνὴν μὲν ἀκούοντες μορφὴν δὲ οὐχ ὁρῶντες, 
ὅτι μὲν οὐ κἀκεῖνοι ἐπεπόνθεισαν, ἐμακάριζον,<tr><td><h6>Sap</h6>. <h3>18</h3>.<h2>2</h2><td>ὅτι δ’ οὐ βλάπτουσιν προηδικημένοι, ηὐχαρίστουν 
καὶ τοῦ διενεχθῆναι χάριν ἐδέοντο.<tr><td><h6>Sap</h6>. <h3>18</h3>.<h2>3</h2><td>ἀνθ’ ὧν πυριφλεγῆ στῦλον 
ὁδηγὸν μὲν ἀγνώστου ὁδοιπορίας, 
ἥλιον δὲ ἀβλαβῆ φιλοτίμου ξενιτείας παρέσχες.<tr><td><h6>Sap</h6>. <h3>18</h3>.<h2>4</h2><td>ἄξιοι μὲν γὰρ ἐκεῖνοι στερηθῆναι φωτὸς καὶ φυλακισθῆναι<tr><th>1<td><div class=QU></div>σκότει 
οἱ κατακλείστους φυλάξαντες τοὺς υἱούς σου, 
δι’ ὧν ἤμελλεν τὸ ἄφθαρτον νόμου φῶς τῷ αἰῶνι δίδοσθαι.<tr><td><h6>Sap</h6>. <h3>18</h3>.<h2>5</h2><td>    Βουλευσαμένους δ’ αὐτοὺς τὰ τῶν ὁσίων ἀποκτεῖναι νήπια 
καὶ ἑνὸς ἐκτεθέντος τέκνου καὶ σωθέντος 
εἰς ἔλεγχον τὸ αὐτῶν ἀφείλω πλῆθος τέκνων 
καὶ ὁμοθυμαδὸν ἀπώλεσας ἐν ὕδατι σφοδρῷ.<tr><td><h6>Sap</h6>. <h3>18</h3>.<h2>6</h2><td>ἐκείνη ἡ νὺξ προεγνώσθη πατράσιν ἡμῶν, 
ἵνα ἀσφαλῶς εἰδότες οἷς ἐπίστευσαν ὅρκοις ἐπευθυμήσωσιν.<tr><td><h6>Sap</h6>. <h3>18</h3>.<h2>7</h2><td>προσεδέχθη ὑπὸ λαοῦ σου 
σωτηρία μὲν δικαίων, ἐχθρῶν δὲ ἀπώλεια·<tr><td><h6>Sap</h6>. <h3>18</h3>.<h2>8</h2><td>ᾧ γὰρ ἐτιμωρήσω τοὺς ὑπεναντίους, 
τούτῳ ἡμᾶς προσκαλεσάμενος ἐδόξασας.<tr><td><h6>Sap</h6>. <h3>18</h3>.<h2>9</h2><td>κρυφῇ γὰρ ἐθυσίαζον ὅσιοι παῖδες ἀγαθῶν 
καὶ τὸν τῆς θειότητος νόμον ἐν ὁμονοίᾳ διέθεντο 
τῶν αὐτῶν ὁμοίως καὶ ἀγαθῶν 
καὶ κινδύνων μεταλήμψεσθαι τοὺς ἁγίους<tr><th>5<td>πατέρων ἤδη προαναμέλποντες αἴνους.<td class=Y rowspan=17>373<tr><td><h6>Sap</h6>. <h3>18</h3>.<h2>10</h2><td>ἀντήχει δ’ ἀσύμφωνος ἐχθρῶν ἡ βοή, 
καὶ οἰκτρὰ διεφέρετο φωνὴ θρηνουμένων παίδων·<tr><td><h6>Sap</h6>. <h3>18</h3>.<h2>11</h2><td>ὁμοίᾳ δὲ δίκῃ δοῦλος ἅμα δεσπότῃ κολασθεὶς 
καὶ δημότης βασιλεῖ τὰ αὐτὰ πάσχων,<tr><td><h6>Sap</h6>. <h3>18</h3>.<h2>12</h2><td>ὁμοθυμαδὸν δὲ πάντες ἐν ἑνὶ ὀνόματι θανάτου 
νεκροὺς εἶχον ἀναριθμήτους· 
οὐδὲ γὰρ πρὸς τὸ θάψαι οἱ ζῶντες ἦσαν ἱκανοί, 
ἐπεὶ πρὸς μίαν ῥοπὴν ἡ ἐντιμοτέρα γένεσις αὐτῶν διέφθαρτο.<tr><td><h6>Sap</h6>. <h3>18</h3>.<h2>13</h2><td>πάντα γὰρ ἀπιστοῦντες διὰ τὰς φαρμακείας 
ἐπὶ τῷ τῶν πρωτοτόκων ὀλέθρῳ ὡμολόγησαν θεοῦ υἱὸν<tr><th>2<td class=QU>λαὸν εἶναι.<tr><td><h6>Sap</h6>. <h3>18</h3>.<h2>14</h2><td>ἡσύχου γὰρ σιγῆς περιεχούσης τὰ πάντα 
καὶ νυκτὸς ἐν ἰδίῳ τάχει μεσαζούσης<tr><td><h6>Sap</h6>. <h3>18</h3>.<h2>15</h2><td>ὁ παντοδύναμός σου λόγος ἀπ’ οὐρανῶν ἐκ θρόνων βασιλείων 
ἀπότομος πολεμιστὴς εἰς μέσον τῆς ὀλεθρίας ἥλατο γῆς 
ξίφος ὀξὺ τὴν ἀνυπόκριτον ἐπιταγήν σου φέρων<tr><td><h6>Sap</h6>. <h3>18</h3>.<h2>16</h2><td>καὶ στὰς ἐπλήρωσεν τὰ πάντα θανάτου 
καὶ οὐρανοῦ μὲν ἥπτετο, βεβήκει δ’ ἐπὶ γῆς.<tr><td><h6>Sap</h6>. <h3>18</h3>.<h2>17</h2><td>τότε παραχρῆμα φαντασίαι μὲν ὀνείρων δεινῶν ἐξετάραξαν<tr><th>1<td><div class=QU></div>αὐτούς, 
φόβοι δὲ ἐπέστησαν ἀδόκητοι,<tr><td><h6>Sap</h6>. <h3>18</h3>.<h2>18</h2><td>καὶ ἄλλος ἀλλαχῇ ῥιφεὶς ἡμίθνητος 
δι’ ἣν ἔθνῃσκον αἰτίαν ἐνεφάνιζεν·<tr><td><h6>Sap</h6>. <h3>18</h3>.<h2>19</h2><td>οἱ γὰρ ὄνειροι θορυβήσαντες αὐτοὺς τοῦτο προεμήνυσαν, 
ἵνα μὴ ἀγνοοῦντες δι’ ὃ κακῶς πάσχουσιν ἀπόλωνται.<tr><td><h6>Sap</h6>. <h3>18</h3>.<h2>20</h2><td>    Ἥψατο δὲ καὶ δικαίων πεῖρα θανάτου, 
καὶ θραῦσις ἐν ἐρήμῳ ἐγένετο πλήθους. 
ἀλλ’ οὐκ ἐπὶ πολὺ ἔμεινεν ἡ ὀργή·<tr><td><h6>Sap</h6>. <h3>18</h3>.<h2>21</h2><td>σπεύσας γὰρ ἀνὴρ ἄμεμπτος προεμάχησεν 
τὸ τῆς ἰδίας λειτουργίας ὅπλον 
προσευχὴν καὶ θυμιάματος ἐξιλασμὸν κομίσας· 
ἀντέστη τῷ θυμῷ καὶ πέρας ἐπέθηκε τῇ συμφορᾷ<tr><th>5<td>δεικνὺς ὅτι σός ἐστιν θεράπων·<tr><td rowspan=2><h6>Sap</h6>. <h3>18</h3>.<h2>22</h2><td>ἐνίκησεν δὲ τὸν χόλον οὐκ ἰσχύι τοῦ σώματος, 
οὐχ ὅπλων ἐνεργείᾳ,<tr><td>ἀλλὰ λόγῳ τὸν κολάζοντα ὑπέταξεν 
ὅρκους πατέρων καὶ διαθήκας ὑπομνήσας.<td class=Y rowspan=13>374<tr><td><h6>Sap</h6>. <h3>18</h3>.<h2>23</h2><td>σωρηδὸν γὰρ ἤδη πεπτωκότων ἐπ’ ἀλλήλων νεκρῶν 
μεταξὺ στὰς ἀνέκοψε τὴν ὀργὴν 
καὶ διέσχισεν τὴν πρὸς τοὺς ζῶντας ὁδόν.<tr><td><h6>Sap</h6>. <h3>18</h3>.<h2>24</h2><td>ἐπὶ γὰρ ποδήρους ἐνδύματος ἦν ὅλος ὁ κόσμος, 
καὶ πατέρων δόξαι ἐπὶ τετραστίχου λίθων γλυφῆς, 
καὶ μεγαλωσύνη σου ἐπὶ διαδήματος κεφαλῆς αὐτοῦ.<tr><td><h6>Sap</h6>. <h3>18</h3>.<h2>25</h2><td>τούτοις εἶξεν ὁ ὀλεθρεύων, ταῦτα δὲ ἐφοβήθη· 
ἦν γὰρ μόνη ἡ πεῖρα τῆς ὀργῆς ἱκανή.<tr><td><h6>Sap</h6>. <h3>19</h3>.<h2>1</h2><td>    Τοῖς δὲ ἀσεβέσιν μέχρι τέλους ἀνελεήμων θυμὸς ἐπέστη· 
προῄδει γὰρ αὐτῶν καὶ τὰ μέλλοντα,<tr><td><h6>Sap</h6>. <h3>19</h3>.<h2>2</h2><td>ὅτι αὐτοὶ ἐπιτρέψαντες τοῦ ἀπιέναι 
καὶ μετὰ σπουδῆς προπέμψαντες αὐτοὺς 
διώξουσιν μεταμεληθέντες.<tr><td><h6>Sap</h6>. <h3>19</h3>.<h2>3</h2><td>ἔτι γὰρ ἐν χερσὶν ἔχοντες τὰ πένθη 
καὶ προσοδυρόμενοι τάφοις νεκρῶν 
ἕτερον ἐπεσπάσαντο λογισμὸν ἀνοίας 
καὶ οὓς ἱκετεύοντες ἐξέβαλον, τούτους ὡς φυγάδας ἐδίωκον.<tr><td><h6>Sap</h6>. <h3>19</h3>.<h2>4</h2><td>εἷλκεν γὰρ αὐτοὺς ἡ ἀξία ἐπὶ τοῦτο τὸ πέρας ἀνάγκη 
καὶ τῶν συμβεβηκότων ἀμνηστίαν ἐνέβαλεν, 
ἵνα τὴν λείπουσαν ταῖς βασάνοις προσαναπληρώσωσιν κόλασιν,<tr><td><h6>Sap</h6>. <h3>19</h3>.<h2>5</h2><td>καὶ ὁ μὲν λαός σου παράδοξον ὁδοιπορίαν πειράσῃ, 
ἐκεῖνοι δὲ ξένον εὕρωσι θάνατον.<tr><td><h6>Sap</h6>. <h3>19</h3>.<h2>6</h2><td>ὅλη γὰρ ἡ κτίσις ἐν ἰδίῳ γένει πάλιν ἄνωθεν διετυποῦτο 
ὑπηρετοῦσα ταῖς σαῖς ἐπιταγαῖς, 
ἵνα οἱ σοὶ παῖδες φυλαχθῶσιν ἀβλαβεῖς.<tr><td><h6>Sap</h6>. <h3>19</h3>.<h2>7</h2><td>ἡ τὴν παρεμβολὴν σκιάζουσα νεφέλη, 
ἐκ δὲ προϋφεστῶτος ὕδατος ξηρᾶς ἀνάδυσις γῆς ἐθεωρήθη, 
ἐξ ἐρυθρᾶς θαλάσσης ὁδὸς ἀνεμπόδιστος 
καὶ χλοηφόρον πεδίον ἐκ κλύδωνος βιαίου·<tr><td><h6>Sap</h6>. <h3>19</h3>.<h2>8</h2><td>δι’ οὗ πανεθνεὶ διῆλθον οἱ τῇ σῇ σκεπαζόμενοι χειρὶ 
θεωρήσαντες θαυμαστὰ τέρατα.<tr><td><h6>Sap</h6>. <h3>19</h3>.<h2>9</h2><td>ὡς γὰρ ἵπποι ἐνεμήθησαν 
καὶ ὡς ἀμνοὶ διεσκίρτησαν 
αἰνοῦντές σε, κύριε, τὸν ῥυσάμενον αὐτούς.<tr><td><h6>Sap</h6>. <h3>19</h3>.<h2>10</h2><td>ἐμέμνηντο γὰρ ἔτι τῶν ἐν τῇ παροικίᾳ αὐτῶν, 
πῶς ἀντὶ μὲν γενέσεως ζῴων ἐξήγαγεν ἡ γῆ σκνῖπα, 
ἀντὶ δὲ ἐνύδρων ἐξηρεύξατο ὁ ποταμὸς πλῆθος βατράχων.<td class=Y rowspan=14>375<tr><td><h6>Sap</h6>. <h3>19</h3>.<h2>11</h2><td>ἐφ’ ὑστέρῳ δὲ εἶδον καὶ γένεσιν νέαν ὀρνέων, 
ὅτε ἐπιθυμίᾳ προαχθέντες ᾐτήσαντο ἐδέσματα τρυφῆς·<tr><td><h6>Sap</h6>. <h3>19</h3>.<h2>12</h2><td>εἰς γὰρ παραμυθίαν ἐκ θαλάσσης ἀνέβη αὐτοῖς ὀρτυγομήτρα.<tr><td><h6>Sap</h6>. <h3>19</h3>.<h2>13</h2><td>    Καὶ αἱ τιμωρίαι τοῖς ἁμαρτωλοῖς ἐπῆλθον 
οὐκ ἄνευ τῶν προγεγονότων τεκμηρίων τῇ βίᾳ τῶν κεραυνῶν· 
δικαίως γὰρ ἔπασχον ταῖς ἰδίαις αὐτῶν πονηρίαις, 
καὶ γὰρ χαλεπωτέραν μισοξενίαν ἐπετήδευσαν.<tr><td><h6>Sap</h6>. <h3>19</h3>.<h2>14</h2><td>οἱ μὲν γὰρ τοὺς ἀγνοοῦντας οὐκ ἐδέχοντο παρόντας· 
οὗτοι δὲ εὐεργέτας ξένους ἐδουλοῦντο.<tr><td><h6>Sap</h6>. <h3>19</h3>.<h2>15</h2><td>καὶ οὐ μόνον, ἀλλ’ ἤ τις ἐπισκοπὴ ἔσται αὐτῶν, 
ἐπεὶ ἀπεχθῶς προσεδέχοντο τοὺς ἀλλοτρίους·<tr><td><h6>Sap</h6>. <h3>19</h3>.<h2>16</h2><td>οἱ δὲ μετὰ ἑορτασμάτων 
εἰσδεξάμενοι τοὺς ἤδη τῶν αὐτῶν μετεσχηκότας δικαίων 
δεινοῖς ἐκάκωσαν πόνοις.<tr><td><h6>Sap</h6>. <h3>19</h3>.<h2>17</h2><td>ἐπλήγησαν δὲ καὶ ἀορασίᾳ 
ὥσπερ ἐκεῖνοι ἐπὶ ταῖς τοῦ δικαίου θύραις, 
ὅτε ἀχανεῖ περιβληθέντες σκότει 
ἕκαστος τῶν ἑαυτοῦ θυρῶν τὴν δίοδον ἐζήτει.<tr><td><h6>Sap</h6>. <h3>19</h3>.<h2>18</h2><td>    Δι’ ἑαυτῶν γὰρ τὰ στοιχεῖα μεθαρμοζόμενα, 
ὥσπερ ἐν ψαλτηρίῳ φθόγγοι τοῦ ῥυθμοῦ τὸ ὄνομα διαλλάσ‐<tr><th>2<td><div class=QU></div>σουσιν, 
πάντοτε μένοντα ἤχῳ, 
ὅπερ ἐστὶν εἰκάσαι ἐκ τῆς τῶν γεγονότων ὄψεως ἀκριβῶς·<tr><td><h6>Sap</h6>. <h3>19</h3>.<h2>19</h2><td>χερσαῖα γὰρ εἰς ἔνυδρα μετεβάλλετο, 
καὶ νηκτὰ μετέβαινεν ἐπὶ γῆς·<tr><td><h6>Sap</h6>. <h3>19</h3>.<h2>20</h2><td>πῦρ ἴσχυεν ἐν ὕδατι τῆς ἰδίας δυνάμεως, 
καὶ ὕδωρ τῆς σβεστικῆς φύσεως ἐπελανθάνετο·<tr><td><h6>Sap</h6>. <h3>19</h3>.<h2>21</h2><td>φλόγες ἀνάπαλιν εὐφθάρτων ζῴων 
οὐκ ἐμάραναν σάρκας ἐμπεριπατούντων, 
οὐδὲ τηκτὸν κρυσταλλοειδὲς εὔτηκτον γένος ἀμβροσίας τροφῆς.<tr><td rowspan=2><h6>Sap</h6>. <h3>19</h3>.<h2>22</h2><td class=QE>Κατὰ πάντα γάρ, κύριε, ἐμεγάλυνας τὸν λαόν σου καὶ ἐδόξασας<tr><td>καὶ οὐχ ὑπερεῖδες ἐν παντὶ καιρῷ καὶ τόπῳ παριστάμενος.<td class=Y>376</table>
<script>
var IL = ["Line", "Section", "Chapter"];
document.body.onload=f();
</script>
</body>
</html>
