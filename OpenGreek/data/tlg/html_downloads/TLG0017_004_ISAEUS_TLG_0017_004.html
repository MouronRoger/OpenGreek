<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>ISAEUS :: De Nicostrato :: TLG 0017 004</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0017.htm">0017</a> 004&nbsp;:: <strong><a class=CaCo href="0017.htm">ISAEUS</a></strong>&nbsp;:: <strong>De Nicostrato</strong></p>
<p class="AuthorInfo"><a class=CaCo href="0017.htm">ISAEUS</a> <a class="CanonEpi">Orat.</a><br />(<a class="CanonGeo">Atheniensis
fort. Chalcidicus</a>: <a class="CanonDat">5–4 B.C.</a>)</p><p class="WorkInfo"><strong>De Nicostrato</strong></p><p class="EditionInfo"><a class=CaE>Source: Roussel, P. (ed.), <em>Isée. Discours</em>, 2nd edn. Paris: Les Belles Lettres, 1960: 74–81.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Or4</h6>. <h2>1</h2><td>    Ἐπιτήδειοί μοι τυγχάνουσιν, ὦ ἄνδρες, ὄντες 
Ἅγνων τε οὑτοσὶ καὶ Ἁγνόθεος, καὶ ὁ πατὴρ αὐτῶν ἔτι 
πρότερον. Εἰκὸς οὖν μοι δοκεῖ εἶναι, ὡς ἂν οἷός τε ὦ, 
συνειπεῖν αὐτοῖς.<td class=K rowspan=2><tr><th>5<td>    Περὶ μὲν οὖν τῶν ἐν τῇ ὑπερορίᾳ πραχθέντων [ὡς] 
οὔτε μάρτυρας ἐξευρεῖν οἷόν τε, οὔτε τοὺς ἀντιδίκους, 
ἐάν τι ψεύδωνται, ἐλέγχειν ῥᾴδιον, διὰ τὸ μηδέτερον 
τούτων ἐκεῖσε ἀφῖχθαι· τὰ δὲ ἐνθάδε [μοι] συμβεβηκότα 
δοκεῖ μοι ὑμῖν ἱκανὰ γενέσθαι ἂν τεκμήρια, ὅτι ἅπαντες<tr><th>10<td>οἱ κατὰ τὴν δόσιν τῶν Νικοστράτου ἀμφισβητοῦντες 
ἐξαπατῆσαι ὑμᾶς βούλονται.<td class=Y rowspan=10>74<tr><td><h6>Or4</h6>. <h2>2</h2><td><a class=ML><div class=Je></div></a>Πρῶτον μὲν οὖν, ὦ 
ἄνδρες, περὶ τῆς τῶν ὀνομάτων ἐπιγραφῆς ἄξιόν ἐστιν 
ἐξετάσαι καὶ σκέψασθαι ὁπότεροι ἁπλούστερον καὶ κατὰ 
φύσιν μᾶλλον τὰς λήξεις ἐποιήσαντο. Ἅγνων μὲν γὰρ<tr><th>5<td>οὑτοσὶ καὶ Ἁγνόθεος Θρασυμάχου ἐπεγράψαντο τὸν 
Νικόστρατον καὶ ἑαυτοὺς ἐκείνῳ ἀνεψιοὺς ἀποφαίνουσι 
καὶ τούτων μάρτυρας παρέχονται·<tr><td><h6>Or4</h6>. <h2>3</h2><td><a class=ML><div class=Jo></div></a>Χαριάδης δὲ καὶ 
οἱ συνδικοῦντες αὐτῷ Σμίκρου μὲν πατρὸς εἶναί φασι 
τὸν Νικόστρατον, ἀμφισβητοῦσι δὲ τοῦ Θρασυμάχου ὑοῦ 
κλήρου. Καὶ οἵδε μὲν οὐδὲν προσποιοῦνται ἐκείνου τοῦ<tr><th>5<td>ὀνόματος οὔτε γιγνώσκειν οὔτε προσήκειν αὑτοῖς· φασὶ 
μὲν οὖν εἶναι Θρασυμάχου Νικόστρατον, τούτου δὲ 
ὁμοίως τῆς οὐσίας ἀμφισβητοῦσι.<tr><td><h6>Or4</h6>. <h2>4</h2><td><a class=ML><div class=Jo></div></a>Καὶ εἰ μὲν τὸ 
ὄνομα πατρόθεν τὸ αὐτὸ ὡμολόγουν εἶναι τοῦ Νικοστράτου, 
περὶ δὲ τοῦ κλήρου μόνου διεφέροντο, οὐδὲν ἂν ἔδει ὑμᾶς 
σκέψασθαι ἄλλ’ 〈ἢ〉 εἴ τι διέθετο ἐκεῖνος ὁ Νικόστρατος,<tr><th>5<td>ὃν ἀμφότεροι ὡμολόγουν· νῦν δὲ πῶς οἷόν τε τῷ ἀνδρὶ 
δύο πατέρας ἐπιγράψασθαι; Τοῦτο γὰρ Χαριάδης πε‐ 
ποίηκεν· αὐτός τε γὰρ ἔλαχε 〈τῶν〉 τοῦ Σμίκρου Νικο‐ 
στράτου, τούτοις τε 〈τῶν〉 τοῦ Θρασυμάχου λαχοῦσι παρα‐ 
κατέβαλεν ὡς τὸν αὐτὸν ὄντα.<tr><td><h6>Or4</h6>. <h2>5</h2><td><a class=ML><div class=Ji></div></a>Ἔστι μὲν οὖν ἅπαντα 
ταῦτα ἐπήρεια καὶ παρασκευή. Ἡγοῦνται γὰρ τούτους, 
ἁπλοῦ μὲν ὄντος τοῦ πράγματος καὶ μηδεμιᾶς αὐτοῖς ‖ 
ταραχῆς ἐγγιγνομένης, οὐ χαλεπῶς ἐπιδείξειν ὅτι οὐδὲν<tr><th>5<td>Νικόστρατος διέθετο· ἐὰν δὲ μὴ τὸν πατέρα τὸν αὐτὸν 
εἶναι φῶσι, τοῦ δὲ κλήρου μηδὲν ἧττον ἀμφισβητῶσιν, 
ἀκριβῶς ἴσασιν ὅτι πλείονι λόγῳ εἰπεῖν τουτουσὶ δεήσει 
ὡς Νικόστρατος Θρασυμάχου ἦν ἢ ὡς οὐδὲν διέθετο.<tr><td rowspan=2><h6>Or4</h6>. <h2>6</h2><td>Ἔτι δὲ καὶ ὁμολογοῦντες Θρασυμάχου μὲν εἶναι τὸν 
Νικόστρατον οὐκ ἂν εἶχον ἐξελέγξαι τούσδε ὡς οὐκ εἰσὶν<tr><td>ἐκείνῳ ἀνεψιοί· ἄλλον δὲ πατέρα τῷ τεθνεῶτι κατα‐ 
σκευάζοντες, οὐ μόνον περὶ τῶν διαθηκῶν, ἀλλὰ καὶ περὶ<td class=Y rowspan=10>75<tr><th>5<td>τοῦ γένους λόγον ἐμβεβλήκασιν.<tr><td><h6>Or4</h6>. <h2>7</h2><td>    Οὐκ ἐκ τούτων δὲ μόνον γνοίητ’ ἂν ὅτι ἀλλότριοί 
τινές εἰσιν οἱ ταῦτα ἐπὶ τουτουσὶ ἐπάγοντες, ἀλλὰ καὶ 
ἐκ τῶν κατ’ ἀρχὰς γεγενημένων. Τίς γὰρ οὐκ ἀπεκείρατο 
ἐπειδὴ τὼ δύο ταλάντω ἐξ Ἀκῆς ἠλθέτην; Ἢ τίς οὐ<tr><th>5<td>μέλαν ἱμάτιον ἐφόρησεν, ὡς διὰ τὸ πένθος κληρονομήσων 
τῆς οὐσίας; Ἢ πόσοι συγγενεῖς καὶ ὑεῖς κατὰ δόσιν 
προσεποιήσαντο τῶν Νικοστράτου;<tr><td><h6>Or4</h6>. <h2>8</h2><td><a class=ML><div class=Jo></div></a>Δημοσθένης μέν 
γε ἀδελφιδοῦς ἔφη αὐτῷ εἶναι, ἐπειδὴ δ’ ἐξηλέγχθη ὑπὸ 
τούτων, ἀπέστη· Τήλεφος δὲ δοῦναι αὑτῷ Νικόστρατον 
ἅπαντα τὰ ἑαυτοῦ, καὶ οὗτος οὐ πολλῷ ὕστερον ἐπαύσατο.<tr><th>5<td>Ἀμεινιάδης δὲ ὑὸν αὐτῷ πρὸς τὸν ἄρχοντα ἧκεν ἄγων 
οὐδὲ τρί’ ἔτη γεγονότα, καὶ ταῦτ’ οὐκ ἐπιδεδημηκότος 
τοῦ Νικοστράτου ἕνδεκα ἐτῶν Ἀθήνησι.<tr><td><h6>Or4</h6>. <h2>9</h2><td><a class=ML><div class=Jy></div></a>Πύρρος δὲ 
ὁ Λαμπτρεὺς τῇ μὲν Ἀθηνᾷ ἔφη τὰ χρήματα ὑπὸ Νικο‐ 
στράτου καθιερῶσθαι, αὑτῷ δ’ ὑπ’ αὐτοῦ ἐκείνου δεδόσθαι. 
Κτησίας δ’ ὁ Βησαιεὺς καὶ Κραναὸς τὸ μὲν πρῶτον δίκην<tr><th>5<td>ἔφασαν τοῦ Νικοστράτου ταλάντου καταδεδικάσθαι, ἐπειδὴ 
δ’ οὐκ εἶχον τοῦτο ἀποδεῖξαι, ἀπελεύθερον αὐτὸν ἑαυτῶν 
προσεποιήσαντο εἶναι· καὶ οὐδ’ οὕτως ἃ ἔλεγον ἀπέδειξαν.<tr><td><h6>Or4</h6>. <h2>10</h2><td>Καὶ οἱ μὲν εὐθὺς κατὰ τὰ πρῶτα ἐπὶ τὰ Νικοστράτου 
ᾄξαντες οὗτοί εἰσί· Χαριάδης δὲ τότε μὲν οὐδαμοῦ 
ἠμφεσβήτησεν, ὕστερον δὲ οὐ μόνον αὐτὸς, ἀλλὰ καὶ τὸ 
ἐκ τῆς ἑταίρας παιδίον εἰσποιῶν ἦλθε. Ταὐτὸ δ’ ἦν αὐτῷ<tr><th rowspan=2>5<td>ὡς ἢ τῶν χρημάτων κληρονομήσοντι ἢ τὸ παιδίον ἀστὸν<tr><td>ποιήσοντι. Αἰσθόμενος δὲ καὶ οὗτος ὅτι περὶ τοῦ γένους 
ἐλεγχθήσοιτο, τὴν μὲν τοῦ παιδίου ἀμφισβήτησιν παρέλυ‐ 
σεν, ἑαυτῷ δὲ κατὰ δόσιν παρακατέβαλεν.<td class=Y rowspan=9>76<tr><td><h6>Or4</h6>. <h2>11</h2><td>    Ἐχρῆν μὲν οὖν, ὦ ἄνδρες, ὅστις κατὰ δόσιν χρη‐ 
μάτων ἀμφισβητῶν ἡττηθείη, μὴ κατὰ τὸ τέλος ζημιοῦσθαι, 
ἀλλ’ ἐφ’ ὅσα περ ληψόμενος ᾔει, τοσαῦτα τῇ πόλει ἀπο‐ 
τίνειν· οὕτω γὰρ 〈ἂν〉 οὔθ’ οἱ νόμοι κατεφρονοῦντο οὔτε<tr><th>5<td>τὰ γένη ὑβρίζετο, πρὸ δὲ τούτων οὐδ’ ἂν τῶν τεθνεώτων 
οὐδεὶς κατεψεύδετο. Ἐπειδὴ δὲ ἅπασι καὶ τῶν ἀλλοτρίων 
ἁπάντων, καθ’ ὅ τι ἄν τις βούληται, ἀμφισβητεῖν ἔξεστιν, 
ὑμᾶς χρὴ περὶ αὐτῶν ὡς οἷόν τε ἀκριβέστατα ἐξετάζειν 
καὶ μηδὲν εἰς ὅσον δύνασθε παραλείπειν.<tr><td><h6>Or4</h6>. <h2>12</h2><td><a class=ML><div class=V1></div></a>Ἐν μόναις 
δὲ ταῖς τῶν κλήρων εἰσαγωγαῖς δοκεῖ μοι προσήκειν 
τεκμηρίοις μᾶλλον ἢ μάρτυσιν πιστεύειν. Περὶ μὲν γὰρ 
τῶν ἄλλων συμβολαίων οὐ πάνυ χαλεπὸν τοὺς τὰ ψευδῆ<tr><th>5<td>μαρτυροῦντας ἐλέγχειν· ζῶντος γὰρ καὶ παρόντος τοῦ 
πράξαντος καταμαρτυροῦσι· περὶ δὲ τῶν διαθηκῶν πῶς 
ἄν τις γνοίη τοὺς μὴ τἀληθῆ λέγοντας, εἰ μὴ πάνυ μεγάλα 
τὰ διαφέροντα εἴη, αὐτοῦ μὲν καθ’ οὗ μαρτυροῦσι τεθνεῶ‐ 
τος, τῶν δὲ συγγενῶν μηδὲν τῶν πεπραγμένων εἰδότων,<tr><th>10<td>τοῦ δὲ ἐλέγχου μηδαμῶς ἀκριβοῦς γιγνομένου;<tr><td><h6>Or4</h6>. <h2>13</h2><td><a class=ML><div class=V3></div></a>Ἔτι 
δέ, ὦ ἄνδρες, καὶ τῶν διατιθεμένων οἱ πολλοὶ οὐδὲ λέγουσι 
τοῖς παραγιγνομένοις ὅ τι διατίθενται, ἀλλ’ αὐτοῦ μόνου 
τοῦ καταλιπεῖν διαθήκας μάρτυρας παρίστανται, τοῦ δὲ<tr><th>5<td>συμβαίνοντός ἐστι καὶ γραμματεῖον ἀλλαγῆναι καὶ τἀναντία 
ταῖς τοῦ τεθνεῶτος διαθήκαις μεταγραφῆναι· οὐδὲν γὰρ 
μᾶλλον οἱ μάρτυρες εἴσονται, εἰ ἐφ’ αἷς ἐκλήθησαν δια‐ 
θήκαις, αὗται ἀποφαίνονται.<tr><td rowspan=2><h6>Or4</h6>. <h2>14</h2><td><a class=ML><div class=Jg></div></a>Ὁπότε δὲ καὶ τοὺς 
ὁμολογουμένως παραγενομένους οἷόν τ’ ἐστιν ἐξαπατῆσαι, 
πῶς οὐκ ἂν ὑμᾶς γε τοὺς μηδὲν τοῦ πράγματος εἰδότας πολὺ<tr><td>μᾶλλον 〈καὶ〉 ἑτοιμότερόν τις παρακρούσασθαι ἐγχειρήσειεν;<td class=Y rowspan=10>77<tr><th>5<td>    Ἀλλὰ μὴν καὶ ὁ νόμος, ὦ ‖ ἄνδρες, οὐκ ἐάν τις διαθῆται 
μόνον, κυρίας εἶναι κελεύει τὰς διαθήκας, ἀλλὰ ἐὰν εὖ 
φρονῶν. Σκεπτέον δὴ ὑμῖν πρῶτον μὲν εἰ ἐποιήσατο τὰς 
διαθήκας, ἔπειτα εἰ μὴ παρανοῶν διέθετο.<tr><td><h6>Or4</h6>. <h2>15</h2><td><a class=ML><div class=V2></div></a>Ἀντιλε‐ 
γόντων δ’ ἡμῶν μηδὲ τὸ παράπαν γενέσθαι τὰς διαθήκας, 
ἐκ τίνος ἂν τρόπου, εἴ τις παρανοῶν διέθετο, γνοίητε, 
πρὶν περὶ αὐτοῦ τοῦ διαθέσθαι πιστεῦσαι; Τοὺς μὲν<tr><th>5<td>οὖν κατὰ τὴν δόσιν ἀμφισβητοῦντας ὁρᾶτε ὅσον ἔργον 
ἐστὶν αἰσθέσθαι εἰ ἀληθῆ λέγουσι, τοὺς δὲ κατὰ τὸ γένος 
πρῶτον μὲν οὐδὲν δεῖ μάρτυρας παρασχέσθαι ὡς αὑτῶν 
ἐστιν ὁ κλῆρος—παρὰ πάντων γὰρ ὡμολόγηται τοῖς 
ἐγγυτάτω γένους τὰ τοῦ τελευτήσαντος γίγνεσθαι—<tr><td><h6>Or4</h6>. <h2>16</h2><td>ἔπειτα οἱ νόμοι οὐ μόνον οἱ περὶ τῶν γενῶν, ἀλλὰ καὶ 
οἱ περὶ τῶν δόσεων, τοῖς συγγενέσι βοηθοῦσι. Δοῦναι μὲν 
γὰρ ὁ νόμος οὐδενὶ ἐᾷ τὰ ἑαυτοῦ, ἐὰν ὑπὸ γήρως ἢ ὑπὸ 
νόσου ἢ ὑπὸ τῶν ἄλλων ἃ καὶ ὑμεῖς ἴστε παρανοήσῃ· κατὰ<tr><th>5<td>δὲ τὸ γένος καὶ τὰ τοῦ ὁπωσοῦν διακειμένου ὁ ἐγγύτατα 
γένους ἀναμφισβητήτως λαμβάνει.<tr><td><h6>Or4</h6>. <h2>17</h2><td><a class=ML><div class=Jo></div></a>Χωρὶς δὲ τούτων 
ταῖς μὲν διαθήκαις διὰ μαρτύρων ὑμᾶς δεῖ πιστεῦσαι, 
ὑφ’ ὧν ἔνι καὶ ἐξαπατηθῆναι—οὐ γὰρ ἂν ἦσαν ψευδο‐ 
μαρτυρίων ἐπισκήψεις—τῇ δ’ ἀγχιστείᾳ δι’ ὑμῶν αὐτῶν·<tr><th>5<td>κατὰ γὰρ τοὺς νόμους οἱ συγγενεῖς ἀμφισβητοῦσιν, οὓς 
ὑμεῖς ἔθεσθε.<tr><td><h6>Or4</h6>. <h2>18</h2><td><a class=ML><div class=JE></div></a>Πρὸς δὲ τούτοις, ὦ ἄνδρες, εἰ μὲν 
οἱ κατὰ τὰς διαθήκας ἀμφισβητοῦντες ὁμολογουμένως 
Νικοστράτῳ ἐπιτήδειοι ὄντες ἐτύγχανον, τὸ μὲν ἀκριβὲς 
οὐδ’ ἂν οὕτως, ὅμως μέντοι μᾶλλον εἰκὸς ἦν ἀληθεῖς<tr><th rowspan=2>5<td>εἶναι δόξειν τὰς διαθήκας· ἤδη γάρ τινες οὐκ εὖ διακεί‐ 
μενοι τοῖς συγγενέσιν ὀθνείους φίλους τῶν πάνυ σφόδρα 
προσηκόντων περὶ πλείονος ἐποιήσαντο· νῦν δὲ οὔτε<tr><td>συσσίτους [οὔτε φίλους] οὔτ’ ἐν τάξει τῇ αὐτῇ .... τούτων 
δ’ ὑμῖν μάρτυρας ἁπάντων παρεσχήμεθα.<td class=Y rowspan=10>78<tr><td><h6>Or4</h6>. <h2>19</h2><td><a class=ML><div class=V0></div></a>Ὃ δὲ 
μέγιστον, καὶ μάλιστα τῆς Χαριάδου ἀναιδείας κατα‐ 
μαρτυρεῖ, τοῦτο σκέψασθε. Ὅπου γὰρ τὸν αὐτὸν ποιησά‐ 
μενον οὔτ’ ἀποθανόντα ἀνείλετο οὔτ’ ἔκαυσεν οὔτε ὠστο‐<tr><th>5<td>λόγησεν, ἀλλὰ πάντα τοῖς μηδὲν προσήκουσι παρῆκε 
ποιῆσαι, πῶς οὐκ 〈ἂν〉 ἀνοσιώτατος εἴη, ὃς τῷ τεθνεῶτι 
μηδὲν τῶν νομιζομένων ποιήσας τῶν χρημάτων αὐτοῦ 
κληρονομεῖν ἀξιοῖ;<tr><td><h6>Or4</h6>. <h2>20</h2><td><a class=ML><div class=JO></div></a>Ἀλλὰ νὴ Δία ἐπειδὴ τούτων 
οὐδὲν ἐποίησε, τὴν οὐσίαν τοῦ Νικοστράτου διεχείρισεν. 
Ἀλλὰ καὶ ταῦτα μεμαρτύρηται ὑμῖν, καὶ τὰ πλεῖστα οὐδ’ 
αὐτὸς ἀρνεῖται· προφάσεις δὲ οἴομαι ἀναγκαίας ἐφ’<tr><th>5<td>ἑκάστας τῶν πράξεων ηὑρῆσθαι· τί γὰρ ὑπολείπεται τῷ 
διαρρήδην ὁμολογοῦντι;<tr><td><h6>Or4</h6>. <h2>21</h2><td>    Σαφῶς μὲν οὖν ἴστε, ὦ ἄνδρες, ὅτι οὗτοι οὐ δι‐ 
καίως τῶν Νικοστράτου ἐφίενται, ἀλλὰ βούλονται μὲν 
ὑμᾶς ἐξαπατῆσαι, τουτουσὶ δὲ συγγενεῖς ὄντας ἐκείνου, 
ἃ οἱ νόμοι ἔδοσαν αὐτοῖς, ἀποστερῆσαι. Οὐ μόνος δὲ<tr><th>5<td>Χαριάδης τοῦτο πεποίηκεν, ἀλλὰ καὶ ἄλλοι πολλοὶ ἤδη 
τῶν ἐν τῇ ὑπερορίᾳ ἀποθνῃσκόντων οὐδὲ γιγνώσκοντες 
ἐνίους τῆς οὐσίας ἠμφεσβήτησαν·<tr><td><h6>Or4</h6>. <h2>22</h2><td><a class=ML><div class=Jo></div></a>ἐνθυμοῦνται γὰρ 
ὅτι κατορθώσασι μὲν 〈ἔσται〉 τὰ ἀλλότρια ἔχειν, διαμαρ‐ 
τοῦσι δὲ μικρὸς ὁ κίνδυνος· μαρτυρεῖν δὲ καὶ τὰ ψευδῆ 
τινες ἐθέλουσιν, οἱ δ’ ἔλεγχοι περὶ ἀφανῶν. Συνελόντι<tr><th>5<td>πολὺ τὸ διαφέρον κατὰ γένος ἢ κατὰ δόσιν ἀμφισβητεῖν. 
Ἀλλ’ ὑμᾶς χρή, ὦ ἄνδρες, πρῶτον μὲν τὰς διαθήκας 
σκοπεῖν, εἰ δοκοῦσι γενέσθαι· τοῦτο γὰρ οἵ τε νόμοι 
ὑφηγοῦνται καὶ δικαιότατόν ἐστι.<tr><td rowspan=2><h6>Or4</h6>. <h2>23</h2><td><a class=ML><div class=Jq></div></a>Μὴ σαφῶς δὲ μήτ’ 
αὐτοὺς τὴν ἀλήθειαν εἰδότας, μήτε τῶν μαρτύρων τοῦ<tr><td>τελευτήσαντος ἐπιτηδείων ὄντων, ἀλλὰ Χαριάδου τοῦ 
τἀλλότρια βουλομένου λαβεῖν, τί ἂν εἴη δικαιότερον ἢ τοῖς<td class=Y rowspan=9>79<tr><th>5<td>συγγενέσι τὰ τοῦ συγγενοῦς ψηφίζεσθαι; Καὶ γὰρ εἰ οἵδε 
τι ἔπαθον, οὐδενὶ ἂν ἄλλῳ ἢ Νικοστράτῳ τὰ τούτων ἐγέ‐ 
νετο· κατὰ γὰρ τὸ αὐτὸ γένος ἂν ἠμφεσβήτει, ἀνεψιὸς 
ὢν αὐτοῖς ἐκ πατραδέλφων.<tr><td><h6>Or4</h6>. <h2>24</h2><td><a class=ML><div class=Jc></div></a>Μὰ Δί’ ἀλλ’ οὐκ ἔστιν 
ὁ Ἅγνων οὐδ’ ὁ Ἁγνόθεος τοῦ Νικοστράτου συγγενής, 
ὡς οἱ ἀντίδικοί φασιν, ἀλλ’ ἕτεροι. Ἔπειτα τῷ μὲν κατὰ 
τὴν δόσιν τοῦ κλήρου λαχόντι μαρτυροῦσιν, αὐτοὶ δὲ κατὰ<tr><th>5<td>τὸ γένος οὐκ ἀμφισβητήσουσιν; ‖ Οὐ γὰρ εἰς τοῦτό γε 
ἀνοίας ἥκουσιν ὥστε πιστεύσαντες ταῖς διαθήκαις οὕτως 
ῥᾳδίως τοσούτων χρημάτων ἀφίστανται. Ἀλλὰ μὴν καὶ ἐξ 
ὧν αὐτοὶ οὗτοι λέγουσι, τούσδε τοῖς συγγενέσιν αὐτοῖς 
ἐπιδικάσασθαι συμφέρει τῶν Νικοστράτου μᾶλλον ἢ<tr><th>10<td>Χαριάδην.<tr><td><h6>Or4</h6>. <h2>25</h2><td><a class=ML><div class=J6></div></a>Εἰς γὰρ τὸν λοιπὸν χρόνον, εἰ μὲν οἵδε 
κατὰ τὸ γένος ἀμφισβητοῦντες λήψονται τὸν κλῆρον, 
ἐξέσται καὶ τούτοις, ὁπόταν βούλωνται, κατὰ τὸ γένος 
λαχοῦσιν ἐπιδεῖξαι ὑμῖν ὡς αὐτοὶ ἐγγυτέρω ἦσαν τοῦ<tr><th>5<td>Νικοστράτου, καὶ ὡς Σμίκρου ἦν καὶ οὐ Θρασυμάχου· 
ἐὰν δὲ Χαριάδης αὐτῶν κληρονομήσῃ, οὐκ ἔσται οὐδενὶ 
συγγενεῖ ἐπὶ τὰ Νικοστράτου ἐλθεῖν· κατὰ δόσιν γὰρ ἔχον‐ 
τος τοῦ ἐπιδεδικασμένου, τί φανοῦνται λέγοντες οἱ κατὰ 
[τὸ] γένος λαγχάνοντες;<tr><td><h6>Or4</h6>. <h2>26</h2><td>    Ὅπερ ἂν οὖν καὶ ὑμῶν ἕκαστος ἀξιώσειε, τοῦτο 
καὶ τουτοισὶ τοῖς νεανίσκοις βεβαιώσατε. Παρέσχοντο δ’ 
ὑμῖν μάρτυρας πρῶτον μὲν ὡς ἀνεψιοί εἰσιν ἐκ πατρα‐ 
δέλφων Νικοστράτου, ἔπειτα δὲ ὡς οὐδεπώποτε ἐκείνῳ<tr><th rowspan=2>5<td>διάφοροι ἦσαν, ἔτι δὲ καὶ ὡς ἔθαψαν Νικόστρατον, πρὸς 
δὲ τούτοις ὡς Χαριάδης οὑτοσὶ οὐδαμῶς οὔτ’ ἐνθάδε οὔτ’ 
ἐπὶ στρατεύματι ἐχρῆτο Νικοστράτῳ, ἔτι δὲ καὶ τὴν<tr><td>κοινωνίαν, ᾗ μάλισθ’ οὗτος ἰσχυρίζεται, ψευδῆ οὖσαν.<td class=Y rowspan=11>80<tr><td><h6>Or4</h6>. <h2>27</h2><td>    Καὶ ἄνευ τούτων, ὦ ἄνδρες, ἄξιον ὑμῖν· ἐξετάσαι 
ἑκατέρους αὐτῶν οἷοί εἰσι. Θράσιππος μὲν γὰρ ὁ Ἅγνωνος 
καὶ Ἁγνοθέου πατὴρ ἤδη τι καὶ ἐλῃτούργησεν ὑμῖν καὶ 
εἰσήνεγκε καὶ ἄλλως σπουδαῖος ἦν πολίτης· αὐτοὶ δὲ<tr><th>5<td>οὗτοι οὔτε ἀποδεδημήκασιν οὐδαμοῖ πώποτε, ὅποι ἂν μὴ 
ὑμεῖς προστάξητε, οὔτ’ ἐνθάδε μένοντες ἄχρηστοί εἰσι τῇ 
πόλει, ἀλλὰ καὶ στρατεύονται καὶ εἰσφέρουσι καὶ τἆλλα 
πάντα ποιοῦσι τὰ προσταττόμενα καὶ αὑτούς, ὡς πάντες 
ἴσασι, κοσμίους παρέχουσιν,<tr><td><h6>Or4</h6>. <h2>28</h2><td><a class=ML><div class=Jg></div></a>ὥστε πολὺ μᾶλλον τού‐ 
τους προσήκει κατὰ δόσιν τῶν χρημάτων τῶν Νικοστράτου 
ἢ Χαριάδην ἀμφισβητεῖν. Οὗτος γάρ, ὅτ’ ἐπεδήμει ἐνθάδε, 
πρῶτον μὲν εἰς τὸ δεσμωτήριον ὡς κλέπτης ὢν ἐπ’ αὐ‐<tr><th>5<td>τοφώρῳ ἀπήχθη, τότε δὲ ἀφεθεὶς μεθ’ ἑτέρων τινῶν ὑπὸ 
τῶν ἕνδεκα, οὓς δημοσίᾳ ἅπαντας ὑμεῖς ἀπεκτείνατε, 
πάλιν ἀπογραφεὶς εἰς τὴν βουλὴν κακουργῶν, ὑποχωρῶν 
ᾤχετο καὶ οὐχ ὑπήκουσεν,<tr><td><h6>Or4</h6>. <h2>29</h2><td><a class=ML><div class=Ja></div></a>ἀλλ’ ἀπ’ ἐκείνου ἑπτακαί‐ 
δεκα ἐτῶν Ἀθήναζε οὐκ ἀφίκετο, πλὴν ἐπειδὴ Νικό‐ 
στρατος ἀπέθανε. Καὶ ὑπὲρ μὲν ὑμῶν οὔτε στρατείαν 
οὐδεμίαν ἐστράτευται οὔτε εἰσφορὰν οὐδεμίαν εἰσενήνοχε,<tr><th>5<td>πλὴν εἴ τι ἄρα ἐξ ὅτου τῶν Νικοστράτου ἠμφεσβήτησεν, 
οὔτ’ ἄλλ’ οὐδὲν ὑμῖν λελῃτούργηκεν. Ἔπειτα τοιοῦτος ὢν 
οὐκ ἀγαπᾷ εἰ μὴ τῶν ἡμαρτημένων δίκην δώσει, ἀλλὰ καὶ 
τῶν ἀλλοτρίων ἀμφισβητεῖ.<tr><td><h6>Or4</h6>. <h2>30</h2><td><a class=ML><div class=Jc></div></a>Εἰ μὲν οὖν οἵδε φιλο‐ 
πράγμονες ἢ ἄλλοις ὅμοιοι πολίταις ἦσαν, ἴσως ἂν οὐ περὶ 
τῶν Νικοστράτου χρημάτων ἠμφεσβήτει, ἀλλ’ ὑπὲρ τοῦ 
σώματος ἠγωνίζετο· νῦν δ’, ὦ ἄνδρες δικασταί, τοῦτον<tr><th>5<td>μὲν ἄλλος, ἐάν τις βούληται, τιμωρήσεται, τουτοισὶ δ’ 
ὑμεῖς βοηθήσατε,<tr><td><h6>Or4</h6>. <h2>31</h2><td><a class=ML><div class=JK></div></a>καὶ μὴ περὶ πλείονος ποιήσησθε 
τοὺς ἀδίκως τἀλλότρια ἔχειν βουλομένους ἢ τοὺς γένει 
τῷ τεθνεῶτι προσήκοντας καὶ χωρὶς τούτων ἤδη τι ἐκεῖνον 
ηὐεργετηκότας, ἀλλὰ καὶ τῶν νόμων ἀναμνησθέντες καὶ<tr><th rowspan=2>5<td>τῶν ὅρκων οὓς ὠμόσατε, πρὸς δὲ τούτοις καὶ τῶν μαρτυ‐<tr><td>ριῶν ἃς ἡμεῖς παρεσχήμεθα, τὰ δίκαια ψηφίσασθε. ‖<td class=Y>81</table>
<script>
var IL = ["Line", "Section"];
document.body.onload=f();
</script>
</body>
</html>
