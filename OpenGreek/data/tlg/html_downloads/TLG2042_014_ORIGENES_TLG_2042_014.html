<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>ORIGENES :: Fragmenta in librum primum Regnorum (in catenis) :: TLG 2042 014</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2042.htm">2042</a> 014&nbsp;:: <strong><a class=CaCo href="2042.htm">ORIGENES</a></strong>&nbsp;:: <strong>Fragmenta in librum primum Regnorum </strong>(in catenis)</p>
<p class="AuthorInfo"><a class=CaCo href="2042.htm">ORIGENES</a> <a class="CanonEpi">Theol.</a>, <span class="CanonSyn">Origenes Adamantius</span><br />(<a class="CanonGeo">Alexandrinus
Caesariensis</a>: <a class="CanonDat">A.D. 2–3</a>)</p><p class="WorkInfo"><strong>Fragmenta in librum primum Regnorum </strong>(in catenis)</p><p class="EditionInfo"><a class=CaE>Source: Klostermann, E. (ed.), <em>Origenes Werke, </em>vol. 3 [<em>Die griechischen christlichen Schriftsteller </em>6] Leipzig: Hinrichs, 1901: 295–303.</a></p><p class="CitationStyle">Citation: Fragment&nbsp;&mdash; (line)</p>
<tr><td class=qS colspan=3> <tr><td><h2>1</h2><td>    Ἐπειδὴ ἔμελλεν ἡ θεία γραφὴ τὴν ἀπώλειαν τῶν <span class=Xp>υἱῶν</span> Ἠλὶ 
προλέγειν, ὅτι τε ἡ κιβωτὸς τοῦ θεοῦ ληφθήσεται ὑπὸ τῶν ἀλλο‐ 
φύλων, προλαβοῦσα θεραπεύει τὴν ἀκοήν, μήποτέ τις οἰηθῇ σκληρὸν 
εἶναι τὸν θεόν. διὰ τοῦτο, ὡς ἔφην, ἱστορεῖ ὡς οὐκ ἠλαττώθη τῶν<td class=K rowspan=6><tr><th>5<td>υἱῶν Ἠλὶ ἡ κακία καὶ ἡ ἁμαρτία διὰ τῆς ἀπειλῆς καὶ τῆς κατ’ αὐ‐ 
τῶν προρρήσεως, ἀλλ’ ηὐξήθη μᾶλλον.<tr><td><h2>2</h2><td>    Εὐσεβὴς ὁ Ἠλὶ καθ’ ἑαυτόν· οὐ γὰρ περὶ τῆς σωτηρίας τῶν 
τέκνων ἠγωνία προηγουμένως ἀλλ’ <span class=Xp>ὑπὲρ τῆς κιβωτο</span>ῦ, μήποτε 
γένοιτο ὑπὸ τοῖς ἀλλοφύλοις· ὃ δὴ καὶ συνέβη.<tr><td><h2>3</h2><td>    Ἵνα γνῶσιν οἱ ἀλλόφυλοι ὅτι οὔτε ὁ θεὸς ἡττήθη διὰ τῶν 
Ἰσραηλιτῶν οὔτε αὐτὸν νενικήκασι τῇ οἰκείᾳ δυνάμει, ἀλλὰ τῶν Ἰου‐ 
δαίων αἱ ἁμαρτίαι καὶ ἀσέβειαι τὴν ἧτταν πεποιήκασιν. <span class=Xp>πέπτωκε 
</span>δὲ πρὸ <span class=Xp>τῆς κιβωτοῦ ὁ Δαγώ</span>ν, οὐχ ἵνα προσκυνήσῃ, οὐ γὰρ ἦν<tr><th>5<td>ἄξιος, ἀλλ’ ἵνα συντριβῇ· ὃ δὴ καὶ γέγονεν.<tr><td rowspan=2><h2>4</h2><td>    Ὥσπερ 〈ἐπ’〉 ἀνθρώπων μὲν χεὶρ καὶ ποὺς καὶ ὀφθαλμὸς καὶ 
οὖς καὶ εἴ τι τοιοῦτον ὀνομάζεται σημαντικὰ τῶν μελῶν τοῦ ἡμε‐ 
τέρου σώματός ἐστιν, ἐπὶ δὲ θεοῦ χεὶρ μὲν τὸ δημιουργικόν, ὀφθαλ‐<tr><td>μὸς δὲ τὸ ἐποπτικόν, καὶ οὖς μὲν τὸ ἀκουστικόν, ποὺς δὲ τὸ τῆς<td class=Y rowspan=8>295<tr><th>5<td>παρουσίας ὅταν ἐνεργῇ τι· οὕτω καὶ θυμὸς μὲν θεοῦ λέγεται παι‐ 
δεία ἡ κατὰ τῶν πταιόντων, οὐ πάθος θεοῦ, μεταμέλεια δὲ ἡ ἀπὸ 
πράγματος εἰς πρᾶγμα μετάθεσις τῆς τοῦ θεοῦ οἰκονομίας. ὃ γὰρ 
ἡμεῖς μεταμελούμενοι ποιοῦμεν, τουτέστιν ἐκεῖνα μὲν φεύγομεν ἐφ’ 
οἷς μετεμελήθημεν, ἕτερα δὲ διώκομεν τὰ κρείττω, τοῦτο μεταμέλεια<tr><th>10<td>θεοῦ λέγεται. διατί; ἐπειδὴ σωματικώτερον τοῖς βαρυτάτοις τὴν 
διάνοιαν ἔδει περὶ τοῦ θεοῦ τοὺς προφήτας ὁμιλεῖν, ἵνα χωρηθῇ· 
οἱ γὰρ ἀγάλματα ἅπερ ἔγλυφον καὶ ἐχώνευον θεοὺς νομίζοντες, ἤδη 
δὲ καὶ ἄλογα, πῶς ἂν ἐχώρησαν διὰ πνευματικῶν νοημάτων τε καὶ 
ῥημάτων τὰ περὶ θεοῦ λεγόμενα;<tr><th>15<td>    Καὶ πάλιν· 
    Εἰ πάντα πρόοιδεν ὁ θεός, οὐκ ἀφ’ ὧν δὲ οἶδε θυμοῦται ἢ μετα‐ 
μελεῖται, οὐ πάθος ἄρα θεοῦ θυμὸς ἢ μεταμέλεια, ἀλλὰ τοῦ θυ‐ 
μοῦ ἔργον ἡ κόλασις καὶ τὸ τῆς μεταμελείας ὁμοίως ἀπόστασις μὲν 
τοῦ προτέρου πράγματος, μετάθεσις δὲ εἰς τὴν ἑτέραν οἰκονομίαν.<tr><th>20<td>οὕτω καὶ περὶ ῥομφαίας λέγεται· ‹ῥομφαία ὀξύνου καὶ σφάζε›, οὕτω 
καὶ χεὶρ ὠνόμασται σιδήρου († ὁ Σολομών· «ἵνα ῥύσηταί σε ἐκ χειρὸς 
σιδήρου») καὶ ῥομφαίας (ὡς ὁ Δαβίδ φησιν· «εἰς χεῖρας ῥομφαίας»). 
οὕτω καὶ ὁ θυμὸς τοῦ θεοῦ ὀργίζεσθαι λέγεται καὶ πρόσωπον ἔχειν 
ἁμαρτία κατὰ τὸν Δαβίδ, καὶ πρόσωπον ὁ τοῦ θεοῦ θυμός, ὡς ἐν<tr><th>25<td>τῷ τριακοστῷ ἑβδόμῳ Ψαλμῷ, καὶ χερσὶν οἱ ποταμοὶ κροτεῖν. οὔτε 
δὲ ποταμοῖς χεῖρές εἰσιν οὔτε πρόσωπον ἁμαρτίαις. μὴ τοίνυν διὰ 
τὰ σωματικῶς περὶ θεοῦ λεγόμενα, ὡς ἐχώρουν οἱ παλαιοί, σῶμα 
τὸν θεὸν νομίζωμεν ἢ παθῶν αὐτὸν πεπληρῶσθαι. 
    {Οὐ τὸ εὐπερίστρεπτον τῆς ἀνθρώπου γνώμης τῷ θεῷ προσα‐<tr><th>30<td>πτέον· ἡμεῖς γὰρ ἐφ’ ἑαυτῶν τὰς τροπὰς τῆς θείας οἰκονομίας τὰς 
ἐφ’ ἡμῶν δικαίως συμβαινούσας ἀπεργαζόμεθα, ἀναξίους ἑαυτοὺς δει‐ 
κνύντες διὰ τῶν πράξεων τῆς παρὰ τοῦ θεοῦ δωρηθείσης τιμῆς. 
καταγνοὺς οὖν τοῦ Σαοὺλ καὶ βουλόμενος τῷ Δαβὶδ παραδοῦναι τὰ 
τῆς ἀρχῆς καὶ τῷ σπέρματι αὐτοῦ φυλάξαι τὴν βασιλείαν διὰ τὸν<tr><th rowspan=2>35<td>ἐξ αὐτοῦ τεχθησόμενον κατὰ σάρκα βασιλέα τῆς κτίσεως ἁπάσης, 
ἀνθρωπίνοις ἐχρήσατο ῥήμασιν ἀνθρώποις διαλεγόμενος, καὶ εἶπεν·<tr><td><span class=Xp>μεταμεμέλημαι ὅτι ἔχρισα τὸν Σαοὺλ εἰς βασιλέ</span>α, ἀντὶ τοῦ 
ἑτέρῳ βούλομαι δοῦναι τῆς βασιλείας τὴν ἀρχήν, τοῦτον δὲ παῦσαι 
τῆς δυναστείας.<td class=Y rowspan=8>296<tr><th>40<td>    Τὸ <span class=Xp>μεταμεμέλημαι διὰ τὸν Σαοὺλ</span> τουτέστιν οὕτω ἀνάξιον 
ἑαυτὸν τῆς βασιλείας ἐποίησεν, ὥστε εἴ γε φύσιν εἶχον μετανοοῦσαν, 
μετέγνων ἂν ἐπ’ αὐτῷ. διὰ τί οὖν ἐχρίσθη; ὅτι τότε ἄξιος ἦν. τραπεὶς 
δὲ πάλιν ἀνάξιος γέγονεν.}<tr><td><h2>5</h2><td>    Ἐκ τούτων δείκνυται ὃ προεῖπον, ὅτι μεταμέλεια θεοῦ λέγεται 
τῆς τοῦ θεοῦ οἰκονομίας ἀπὸ πράγματος εἰς πρᾶγμα μετάθεσις. 
    {Δείκνυσιν ὁ λόγος, ὅτι κἂν προφήτης καὶ δίκαιος ἄνθρωπος ὁ 
ὑπὲρ ἄλλων δεόμενος, οὐκ ἄλλως ἀκούεται, εἰ μὴ ἐκεῖνος ἔργῳ δείξῃ<tr><th>5<td>τὴν μετάνοιαν. οὕτω γὰρ ἡ δέησις ἰσχύει τοῦ δικαίου ἐνεργουμένη 
διὰ τοῦ ἁμαρτήσαντος. ἵνα οὖν εἰς πέρας ἀχθῇ τὸ πρᾶγμα, δεῖ ἀμ‐ 
φότερα συνδραμεῖν, καὶ τὴν τοῦ δικαίου εὐχὴν καὶ τὸ ἔργον τοῦ 
μετανοοῦντος.}<tr><td><h2>6</h2><td>    Ὁ μὲν Ἠσαῦ ‹πυρράκης ἦν ὡσεὶ δορὰ δασύσ›, τὴν ἐξ ἁμαρτίας 
ἔχων νεκρότητα καὶ φονῶν κατὰ τοῦ Ἰακώβ. ὁ δὲ Δαβὶδ <span class=Xp>πυρράκης 
</span>ἦν <span class=Xp>μετὰ κάλλους ὀφθαλμῶ</span>ν, ἵνα τὸ διορατικὸν δηλώσῃ τοῦ 
Δαβίδ.<tr><td><h2>7</h2><td>    Πῶς <span class=Xp>ἀνή</span>ρ, καὶ πῶς <span class=Xp>συνετὸς ἐν λόγ</span>ῳ, πῶς δὲ καὶ <span class=Xp>πολε‐ 
μιστὴς</span> ὁ ἔτι πρόβατα ποιμαίνων; οὐκ ἄρα ἀφ’ ἑαυτοῦ ἐλάλησεν 
εἰπών, ἀλλὰ τὰ ἐσόμενα προειπὼν ὡς παρόντα, καὶ μαρτυρεῖ τῷ 
Δαβὶδ ἅπερ ἔμελλεν εἶναι, πλὴν τοῦ <span class=Xp>κύριος με</span>τ<span class=Xp>’ αὐτοῦ τοῦ</span> τε<tr><th>5<td><span class=Xp>ἀγαθὸς τῷ εἴδε</span>ι, ἅπερ ἐκ παιδικῆς ἡλικίας προσῆν αὐτῷ καὶ 
παρέμενε, τὸ μὲν φύσει, τὸ δὲ χάριτι.<tr><td rowspan=2><h2>8</h2><td class=QE>Ἐπειδὴ δυνατὸς ἦν ὁ Σαοὺλ πλῆθος ἔχων βοηθοῦν αὐτῷ κακῶς<tr><td>κατὰ τοῦ Δαβίδ, οἱ δὲ δύο μόνοι ἐδιώκοντο ὁ Σαμουὴλ καὶ ὁ Δαβίδ, 
ἡ τοῦ θεοῦ χάρις ποιεῖ <span class=Xp>προφητεύειν</span> τὸν Σαοὺλ οὐ μόνον ὅσα 
κατ’ αὐτοῦ ἦν, ἀλλὰ καὶ τὰ ὑπὲρ τοῦ Δαβίδ, καὶ ῥίπτει <span class=Xp>γυμνό</span>ν,<td class=Y rowspan=8>297<tr><th>5<td>προσημαίνουσα ὅτι γυμνωθήσεται τῆς βασιλείας.<tr><td><h2>9</h2><td>    <span class=Xp>Βεβήλους</span> λέγει νῦν οὐ τοὺς ἀκαθάρτους, ἀλλὰ τοὺς οὐχ ἁγίους, 
πρὸς ἀντιδιαστολὴν τῶν <span class=Xp>ἁγίων ἄρτων</span> τῶν ἐπὶ τῆς τραπέζης παρα‐ 
τιθεμένων. ἓξ γὰρ εἶχεν ἄρτους ἡ τράπεζα διαπαντὸς ἀλλασσομένους 
ὑπὲρ τῶν δώδεκα φυλῶν τοῦ Ἰσραήλ, οὓς ἐνωπίους ἐκάλουν, ὡς<tr><th>5<td>εἶναι ἕκαστον τῶν ἄρτων ὑπὲρ δύο φυλῶν προσφερόμενον, τοὺς δὲ 
ἓξ ὑπὲρ τῶν δώδεκα φυλῶν. τί οὖν ἐκ τούτου καλὸν ἐγίνετο; τὰς 
φυλὰς τοῦ Ἰσραὴλ πρὸς ὁμόνοιαν συνάπτεσθαι. τί δὲ κρεῖττον προε‐ 
σημαίνετο; τοὺς μακαρίους ἀποστόλους ἀνὰ δύο δύο πέμπεσθαι ὑπὸ 
τοῦ σωτῆρος τὰ πρῶτα κηρύττειν ἐν ταῖς φυλαῖς τοῦ Ἰσραήλ, ὡς<tr><th>10<td>εἶναι ἓξ ἅμα τῶν δώδεκα μαθητῶν τὸν ἀριθμόν. 
    {Ἄρτος λαϊκὸς οὐχ ὅτι οἱ μὴ ἅγιοι βέβηλοι, ἀλλ’ ὅτι πρὸς τὸ ἅγιον 
συγκρινόμενοι.}<tr><td><h2>10</h2><td>    <span class=Xp>Σήμερον ἁγιασθήσεται διὰ τὰ σκεύη</span> ἀσαφέστερον μὲν εἶπε, 
σημαίνει δὲ τοῦτο. τὰ μὲν παιδία μου ἡγίασται καὶ <span class=Xp>ἀπέσχηται 
γυναικὸς καὶ χθὲς καὶ τρίτην ἡμέρα</span>ν· τοῦτο γὰρ τὸ φάναι αὐ‐ 
τὸν καὶ τὰ παιδία <span class=Xp>ἡγνισμέν</span>α. εἰ δὲ οὐκ ἦν, πάντως ἡγιάζετο διὰ<tr><th>5<td>τοῦ φαγεῖν τὸν ἄρτον τῆς προθέσεως. πεισθεὶς ὁ ἱερεὺς τοῖς εἰρη‐ 
μένοις δίδωσι τῷ Δαβὶδ τῶν ἄρτων, οὓς οὐκ ἐχρῆν ἑτέρους φαγεῖν 
ἢ μόνους τοὺς ἱερέας. τοῦτο δὲ τῆς προφητείας ἐστὶ τῆς δι’ ἔργων 
δηλούσης, ὅτι μήποτε ἄλλης οὔσης τῆς βασιλικῆς φυλῆς, τουτέστι 
τῆς Ἰούδα, καὶ ἄλλης τῆς ἱερατικῆς φυλῆς, λέγω δὴ 〈τῆσ〉 Λευιτικῆς,<tr><th>10<td>ἔμελλον συνάπτεσθαι καὶ ἓν ἀποτελεῖσθαι τό τε ἱερατικὸν ἀξίωμα καὶ 
τὸ 〈βασιλικὸν〉 ἐν τῇ παρουσίᾳ τοῦ ἐκ Δαβὶδ σωτῆρος ἡμῶν ἱερέως 
τε ὁμοῦ καὶ βασιλέως, τοῦ «κατὰ τὴν τάξιν Μελχισεδέκ».<tr><td><h2>11</h2><td>    Τὸν <span class=Xp>Νεεσσά</span>ρ· δηλοῖ ἢ ὅτι δι’ ἁμαρτίας παρέμενε <span class=Xp>Δωὴκ ὁ 
Ἰδουμαῖος ἐνώπιον κυρίου</span> θεραπευόμενος καὶ ἐξομολογούμενος, 
ἢ δαιμονῶν ὡς ὁ <span class=Xp>Σαού</span>λ, οὗ <span class=Xp>τὰς ἡμιόνους</span> ἔβοσκεν.<td class=Y rowspan=7>298<tr><td><h2>12</h2><td>    Ὁ Σαοὺλ τοῦ πονηροῦ πνεύματος τύπον φέρει, ἄρξαντος τοῦ 
Ἰσραὴλ τότε εἰπόντος· οὐκ ἔχομεν βασιλέα. καὶ γὰρ ὁ πάλαι λαὸς 
ἐξουδενώσας τὸν κύριον βασιλεύοντα αὐτοῦ, ᾔτησε τὸν Σαοὺλ ἄρ‐ 
χοντα αὐτῷ δοθῆναι.<tr><td><h2>13</h2><td>    Οὐκ <span class=Xp>οὐρεῖ</span> τις ἑστὼς καὶ τοῦτο <span class=Xp>πρὸς τοῖχο</span>ν, ἐὰν μὴ σχολάζῃ 
τοῦτο οὖν λέγει καὶ τὸν ἀμέριμνον καὶ μηδὲν προσδοκῶντα παθεῖν, 
ἐὰν ᾖ <span class=Xp>τοῦ Νάβα</span>λ.<tr><td><h2>14</h2><td>    Ἡ ἐγγαστρίμυθος <span class=Xp>τὸν Σαμουὴλ</span> οὐκ ἀνήγαγεν, ἀμήχανον γάρ, 
οὐδὲ ἀναβὰς ἀλήθειαν εἴρηκεν. τίς δὲ οὗτος καὶ διὰ ποίας δυνάμεως 
ἀνέβη, ζήτει.<tr><td><h2>15</h2><td>    Ἐπολιόρκει τὴν Ἰεβοὺς ὁ Δαβίδ. Ἰεβοὺς δὲ ἡ νῦν Ἱερουσαλὴμ 
ἐλέγετο, ὅτε ὑπὸ ἀλλοφύλους ἦν. οἱ τοίνυν Ἰεβουσαῖοι, εἰδότες ὅτι 
φιλόπτωχος ἦν ὁ Δαβίδ, ὑπεβάλοντο ἄνωθεν ἀπὸ τοῦ τείχους 
<span class=Xp>τυφλοὺς καὶ χωλοὺς</span> αὐτὸν ὑβρίζειν. ὁ δὲ κρατήσας τῆς Ἱερου‐<tr><th>5<td>σαλὴμ τοσοῦτον ἀπέσχε τοῦ διαθεῖναι κακῶς τοὺς λελωβημένους τὸ 
σῶμα, ὡς καὶ νόμον θέσθαι τοῖς αὐτοῦ στρατιώταις θανάτου, εἴ τις 
ἐπιχειρήσειεν ἀνελεῖν τυφλὸν ἢ χωλόν. <span class=Xp>πᾶς</span> γὰρ ὁ <span class=Xp>τύπτων</span> φησὶν 
<span class=Xp>Ἰεβουσαῖον χωλὸν ἢ τυφλὸν ἁπτέσθω ἐν παραξιφίδ</span>ι, τουτ‐ 
έστιν ἀναιρείσθω· εἰ γὰρ καὶ ἐμίσουν τὴν ψυχὴν Δαβίδ, ἀλλὰ φει‐<tr><th rowspan=2>10<td>δοῦς τυγχάνουσι. διὸ ἀξιοῦται τῆς παρὰ πάντων τιμῆς λεγόντων· 
<span class=Xp>χωλὸς καὶ τυφλὸς οὐκ εἰσελεύσεται εἰς οἶκον κυρίο</span>υ, οἱ τὸν<tr><td>Δαβὶδ ὑβρίσαντες, ὧν ἐφείδετο.<td class=Y rowspan=7>299<tr><td><h2>16</h2><td>    Σημειωτέον ὅτι <span class=Xp>Νάθαν</span> ὁ υἱὸς Δαβὶδ τίκτεται αὐτῷ ἑλόντι καὶ 
οἰκήσαντι τὴν <span class=Xp>Ἱερουσαλή</span>μ. οὗτος δέ ἐστι Νάθαν ὃν γενεαλογεῖ ὁ 
μακάριος Λουκᾶς, ὁ δὲ μακάριος Ματθαῖος Σολομῶνα τὸν ἀδελφὸν 
αὐτοῦ γενεαλογεῖ. καὶ ἐντεῦθεν, λέγω δὴ ἀπὸ τῶν μνημονευθέντων<tr><th>5<td>υἱῶν τοῦ Δαβίδ, ὁ μὲν δι’ ἑτέρας λέγεται γενεαλογίας, ὁ δὲ δι’ ἄλλης.<tr><td><h2>17</h2><td>    Ὥστε καὶ ἐντεῦθεν δείκνυται ὅτι, ὅπερ ὁ θεὸς οὐ ποιεῖ μὲν 
συγχωρεῖ δὲ γενέσθαι, πεποιηκέναι λέγεται. ὡμολόγηται τοίνυν ὅτι 
οὐκ ἦν ἔργον τοῦ θεοῦ ἡ ἐπανάστασις τοῦ Ἀβεσσαλὼμ καὶ ἡ τοῦ 
Σεμεῒ λοιδορία καὶ τὸ βαλεῖν αὐτὸν λίθοις τὸν Δαβίδ. τρανότερον<tr><th>5<td>δὲ δείκνυσιν ὅ φημι τὸ λέγειν τὸν Δαβίδ· <span class=Xp>ἄφες αὐτὸν ἀρᾶσθα</span>ι<span class=Xp>, 
ὅτι κύριος εἴρηκεν αὐτ</span>ῷ<span class=Xp>, ὅπως ἴδοι τὴν ταπείνωσίν μο</span>υ<span class=Xp>, 
καὶ ἀνταποδώσει μοι κύριος ἀγαθὰ ἀντὶ τῆς κατάρας αὐ‐ 
τοῦ τῆς ἐν τῇ ἡμέρᾳ ταύτ</span>ῃ. φανερὸν γὰρ ὅτι οὐκ ἤρεσκε τῷ 
θεῷ τὸ γινόμενον· ὃ δὲ οὐκ ἤρεσκεν, οὐκ ἂν ἐνετείλατο ποιεῖν.<tr><td><h2>18</h2><td>    Εἰ <span class=Xp>ἐν τῷ ζήλῳ τοῦ Ἰσραὴλ καὶ τοῦ Ἰούδα ὁ Σαοὺλ τοὺς 
Γαβαωνίτας</span> ἀνελεῖν ἐπεχείρησεν, μεθ’ ὧν συνθήκας ἐποιήσατο 
Ἰησοῦς ὁ τοῦ Ναυὴ καὶ πᾶς ὁ λαός, καὶ διὰ τοῦτο <span class=Xp>ἑπτὰ τοῦ 
Σαοὺλ</span> ἀνῃρέθησαν οἱ ἀπὸ τῶν θυγατέρων αὐτοῦ γεγεννημένοι,<tr><th>5<td>τίνος ἕνεκεν οὐχ αἱ φυλαὶ ἐν αἰτίαις, ἀλλ’ οἱ μηδὲν ἠδικηκότες δίκην 
δεδώκασι; τοῦτο γὰρ ἄδικον. πλὴν εἰ μή τις εἴποι Σαοὺλ βασιλέα 
ὄντα ἀδυνάτως ἔχειν ἀντιστῆναι τοῖς Ἰσραηλίταις καὶ τῇ φυλῇ Ἰούδα, 
καὶ μὴ λῦσαι τὰς συνθήκας τῶν πατέρων τὰς πρὸς τοὺς Γαβαωνίτας. 
ἐγὼ δὲ προσθοίμην ἂν τούτοις τὸ τοῦ θεοῦ οἰκονομίαν εἶναι τὸ<tr><th>10<td>γένος τοῦ Σαοὺλ ἀναλωθῆναι πᾶν, ὅσον ὑπωπτεύετό ποτε ἀντι‐ 
ποιεῖσθαι τοῦ βασιλικοῦ ἀξιώματος διά τε τοῦτο ἐπαναστήσεσθαι 
τῷ Δαβὶδ καὶ τοῖς τούτου παισίν. τὸ δὲ <span class=Xp>ἐξηλίασαν αὐτοὺς οἱ 
Γαβαωνῖται ἐναντίον κυρίου ἐν τῷ ὄρει</span> ἀντὶ τοῦ ἀναιρεθέν‐ 
τας οὐκ ἔθαψαν, ἀλλ’ εἴασαν ὑπὸ τὸν ἥλιον κεῖσθαι. <span class=Xp>καὶ ἐξελύ‐</span><td class=Y rowspan=7>300<tr><th>15<td><span class=Xp>θησάν</span> φησιν <span class=Xp>καὶ ἔλαβεν αὐτοὺς Δὰν υἱὸς Ἰωὰ τῶν ἀπογό‐ 
νων τῶν γιγάντω</span>ν. πάντως που βούλεται λέγειν ὅτι τοὺς ὑπὸ 
τὸν ἥλιον τεθέντας λαβὼν ὁ γίγας ἀνείλετο ἐκλελυμένους ἤδη ὑπὸ 
τῆς ἡλιακῆς φλογός. 
    {Ὁ λόγος ὁ κατὰ τοὺς Γαβαωνίτας ἄγνωστος καθέστηκεν, εἰ μή<tr><th>20<td>πού γε εἴπωμεν ὅτι, ἡνίκα ἐκάθητο ἐν Γαβεὲ τοῦ πολεμεῖν, καὶ ἐτρο‐ 
πώσατο τοὺς ἀλλοφύλους ὁ Σαοὺλ καὶ ἀπώλεσεν μετ’ αὐτῶν καὶ 
τοὺς Γαβαωνίτας. καὶ ἔστι τὸ διήγημα ἐν τριακοστῷ δευτέρῳ καὶ 
τριακοστῷ τρίτῳ ἀριθμῷ τῆς πρώτης Βασιλείας καὶ τριακοστῷ 
ἑβδόμῳ, ἔνθα φησίν· «καὶ ἐπολέμει κύκλῳ πάντας τοὺς ἐχθροὺς αὐ‐<tr><th>25<td>τοῦ» καὶ τὰ ἑξῆς. ὃ δὲ λέγει τὸ ῥητόν, τοῦτό ἐστι· Σαοὺλ ἠδίκησεν 
κατ’ αὐτοῦ, καὶ ἐκ τοῦ οἴκου αὐτοῦ γεγένηται ἡ ἐκδίκησις τῆς ἀδι‐ 
κίας ἡ ἐπὶ Ἰησοῦν. 
    Οὐκ ἀδικοῦνται δὲ συναιρούμενοι τῷ ἐν ἀρχῇ οἱ ἐξ ἐκείνου τὸ 
εἶναι λαχόντες. ὅθεν γὰρ ἔσχον τὸ εἶναι, ἐντεῦθεν τὸ μὴ εἶναι<tr><th>30<td>ἔχοντες, εἰ δέ τινος ἀγαθοῦ δι’ ἑαυτοὺς ἦσαν ἄξιοι, ὕστερον τοῦτο 
κομιζόμενοι.}<tr><td><h2>19</h2><td>    Ζητεῖται πῶς ὁ Δαβὶδ τῷ Σεμεῒ συγχωρήσας παρακελεύεται τῷ 
Σολομῶντι ἀνελεῖν αὐτὸν ὁ ἀμνησίκακος καὶ πρᾶος, ἀλλὰ καὶ τὸν 
Ἰωὰβ συγκαμόντα αὐτῷ. τί δήποτ’ οὖν ταῦτα οὕτως ᾠκονομήθη; 
σοφὸς ὢν ὁ Δαβὶδ ἠπίστατο ὅτι οὔτε τὸν Σεμεῒ Σολομῶν ἐάσει ζῆν<tr><th>5<td>δέει τῆς ἐπαναστάσεως, ὡς γὰρ ἀπὸ βασιλικοῦ ἀξιώματος μέλλει 
περὶ τῆς βασιλείας μάχεσθαι τῷ Σολομῶντι, οὔτε τὸν Ἰωάβ, ὡς 
ἐκτὸς τῆς τοῦ Δαβὶδ γνώμης εἰς βασιλέα τὸν υἱὸν τοῦ Δαβὶδ καταστή‐ 
σαντα, ὡς ἀνελόντα τοίνυν καὶ τὸν <span class=Xp>Ἀβεννή</span>ρ, συγκαμόντα δὲ τῷ 
πατρὶ ἐν πολλοῖς πολέμοις καὶ κατορθώσαντα. ταῦτα προϊδὼν ὁ<tr><th>10<td>Δαβὶδ προλαβὼν διατάττει τῷ Σολομῶντι ποιῆσαι, ἃ καὶ ἀφ’ ἑαυ‐ 
τοῦ Σολομῶν πάντως ἐποίει, ἵν’ ὅταν ἀναιρεθῶσιν ὑπ’ αὐτοῦ (τουτ‐ 
έστι τοῦ Σολομῶντος) οἱ προειρημένοι, συγγνώμην σχῇ ὁ Σολομῶν 
ὡς πατρικὸν βούλημα πληρώσας καὶ οὐκ αὐτὸς ἀφ’ ἑαυτοῦ κατ’ αὐ‐ 
τῶν κινηθείς.<td class=Y rowspan=5>301<tr><td><h2>20</h2><td>    <span class=Xp>Καὶ ἐπιστρέψας</span> φησὶν <span class=Xp>ἐκοιμήθ</span>η<span class=Xp>. καὶ ἐπέστρεψεν ὁ ἄγ‐ 
γελος κυρίου ἐκ δευτέρου καὶ ἥψατο αὐτο</span>ῦ. τάχα δυνάμεων 
σύμβολοι ἦσαν διακονουμένων προφήτῃ πρέπουσαν τροφήν, τῷ ἀνα‐ 
χωροῦντι ἀπὸ τῶν ἀνθρωπίνων καὶ ἀξίῳ τῆς ἀπὸ τῶν τοιούτων<tr><th>5<td>διδασκαλίας, ἵνα μετὰ ταῦτα ἀκοῦσαι δυνηθῇ· <span class=Xp>ἀνάστηθι καὶ φάγ</span>ε, 
καὶ εὕρῃ <span class=Xp>πρὸς κεφαλῆς</span> ἀπόρρητα μυστήρια, ὧν <span class=Xp>ὀλυρίτης 
ἐγκρυφίας</span> τύπος ἦν. οὗ καὶ δεύτερον κατὰ τὴν τοῦ ἀγγέλου 
πρόσταξιν μεταλαμβάνει εἰπόντος· <span class=Xp>ἀνάστ</span>α<span class=Xp>, φάγ</span>ε<span class=Xp>· ὅτι πολλὴ 
ἀπὸ σοῦ ἡ ὁδό</span>ς. ‹ἄρτουσ› μὲν οὖν ‹τὸ πρωῒ ἔφερον τῷ Ἠλίᾳ οἱ<tr><th>10<td>κόρακεσ› (ἀνὰ λόγον τοῖς λελαλημένοις ὑπὸ κυρίου πρὸς Μωσῆν, ἐν 
οἷς ἦν· «τὸ πρωῒ πλησθήσεσθε ἄρτων καὶ γνώσεσθε ὅτι ἐγὼ κύριος 
ὁ θεὸς ὑμῶν»), ‹κρέα› δὲ ‹τὸ δείλησ› (παραπλησίως· «τὸ πρὸς ἑσπέ‐ 
ραν ἔδεσθε κρέα»).<tr><td rowspan=2><h2>21</h2><td class=QE>Χριστοῦ Ἰησοῦ δύναμις ἄνδρας <span class=Xp>υἱοὺς</span> ποιοῦσα. καὶ εἴ τίς ἐστιν<tr><td><span class=Xp>ἀνὴρ δυνάμεω</span>ς, ἐστὶν υἱὸς Χριστοῦ δηλαδή. ποτὲ δὲ υἱοὺς ποιεῖν 
αἱ ὑπὸ Χριστὸν δυνάμεις οὐ δύνανται· εἰ δὲ καὶ ποιοῦσιν, οὐκ ἄνδρας 
ποιοῦσιν ἀλλὰ νηπίους.<td class=Y rowspan=2>302<tr><td rowspan=2><h2>22</h2><td class=QE>Σπάδοντες <span class=Xp>εὐνοῦχοί</span> εἰσι· λέγει δὲ τοῦτο περὶ τῶν τριῶν παί‐<tr><td>δων καὶ Δανιήλ, ὡς ἐκ τούτου τοῦ Ἐζεκίου ἦσαν.<td class=Y>303</table>
<script>
var IL = ["Line", "Fragment"];
document.body.onload=f();
</script>
</body>
</html>
