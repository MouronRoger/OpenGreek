<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>DAMOXENUS :: Fragmenta :: TLG 0438 002</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0438.htm">0438</a> 002&nbsp;:: <strong><a class=CaCo href="0438.htm">DAMOXENUS</a></strong>&nbsp;:: <strong>Fragmenta</strong></p>
<p class="AuthorInfo"><a class=CaCo href="0438.htm">DAMOXENUS</a> <a class="CanonEpi">Comic.</a><br />(<a class="CanonDat">4/3 B.C.</a>)</p><p class="WorkInfo"><strong>Fragmenta</strong></p><p class="EditionInfo"><a class=CaE>Source: Meineke, A. (ed.), <em>Fragmenta comicorum Graecorum</em>, vol. 4. Berlin: Reimer, 1841 (repr. Berlin: De Gruyter, 1970): 529–532, 536.</a></p><p class="CitationStyle">Citation: Play&nbsp;&mdash; fragment&nbsp;&mdash; (line)</p>
<tr><td class=qS colspan=3> <tr><td><h3>Hau</h3> <h2>tit</h2><td><a class="T Xp">ΑΥΤΟΝ ΠΕΝΘΩ</a><a class=T>Ν</a><a class="T Xp">.</a><td class=K rowspan=2><tr><td><h3>Hau</h3> <h2>1</h2><td>Εἰ δ’ οὐχ ἱκανόν σοι, τὸν ἐλέφανθ’ ἥκει φέρων 
ὁ παῖς. <a class=SN>Β.</a> τί δ’ ἐστὶ τοῦτο, πρὸς θεῶν; <a class=SN>Α.</a> ῥυτόν 
δίκρουνον, ἡλίκον τι τρεῖς χωρεῖν χόας, 
Ἄλκωνος ἔργον. προὔπιεν δέ μοί ποτε<tr><th>5<td>ἐν Κυψέλοις Ἀδαῖος.<td class=Y rowspan=7>529<tr><td><h3>Syn</h3> <h2>tit</h2><td><a class="T Xp">ΣΥΝΤΡΟΦΟ</a><a class=T>Ι</a><a class="T Xp">.</a><tr><td><h3>Syn</h3> <h2>1</h2><td><div class=J0></div>Ἐπικούρου δέ με 
ὁρᾷς μαθητὴν ὄντα τοῦ σοφοῦ, παρ’ ᾧ 
ἐν δύ’ ἔτεσιν καὶ μησὶν οὐχ ὅλοις δέκα 
τάλαντ’ ἐγώ σοι κατεπύκνωσα τέτταρα.<tr><th>5<td><a class=SN>Β.</a> τοῦτο δὲ τί ἐστιν; εἰπέ μοι. <a class=SN>Α.</a> καθήγισα. 
μάγειρος ἦν κἀκεῖνος. οὐκ ἤδει θεοί. 
<a class=SN>Β.</a> ποῖος μάγειρος; <a class=SN>Α.</a> ἡ φύσις πάσης τέχνης 
ἀρχέγονόν ἐστ’, ἀρχέγονον, ὦλιτήριε. 
οὐκ ἔστιν οὐδὲν τοῦ πονεῖν σοφώτερον,<tr><th>10<td>ἦν τ’ εὐχερὲς τὸ πρᾶγμα τοῦ λόγου τριβήν 
ἔχοντι τούτου· πολλὰ γὰρ συμβάλλεται. 
διόπερ μάγειρον ὅταν ἴδῃς ἀγράμματον 
μὴ Δημόκριτόν τε πάντα διανεγνωκότα 
[μᾶλλον δὲ κατέχοντα, καταγέλα ὡς κενοῦ]<tr><th>15<td>καὶ τὸν Ἐπικούρου κανόνα, μινθώσας ἄφες 
ὡς ἐκ διατριβῆς. τοῦτο δεῖ γὰρ εἰδέναι, 
τίν’ ἔχει διαφορὰν πρῶτον, ὦ βέλτιστε σύ, 
γλαυκίσκος ἐν χειμῶνι καὶ θέρει, πάλιν 
ποῖος περὶ δύσιν Πλειάδος συνειδέναι<tr><th rowspan=2>20<td>ἰχθὺς ὑπὸ τροπάς τ’ ἐστὶ χρησιμώτατος. 
αἱ μεταβολαὶ γὰρ αἵ τε κινήσεις κακόν 
ἠλίβατον ἀνθρώποισιν ἀλλοιώματα<tr><td>ἐν ταῖς τροφαῖς ποιοῦσι, μανθάνεις; τὸ δέ 
ληφθὲν καθ’ ὥραν ἀποδίδωσι τὴν χάριν.<td class=Y rowspan=7>530<tr><th>25<td>τίς παρακολουθεῖ ταῦτα; τοιγαροῦν στρόφοι 
καὶ πνευμάτια γιγνόμενα τὸν κεκλημένον 
ἀσχημονεῖν ποιοῦσι. παρὰ δ’ ἐμοὶ τρέφει 
τὸ προσφερόμενον βρῶμα, καὶ λεπτύνεται 
ὀρθῶς τε διαπνεῖ. τοιγαροῦν εἰς τοὺς πόρους<tr><th>30<td>ὁ χυμὸς ὁμαλῶς πανταχοῦ συνίσταται. 
χυμὸς λέγεις Δημόκριτος οὐδὲν πρᾶγμα τά 
γινόμενα ποιεῖ τὸν φαγόντ’ ἀρθριτικόν. 
<a class=SN>Β.</a> καὶ τῆς ἰατρικῆς τι μετέχειν μοι δοκεῖς. 
<a class=SN>Α.</a> καὶ πᾶς ὁ φύσεως ἐντός. ἡ δ’ ἀπειρία<tr><th>35<td>τῶν νῦν μαγείρων κατανόει πρὸς τῶν θεῶν 
οἵα ’στίν. ἅλμην ὅταν ἴδῃς ἐξ ἰχθύων 
ὑπεναντίων αὑτοῖσι ποιοῦντας μίαν, 
καὶ σήσαμ’ ὑποτρίβοντας εἰς ταύτην, λαβών 
ἕκαστον αὐτῶν κατὰ μέρος προσπαρδέτω.<tr><th>40<td><a class=SN>Β.</a> ὥς μοι κέχρησαι. <a class=SN>Α.</a> τί γὰρ ἂν εὖ γένοιτ’ ἔτι, 
τῆς ἰδιότητος πρὸς ἑτέραν μεμιγμένης 
καὶ συμπλεκομένης οὐχὶ συμφώνους ἁφάς; 
τὸ ταῦτα διορᾶν ἐστιν εὐψύχου τέχνης, 
οὐ τοῦ διανίζειν λοπάδας οὐδ’ ὄζειν καπνοῦ.<tr><th>45<td>ἐγὼ γὰρ εἰς τοὐπτάνιον οὐκ εἰσέρχομαι. 
<a class=SN>Β.</a> ἀλλὰ τί; <a class=SN>Α.</a> θεωρῶ πλησίον καθήμενος, 
πονοῦσι δ’ ἕτεροι. <a class=SN>Β.</a> σὺ δέ; <a class=SN>Α.</a> λέγω τὰς αἰτίας 
καὶ τἀποβαῖνον· ὀξὺ τὸ περίκομμ’, ἄφες. 
<a class=SN>Β.</a> ἁρμονικός, οὐ μάγειρος. <a class=SN>Α.</a> ἐπίτεινον τὸ πῦρ.<tr><td rowspan=2><h3>Syn</h3> <h2>1</h2> <h1>(50)</h1><td>ὁμαλιζέτω τοῖς τάχεσιν· ἡ πρώτη λοπάς 
ζεῖ ταῖς ἐφεξῆς οὐχὶ συμφώνως. νοεῖς 
τὸν τύπον; <a class=SN>Β.</a> Ἄπολλον. <a class=SN>Α.</a> καὶ τί φαίνεται; <a class=SN>Β.</a> τέχνη.<tr><td><a class=SN>Α.</a> εἶτ’ οὐδὲν εἰκῆ παρατίθημι, μανθάνεις; 
βρῶμ’, ἀλλὰ μίξας πάντα κατὰ συμφωνίαν.<td class=Y rowspan=4>531<tr><th>55<td><a class=SN>Β.</a> πῶς; <a class=SN>Α.</a> ἔστιν αὑτοῖς ἃ διὰ τεττάρων ἔχει 
κοινωνίαν, διὰ πέντε, διὰ πασῶν πάλιν. 
ταῦτα προσάγω πρὸς αὐτὰ τὰ διαστήματα, 
καὶ ταῖς ἐπιφοραῖς εὐθὺς οἰκείως πλέκω· 
ἐνίοτε δ’ ἀφεστὼς παρακελεύομαι, πόθεν<tr><th>60<td>ἅπτει; τί τούτῳ μιγνύειν μέλλεις; ὅρα, 
διάφωνον ἕλκεις· οὐχ ὑπερβήσει σοφόν; 
Ἐπίκουρος οὕτω κατεπύκνου τὴν ἡδονήν, 
ἐμασᾶτ’ ἐπιμελῶς, εἶδε τἀγαθὸν μόνος 
ἐκεῖνος οἷόν ἐστιν· οἱ δ’ ἐν τῇ στοᾷ<tr><th rowspan=2>65<td>ζητοῦσι συνεχῶς οἷόν ἐστ’ οὐκ εἰδότες. 
οὐκοῦν ὅ γ’ οὐκ ἔχουσιν, ἀγνοοῦσι δέ, 
οὐδ’ ἂν ἑτέρῳ δοίησαν. <a class=SN>Β.</a> οὕτω συνδοκεῖ·<tr><td>ἀφῶμεν οὖν τὰ λοιπά. δῆλα δὴ πάλαι.<td class=Y rowspan=5>532<tr><td><h3>Eif</h3> <h2>tit</h2><td><a class=T>EX INCERTA FABULA.</a><tr><td><h3>Eif</h3> <h2>1</h2><td><div class=Qk></div>Νεανίας τις ἐσφαίριζεν εἷς 
ἐτῶν ἴσως    .    .    ἑπτακαίδεκα, 
Κῷος· θεοὺς γὰρ φαίνεθ’ ἡ νῆσος φέρειν. 
ὃς ἐπεί ποτ’ ἐμβλέψειε τοῖς καθημένοις,<tr><th>5<td>ἢ λαμβάνων τὴν σφαῖραν ἢ διδούς, ἅμα 
πάντες ἐβοῶμεν   .   .   .   .   . 
ἥ τ’ εὐρυθμία τό τ’ ἦθος ἡ τάξις θ’ ὅση 
ἐν τῷ τι πράττειν ἢ λέγειν ἐφαίνετο. 
πέρας τι κάλλους, ἄνδρες. οὔτ’ ἀκήκοα<tr><th rowspan=2>10<td>ἔμπροσθεν οὔθ’ ἑόρακα τοιαύτην χάριν. 
κακὸν ἄν τι μεῖζον ἔλαβον, εἰ πλείω χρόνον<tr><td>ἔμεινα· καὶ νῦν δ’ οὐχ ὑγιαίνειν μοι δοκῶ.<td class=Y>536</table>
<script>
var IL = ["Line", "Fragment", "Play"];
document.body.onload=f();
</script>
</body>
</html>
