<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>EVAGRIUS :: Sententiae ad virginem :: TLG 4110 008</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="4110.htm">4110</a> 008&nbsp;:: <strong><a class=CaCo href="4110.htm">EVAGRIUS</a></strong>&nbsp;:: <strong>Sententiae ad virginem</strong></p>
<p class="AuthorInfo"><a class=CaCo href="4110.htm">EVAGRIUS</a> <a class="CanonEpi">Scr. Eccl.</a><br />(<a class="CanonGeo">Ponticus</a>: <a class="CanonDat">A.D. 4</a>)</p><p class="WorkInfo"><strong>Sententiae ad virginem</strong></p><p class="EditionInfo"><a class=CaE>Source: Gressmann, H. (ed.), <em>Nonnenspiegel und Mönchsspiegel des Evagrios Pontikos</em> [<em>Texte und Untersuchungen </em>39.4] Leipzig: Hinrichs, 1913: 146–151.</a></p><p class="CitationStyle">Citation: Sententia&nbsp;&mdash; (line)</p>
<tr><td class=qS colspan=3> <tr><td><h2>t</h2><td class=QU>Παραίνεσις πρὸς παρθένον.<td class=K rowspan=11><tr><td><h2>1</h2><td>Ἀγάπα τὸν κύριον καὶ ἀγαπήσει σε, 
    καὶ δούλευε αὐτῷ καὶ φωτιεῖ τὴν καρδίαν σου.<tr><td><h2>2</h2><td>Τίμα τὴν μητέρα σου ὡς μητέρα Χριστοῦ, 
    καὶ μὴ παροξύνῃς πολιὰν τεκούσης σε.<tr><td><h2>3</h2><td>Ἀγάπα τὰς ἀδελφάς σου ὡς θυγατέρας μητρός σου, 
    καὶ μὴ ἐγκαταλίπῃς ὁδὸν εἰρήνης.<tr><td><h2>4</h2><td>Ἀνατέλλων ὁ ἥλιος βλεπέτω τὸ βιβλίον ἐν ταῖς χερσί σου, 
    καὶ μετὰ δευτέραν ὥραν τὸ ἔργον σου.<tr><td><h2>5</h2><td>Προσεύχου ἀδιαλείπτως, 
    καὶ μέμνησο Χριστοῦ τοῦ γεννήσαντός σε.<tr><td><h2>6</h2><td>Συντυχίας ἀνδρῶν παραιτοῦ, 
    ἵνα μὴ γένηται εἴδωλα ἐν σῇ ψυχῇ 
    καὶ ἔσται σοι πρόσκομμα ἐν καιρῷ προσευχῆς.<tr><td><h2>7</h2><td>Χριστὸν ἔχεις ἀγαπητόν· 
    ἀπόρριψον ἀπό σου ἄνδρας ἅπαντας 
    καὶ οὐ μὴ βιώσῃς ἐπονείδιστον βίον.<tr><td><h2>8</h2><td>Θυμὸν καὶ ὀργὴν μακρὰν ποίησον ἀπό σου, 
    καὶ μνησικακία μὴ αὐλιζέσθω ἔν σοι.<tr><td><h2>9</h2><td>Μὴ εἴπῃς· σήμερον βρώσομαι καὶ αὔριον οὐ βρώσομαι, 
    ὅτι οὐκ ἐν φρονήσει ποιεῖς τοῦτο. 
ἔσται γὰρ βλάβη τῷ σώματί σου 
    καὶ ὀδύνη τῷ στομάχῳ σου.<tr><td rowspan=2><h2>10</h2><td>Ἐσθίειν κρέα οὐ καλὸν καὶ πίνειν οἶνον οὐκ ἀγαθόν,<tr><td class=QE>προσφέρειν δὲ χρὴ ταῦτα ταῖς ἀσθενούσαις.<td class=Y rowspan=13>146<tr><td><h2>11</h2><td>Παρθένος θρασεῖα οὐ σωθήσεται 
    καὶ σπαταλῶσα οὐκ ὄψεται τὸν νυμφίον αὐτῆς.<tr><td><h2>12</h2><td>Μὴ εἴπῃς, ὅτι λελύπηκέ με ἡ θεραπαινὶς καὶ τίσομαι αὐτήν, 
    διότι οὐκ ἔστιν δουλεία ἐν θυγατράσι θεοῦ.<tr><td><h2>13</h2><td>Μὴ δῷς ἀκοήν σου λόγοις ματαίοις, 
    καὶ διηγήματα γραῶν φεῦγε κυκλευουσῶν.<tr><td><h2>14</h2><td>Ἑορτὰς μεθύσων μὴ ἴδῃς, 
    καὶ εἰς γάμους ἀλλοτρίων μὴ εἰσέλθῃς. 
    ἀκάθαρτος γὰρ παρὰ κυρίῳ πᾶσα παρθένος ποιοῦσα ταῦτα.<tr><td><h2>15</h2><td>Ἄνοιγε σὸν στόμα λόγῳ θεοῦ, 
    καὶ κώλυε ἀπὸ πολυλογίας τὴν γλῶσσαν σου.<tr><td><h2>16</h2><td>Ἔναντι κυρίου ταπείνου σεαυτήν, 
    καὶ ὑψώσει σε ἡ δεξιὰ αὐτοῦ.<tr><td><h2>17</h2><td>Μὴ ἀποστρέφου πένητα ἐν καιρῷ θλίψεως, 
    καὶ οὐ λείψει ἔλαιον ἐν τῇ λαμπάδι σου.<tr><td><h2>18</h2><td>Πάντα ποίει διὰ τὸν κύριον, 
    καὶ μὴ ζήτει παρὰ ἀνθρώπων δόξαν, 
ὅτι δόξα ἀνθρώπων ὡς ἄνθος χόρτου, 
    δόξα δὲ κυρίου μένει εἰς τὸν αἰῶνα.<tr><td><h2>19</h2><td>Παρθένον πραεῖαν ἀγαπᾷ ὁ κύριος, 
    παρθένος δὲ ὀργίλος μισηθήσεται.<tr><td><h2>20</h2><td>Ὑπακούουσα παρθένος ἐλεηθήσεται, 
    ἡ δὲ ἀντιλέγουσα ἰσχυρῶς ἄφρων.<tr><td><h2>21</h2><td>Γόγγυσον παρθένον ἀπολεῖ κύριος, 
    τὴν δὲ εὐχάριστον ῥύσεται ἐκ θανάτου.<tr><td rowspan=2><h2>22</h2><td>Αἰσχρὸν γέλως καὶ ἐπονείδιστον ἀναισχυντία,<tr><td class=QE>πᾶσα δὲ ἄφρων τοῖς τοιούτοις συμπλέκεται.<td class=Y rowspan=13>147<tr><td><h2>23</h2><td>Ἡ καλλωπίζουσα ἱμάτια αὐτῆς 
    καὶ σωφροσύνης ἐκτὸς ἔσται.<tr><td><h2>24</h2><td>Μὴ συναυλίζου κοσμικαῖς, 
    ἵνα μὴ διαστρέψωσι σὴν καρδίαν 
    καὶ ἀκύρους ποιήσωσι βουλὰς δικαίας.<tr><td><h2>25</h2><td>Δάκρυσιν ἐν νυκτὶ παρακάλει τὸν κύριον, 
    καὶ μηδεὶς αἴσθηται προσευχομένης σου καὶ εὑρήσεις χάριν.<tr><td><h2>26</h2><td>Ἐπιθυμία περιπάτων καὶ πόθος οἰκιῶν ἀλλοτρίων 
    ἀνατρέπει κατάστασιν ψυχῆς καὶ διαφθείρει προθυμίαν αὐτῆς.<tr><td><h2>27</h2><td>Πιστὴ παρθένος οὐ δειλιάσει, 
    ἡ δὲ ἄπιστος φεύξεται καὶ τὴν σκιὰν αὐτῆς.<tr><td><h2>28</h2><td>Φθόνος τήκει ψυχήν, 
    καὶ ζῆλος κατεσθίει αὐτήν.<tr><td><h2>29</h2><td>Καταφρονοῦσα τῆς ἀδελφῆς τῆς ἀσθενούσης 
    καὶ τοῦ Χριστοῦ μακρὰν ἔσται.<tr><td><h2>30</h2><td>Μὴ εἴπῃς· ἐμὸν τοῦτο καὶ σὸν τοῦτο. 
    ἐν γὰρ Χριστῷ Ἰησοῦ τὰ πάντα κοινά.<tr><td><h2>31</h2><td>Οὐ περιεργάσῃ ζωὴν ἀλλοτρίαν, 
    καὶ πτώματι ἀδελφῆς σου οὐκ ἐπιχαρήσῃ.<tr><td><h2>32</h2><td>Ἐπάρκει δεομέναις παρθένοις, 
    καὶ ἐπὶ εὐγενείᾳ σου μὴ ἐπαίρου.<tr><td><h2>33</h2><td>Μὴ προενέγκῃς λόγον ἐκ στόματός σου ἐν ἐκκλησίᾳ κυρίου, 
    καὶ μὴ μετεωρίσῃς τοὺς ὀφθαλμούς σου. 
ὁ γὰρ κύριος γινώσκει σὴν καρδίαν, 
    καὶ πάντας τοὺς διαλογισμούς σου σκοπεύει.<tr><td rowspan=2><h2>34</h2><td>Πᾶσαν κακὴν ἐπιθυμίαν ἄπωσαι ἀπό σου,<tr><td class=QE>καὶ οὐ μὴ λυπήσωσίν σε οἱ ἐχθροί σου.<td class=Y rowspan=12>148<tr><td><h2>35</h2><td>Ψάλλε ἀπὸ καρδίας σου, 
    καὶ μὴ κίνει μόνον τὴν γλῶσσαν σου ἐν τῷ στόματί σου.<tr><td><h2>36</h2><td>Ἄφρων παρθένος ἀγαπήσει ἀργύριον, 
    ἡ δὲ φρονίμη προσθήσει καὶ τὸν ψωμὸν αὐτῆς.<tr><td><h2>37</h2><td>Ὥσπερ ὁρμὴ πυρὸς δυσκάθεκτος, 
    οὕτως ψυχὴ παρθένου τρωθεῖσα δυσίατος.<tr><td><h2>38</h2><td>Μὴ δώῃς τὴν ψυχήν σου διαλογισμοῖς πονηροῖς, 
    ἵνα μὴ μιάνωσι σὴν καρδίαν 
    καὶ καθαρὰν προσευχὴν μακρὰν ποιήσωσι ἀπό σου.<tr><td><h2>39</h2><td>Βαρεῖα λύπη καὶ ἀνυπόστατος ἀκηδία, 
    δάκρυα δὲ πρὸς θεὸν ἰσχυρότερα ἀμφοτέρων.<tr><td><h2>40</h2><td>Λιμὸς καὶ δίψα μαραίνει ἐπιθυμίας κακάς, 
    ἀγρυπνία δὲ ἀγαθὴ καθαίρει διάνοιαν.<tr><td><h2>41</h2><td>Ὀργὴν καὶ θυμὸν ἀποστρέφει ἀγάπη, 
    μνησικακίαν δὲ ἀνατρέπει δῶρα.<tr><td><h2>42</h2><td>Ἡ καταλαλοῦσα λάθρα τῆς ἀδελφῆς αὐτῆς 
    ἐξωσθήσεται τοῦ νυμφῶνος, 
καὶ βοήσεται πρὸς ταῖς θύραις αὐτοῦ 
    καὶ οὐκ ἔσται ὁ ὑπακούων.<tr><td><h2>43</h2><td>Παρθένου ἀνελεήμονος σβεσθήσεται λαμπάς, 
    καὶ οὐ μὴ ἴδῃ προελθόντα τὸν νυμφίον αὐτῆς.<tr><td><h2>44</h2><td>Ὕαλος προσπίπτων λίθῳ συντριβήσεται, 
    καὶ παρθένος ἁπτομένη ἀνδρὸς οὐκ ἀθωωθήσεται.<tr><td rowspan=2><h2>45</h2><td>Κρείσσων γυνὴ πραεῖα<tr><td class=QE>παρθένου ὀργίλου καὶ θυμώδους.<td class=Y rowspan=10>149<tr><td><h2>46</h2><td>Ἡ ἐξέλκουσα ἐν γέλωτι λόγους ἀνδρός, 
    ὁμοία ἐστὶν τῇ περιβαλλούσῃ βρόχον τῷ ἑαυτῆς τραχήλῳ.<tr><td><h2>47</h2><td>Ὥσπερ μαργαρίτης ἐν σφενδόνῃ χρυσῇ, 
    οὕτως παρθένος καλυπτομένη ὑπὸ αἰδοῦς.<tr><td><h2>48</h2><td>Ὠιδαὶ δαιμόνων καὶ αὐλοὶ ἐκλύουσιν ψυχὴν 
    καὶ ἀπολλύουσιν εὐτονίαν αὐτῆς, 
ἣν φύλαξον διὰ παντός, 
    ἵνα μὴ ἐπονείδιστος γένῃ.<tr><td><h2>49</h2><td>Μὴ τέρπου ἐπὶ γελοίοις, 
    καὶ ἐπισκωπτούσαις μὴ εὐφραίνου, 
    ὅτι κύριος ἐγκατέλιπεν αὐτάς.<tr><td><h2>50</h2><td>Οὐκ ἐξουδενώσεις τὴν ἀδελφήν σου ἐσθίουσαν 
    καὶ ἐπὶ ἐγκρατείᾳ σου μὴ ἐπαρθῇς. 
οὐ γὰρ οἶδας, τί βεβούλευται ὁ κύριος 
    ἢ τίς στήσεται ἐνώπιον αὐτοῦ.<tr><td><h2>51</h2><td>Ἡ οἰκτείρουσα πελιδνουμένους τοὺς ὀφθαλμοὺς 
    καὶ τηκομένας τὰς σάρκας αὐτῆς, 
    οὐκ εὐφρανθήσεται ἐπὶ ἀπαθείᾳ ψυχῆς.<tr><td><h2>52</h2><td>Βαρεῖα ἐγκράτεια καὶ δυσκατόρθωτος ἁγνεία, 
    ἀλλ’ οὐδὲν γλυκύτερον τοῦ ἐπουρανίου νυμφίου.<tr><td><h2>53</h2><td>Ψυχαὶ παρθένων φωτισθήσονται, 
    ψυχαὶ δὲ ἀκαθάρτων ὄψονται σκότος.<tr><td rowspan=2><h2>54</h2><td>Εἶδον ἄνδρας φθείροντας παρθένους ἐν δόγμασι 
    καὶ ματαίαν ποιοῦντας τὴν παρθενείαν αὐτῶν.<tr><td>σὺ δὲ ἄκουε, τέκνον, δογμάτων ἐκκλησίας κυρίου, 
    καὶ μηδεὶς ἀλλότριος μεταπείσῃ σε.<td class=Y rowspan=6>150<tr><th>5<td>δίκαιοι γὰρ κληρονομήσουσι φῶς, 
    ἀσεβεῖς δὲ οἰκήσουσι σκότος.<tr><td><h2>55</h2><td>Παρθένοι ὀφθαλμοὶ ὄψονται κύριον. 
    ἀκοαὶ δὲ παρθένων ἀκούσονται λόγων αὐτοῦ. 
παρθένων στόμα φιλήσει νυμφίον αὐτοῦ. 
    ὄσφρησις δὲ παρθένων ἐπ’ ὀσμὴν μύρων αὐτοῦ δραμεῖται.<tr><th>5<td>χεῖρες παρθένοι ψηλαφήσουσι κύριον, 
    καὶ ἁγνεία σαρκὸς εὐπρόσδεκτος ἔσται. 
παρθένος ψυχὴ στεφανωθήσεται, 
    καὶ μετὰ τοῦ νυμφίου αὐτῆς βιώσεται διὰ παντός. 
ἔνδυμα πνευματικὸν δοθήσεται αὐτῇ,<tr><th>10<td>    καὶ μετὰ ἀγγέλων ἐν οὐρανοῖς ἑορτάσει. 
ἄσβεστον ἀνάψει λαμπάδα, 
    καὶ ἔλαιον οὐ λείψει ἐν τοῖς ἀγγείοις αὐτῆς. 
λήψεται πλοῦτον αἰώνιον, 
    καὶ κληρονομήσει βασιλείαν τὴν τοῦ θεοῦ.<tr><td rowspan=2><h2>56</h2><td>Οἱ ἐμοὶ λόγοι, τέκνον, εἴρηνται πρός σε, 
    τὰ δὲ ἐμὰ ῥήματα τηρείτω σὴ καρδία. 
μέμνησο Χριστοῦ τοῦ φυλάσσοντός σε,<tr><td class=QE>καὶ μὴ ἐπιλάθῃ τῆς προσκυνητῆς τριάδος.<td class=Y>151</table>
<script>
var IL = ["Line", "Sententia"];
document.body.onload=f();
</script>
</body>
</html>
