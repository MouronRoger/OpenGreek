<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>ARISTOTELES et CORPUS ARISTOTELICUM :: Protrepticus :: TLG 0086 033</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0086.htm">0086</a> 033&nbsp;:: <strong><a class=CaCo href="0086.htm">ARISTOTELES et <em>CORPUS ARISTOTELICUM</em></a></strong>&nbsp;:: <strong>Protrepticus</strong></p>
<p class="AuthorInfo"><a class=CaCo href="0086.htm">ARISTOTELES et <em>CORPUS ARISTOTELICUM</em></a> <a class="CanonEpi">Phil.</a><br />(<a class="CanonGeo">Stagirites
Pellaeus
Atheniensis</a>: <a class="CanonDat">4 B.C.</a>)</p>
<p class="CanonVid"><a class="CaV">Scholia: Cf. <em>SCHOLIA IN ARISTOTELEM</em> (5015)</a></p>
<p class="WorkInfo"><strong>Protrepticus</strong></p><p class="EditionInfo"><a class=CaE>Source: Düring, I. (ed.), <em>Aristotle’s protrepticus</em>. Stockholm: Almqvist & Wiksell, 1961: 46–92.</a></p><p class="CitationStyle">Citation: Fragment&nbsp;&mdash; (line)</p>
<tr><td class=qS colspan=3> <tr><tr><td><h6>Protr</h6>. <h2>t</h2><td class=JK><a class=T>[Πρὸς Θεμίσωνα]</a><td class=K rowspan=6><tr><td><h6>Protr</h6>. <h2>1</h2><td>    Ἀριστοτέλους Προτρεπτικόν, ὃν ἔγραψε πρὸς Θεμίσωνα τὸν Κυ‐ 
πρίων βασιλέα λέγων ὅτι οὐδενὶ πλείω ἀγαθὰ ὑπάρχει πρὸς τὸ φιλοσο‐ 
φῆσαι· πλοῦτόν τε γὰρ πλεῖστον αὐτὸν ἔχειν ὥστε δαπανᾶν εἰς ταῦτα, 
ἔτι δὲ δόξαν ὑπάρχειν αὐτῷ.<tr><td><h6>Protr</h6>. <h2>2</h2><td>    .... τε πράττειν τῶν δεόντων τι προαιρουμένους κωλύῃ· διὸ δεῖ 
τὴν τούτων θεωροῦντας ἀτυχίαν φεύγειν καὶ νομίζειν τὴν εὐδαιμονίαν οὐκ 
ἐν τῷ πολλὰ κεκτῆσθαι γίγνεσθαι μᾶλλον ἢ ἐν τῷ πῶς τὴν ψυχὴν διακεῖ‐ 
σθαι· καὶ γὰρ σῶμα οὐ τὸ λαμπρᾷ κεκοσμημένον ἐσθῆτι φαίη τις ἂν<tr><th>5<td>εἶναι μακάριον, ἀλλὰ τὸ τὴν ὑγίειαν ἔχον καὶ σπουδαίως διακείμενον, 
κἂν μηδὲν τῶν προειρημένων αὐτῷ παρῇ· τὸν αὐτὸν δὲ τρόπον καὶ ψυχὴν 
ἐὰν ᾖ πεπαιδευμένη, τὴν τοιαύτην καὶ τὸν τοιοῦτον ἄνθρωπον εὐδαίμονα 
προσαγορευτέον ἐστίν, οὐκ ἂν τοῖς ἐκτὸς ᾖ λαμπρῶς κεχορηγημένος, 
αὐτὸς μηδενὸς ἄξιος ὤν. οὐδὲ γὰρ ἵππον, ἐὰν ψάλια χρυσᾶ καὶ σκευὴν<tr><th>10<td>ἔχῃ πολυτελῆ φαῦλος ὤν, τὸν τοιοῦτον ἄξιόν τινος νομίζομεν εἶναι, ἀλλ’ 
ἐὰν διακείμενος ᾖ σπουδαίως, τοῦτον μᾶλλον ἐπαινοῦμεν.<tr><td rowspan=2><h6>Protr</h6>. <h2>3</h2><td class=QE>Χωρὶς δὲ τῶν εἰρημένων συμβαίνει τοῖς μηδενὸς ἀξίοις οὖσιν, ὅταν<tr><td>τύχωσι χορηγίας, καὶ τῶν διὰ τῆς ψυχῆς ἀγαθῶν πλέονος ἄξια αὐτοῖς 
εἶναι τὰ κτήματα· 〈ὅπερ〉 πάντων αἴσχιστον. ὥσπερ γὰρ εἴ τις τῶν οἰκε‐ 
τῶν 〈τῶν〉 αὑτοῦ χείρων εἴη, καταγέλαστος ἂν γένοιτο, τὸν αὐτὸν τρόπον<td class=Y rowspan=8>46<tr><th>5<td>οἷς πλέονος ἀξίαν τὴν κτῆσιν εἶναι συμβέβηκεν τῆς ἰδίας φύσεως, ἀθλίους 
τούτους εἶναι δεῖ νομίζειν.<tr><td><h6>Protr</h6>. <h2>4</h2><td>    Καὶ τοῦτο κατ’ ἀλήθειαν οὕτως ἔχει· τίκτει γάρ, ὥς φησιν ἡ 
παροιμία, κόρος μὲν ὕβριν, ἀπαιδευσία δὲ μετ’ ἐξουσίας ἄνοιαν. τοῖς γὰρ 
διακειμένοις τὰ περὶ τὴν ψυχὴν κακῶς οὔτε πλοῦτος οὔτ’ ἰσχὺς οὔτε 
κάλλος τῶν ἀγαθῶν ἐστιν· ἀλλ’ ὅσῳ περ ἂν αὗται μᾶλλον αἱ διαθέσεις<tr><th>5<td>καθ’ ὑπερβολὴν ὑπάρξωσι, τοσούτῳ μείζω καὶ πλείω τὸν κεκτημένον 
βλάπτουσιν, 〈ἐὰν〉 ἄνευ φρονήσεως παραγένωνται· τὸ γὰρ μὴ παιδὶ μάχαι‐ 
ραν τοῦτ’ ἐστι τὸ μὴ τοῖς φαύλοις τὴν ἐξουσίαν ἐγχειρίζειν.<tr><td><h6>Protr</h6>. <h2>5</h2><td>    Τὴν δὲ φρόνησιν ἅπαντες ἂν ὁμολογήσειαν ἐκ τοῦ μανθάνειν γίγνε‐ 
σθαι 〈καὶ〉 ζητεῖν ὧν τὰς δυνάμεις φιλοσοφία περιείληφεν, ὥστε πῶς 
οὐκ ἀπροφασίστως φιλοσοφητέον ἐστὶ καὶ ....<tr><td><h6>Protr</h6>. <h2>6</h2><td>    .... ‘φιλοσοφεῖν‘ λέγεται καὶ τὸ ζητεῖν αὐτὸ τοῦτο εἴτε χρὴ 
φιλοσοφεῖν εἴτε μή, καὶ τὸ τὴν φιλόσοφον θεωρίαν μετιέναι.<tr><td><h6>Protr</h6>. <h2>7</h2><td>    [Ἐπεὶ δ’ ἀνθρώποις διαλεγόμεθα, ἀλλ’ οὐχὶ τοῖς τὴν θείαν μοῖραν 
τῆς ζωῆς πρόχειρον ἔχουσι, δεῖ συμμιγνύναι ταῖς τοιαύταις παρακλήσεσι 
τὰς πρὸς τὸν πολιτικὸν καὶ πρακτικὸν βίον προτροπάς. ὧδε οὖν λέγωμεν·]<tr><td><h6>Protr</h6>. <h2>8</h2><td>    [Τὰ ὑποκείμενα πρὸς τὸν βίον ἡμῖν οἷον 〈τὸ〉 σῶμα καὶ 〈τὰ〉 
περὶ τὸ σῶμα καθάπερ ὄργανά τινα ὑπόκειται, τούτων δ’ ἐπικίνδυνός 
ἐστιν ἡ χρῆσις, καὶ πλέον θάτερον ἀπεργάζεται τοῖς μὴ δεόντως αὐτοῖς 
χρωμένοις. δεῖ τοίνυν ὀρέγεσθαι τῆς ἐπιστήμης κτᾶσθαί τ’ αὐτὴν καὶ<tr><th>5<td>χρῆσθαι αὐτῇ προσηκόντως, δι’ ἧς πάντα ταῦτα εὖ θησόμεθα. φιλοσο‐ 
φητέον ἄρ’ ἡμῖν, εἰ μέλλομεν ὀρθῶς πολιτεύεσθαι καὶ τὸν ἑαυτῶν βίον 
διάξειν ὠφελίμως.]<td class=Y rowspan=9>48<tr><td><h6>Protr</h6>. <h2>9</h2><td>    Ἔτι τοίνυν ἄλλαι μέν εἰσιν αἱ ποιοῦσαι ἕκαστον τῶν ἐν τῷ βίῳ 
πλεονεκτημάτων ἐπιστῆμαι, ἄλλαι δ’ αἱ χρώμεναι ταύταις, καὶ ἄλλαι 
μὲν αἱ ὑπηρετοῦσαι, ἕτεραι δ’ αἱ ἐπιτάττουσαι, ἐν αἷς ἐστιν ὡς ἂν ἡγε‐ 
μονικωτέραις ὑπαρχούσαις τὸ κυρίως ὂν ἀγαθόν. εἰ τοίνυν μόνη ἡ τοῦ<tr><th>5<td>κρίνειν ἔχουσα τὴν ὀρθότητα καὶ ἡ τῷ λόγῳ χρωμένη καὶ ἡ τὸ ὅλον 
ἀγαθὸν θεωροῦσα, ἥτις ἐστὶ φιλοσοφία, χρῆσθαι πᾶσιν καὶ ἐπιτάττειν 
κατὰ φύσιν δύναται, [φιλοσοφητέον ἐκ παντὸς τρόπου,] ὡς μόνης φιλο‐ 
σοφίας τὴν ὀρθὴν κρίσιν καὶ τὴν ἀναμάρτητον ἐπιτακτικὴν φρόνησιν ἐν 
ἑαυτῇ περιεχούσης.<tr><td><h6>Protr</h6>. <h2>10</h2><td>    [Ἄνωθεν δ’ ἀρχόμενοι ἀπὸ τοῦ τῆς φύσεως βουλήματος ἐπὶ τὴν 
αὐτὴν προτροπὴν προχωροῦμεν οὑτωσί.]<tr><td><h6>Protr</h6>. <h2>11</h2><td>    Τῶν γιγνομένων τὰ μὲν ἀπό τινος διανοίας καὶ τέχνης γίγνεται, 
οἷον οἰκία καὶ πλοῖον (ἀμφοτέρων γὰρ τούτων αἰτία τέχνη τίς ἐστι καὶ 
διάνοια), τὰ δὲ διὰ τέχνης μὲν οὐδεμιᾶς, ἀλλὰ διὰ φύσιν· ζῴων γὰρ καὶ 
φυτῶν αἰτία φύσις, καὶ κατὰ φύσιν γίγνεται πάντα τὰ τοιαῦτα. ἀλλὰ<tr><th>5<td>μὴν καὶ διὰ τύχην ἔνια γίγνεται τῶν πραγμάτων· ὅσα γὰρ μήτε διὰ 
τέχνην μήτε διὰ φύσιν μήτ’ ἐξ ἀνάγκης γίγνεται, τὰ πολλὰ τούτων διὰ 
τύχην γίγνεσθαί φαμεν.<tr><td><h6>Protr</h6>. <h2>12</h2><td>    Τῶν μὲν οὖν ἀπὸ τύχης γιγνομένων οὐδὲν ἕνεκά του γίγνεται, 
οὐδ’ ἔστι τι τέλος αὐτοῖς· τοῖς δ’ ἀπὸ τέχνης γιγνομένοις ἔνεστι καὶ 
τὸ τέλος καὶ τὸ οὗ ἕνεκα (ἀεὶ γὰρ ὁ τὴν τέχνην ἔχων ἀποδώσει σοι 
λόγον δι’ ὃν ἔγραψε καὶ οὗ ἕνεκα), καὶ τοῦτο [ὅτι] βέλτιόν ἐστιν ἢ τὸ<tr><th>5<td>διὰ τοῦτο γιγνόμενον. λέγω δ’ ὅσων καθ’ αὑτὴν ἡ τέχνη πέφυκεν αἰτία 
καὶ μὴ κατὰ συμβεβηκός· ὑγιείας μὲν γὰρ ἰατρικὴν μᾶλλον ἢ νόσου 
κυρίως ἂν θείημεν, οἰκοδομικὴν δ’ οἰκίας, ἀλλ’ οὐ τοῦ καταβάλλειν. πᾶν 
ἄρα ἕνεκά του γίγνεται τὸ κατὰ τέχνην, καὶ τοῦτο τέλος αὐτῆς τὸ βέλτι‐ 
στον, τὸ μέντοι διὰ τύχην οὐ γίγνεται ἕνεκά του· συμβαίη μὲν γὰρ ἂν<tr><th rowspan=2>10<td>καὶ ἀπὸ τύχης τι ἀγαθόν, οὐ μὴν ἀλλά γε κατὰ τὴν τύχην καὶ καθόσον<tr><td>ἀπὸ τύχης οὐκ ἀγαθόν, ἀόριστον δ’ ἀεὶ τὸ γιγνόμενόν ἐστι κατ’ αὐτήν.<td class=Y rowspan=9>50<tr><td><h6>Protr</h6>. <h2>13</h2><td>    Ἀλλὰ μὴν τὸ κατά γε φύσιν ἕνεκά του γίγνεται, καὶ βελτίονος 
ἕνεκεν ἀεὶ συνίσταται ἢ καθάπερ τὸ διὰ τέχνης· μιμεῖται γὰρ οὐ τὴν 
τέχνην ἡ φύσις ἀλλ’ αὐτὴ τὴν φύσιν, καὶ ἔστιν ἐπὶ τῷ βοηθεῖν καὶ τὰ 
παραλειπόμενα τῆς φύσεως ἀναπληροῦν. τὰ μὲν γὰρ ἔοικεν αὐτὴ δύνα‐<tr><th>5<td>σθαι δι’ αὑτῆς ἡ φύσις ἐπιτελεῖν καὶ βοηθείας οὐδὲν δεῖσθαι, τὰ δὲ 
μόλις ἢ παντελῶς ἀδυνατεῖν, οἷον αὐτίκα καὶ περὶ τὰς γενέσεις· ἔνια μὲν 
δήπου τῶν σπερμάτων εἰς ὁποίαν 〈ἂν〉 ἐμπέσῃ γῆν ἄνευ φυλακῆς γεννῶ‐ 
σιν, ἔνια δὲ προσδεῖται τῆς γεωργικῆς τέχνης· παραπλησίως δὲ καὶ τῶν 
ζῴων τὰ μὲν δι’ αὑτῶν ἅπασαν ἀπολαμβάνει τὴν φύσιν, ἄνθρωπος δὲ<tr><th>10<td>πολλῶν δεῖται τεχνῶν πρὸς σωτηρίαν κατά τε τὴν πρώτην γένεσιν καὶ 
πάλιν κατὰ τὴν ὑστέραν τροφήν.<tr><td><h6>Protr</h6>. <h2>14</h2><td>    Εἰ τοίνυν ἡ τέχνη μιμεῖται τὴν φύσιν, ἀπὸ ταύτης ἠκολούθηκε 
καὶ ταῖς τέχναις τὸ τὴν γένεσιν ἅπασαν ἕνεκά του γίγνεσθαι. τὸ γὰρ 
ὀρθῶς γιγνόμενον ἅπαν ἕνεκά του γίγνεσθαι θείημεν ἄν. οὐκοῦν τό γε 
καλῶς, ὀρθῶς· καὶ τὸ μὲν γιγνόμενον γίγνεται, γέγονε δὲ τὸ γεγονὸς<tr><th>5<td>τό γε μὴν κατὰ φύσιν ἅπαν καλῶς, εἴπερ τὸ παρὰ φύσιν φαῦλον καὶ 
τῷ κατὰ φύσιν 〈ἐναντίον· ἡ οὖν κατὰ φύσιν〉 γένεσις ἕνεκά του γίγνεται.<tr><td><h6>Protr</h6>. <h2>15</h2><td>    Καὶ τοῦτ’ ἴδοι τις ἂν καὶ ἀφ’ ἑκάστου τῶν ἐν ἡμῖν μερῶν· οἷον 
εἰ κατανοοῖς τὸ βλέφαρον, ἴδοις ἂν ὡς οὐ μάτην ἀλλὰ βοηθείας χάριν τῶν 
ὀμμάτων γέγονεν, ὅπως ἀνάπαυσίν τε παρέχῃ καὶ κωλύῃ τὰ προσπίπτοντα 
πρὸς τὴν ὄψιν. οὐκοῦν ταὐτόν ἐστιν οὗ ἕνεκα γέγονέ τι καὶ οὗ ἕνεκα δεῖ<tr><th>5<td>γεγονέναι· οἷον εἰ πλοῖον ἕνεκα τῆς κατὰ θάλατταν κομιδῆς ἔδει γίγνε‐ 
σθαι, διὰ τοῦτο καὶ γέγονε.<tr><td><h6>Protr</h6>. <h2>16</h2><td>    Καὶ μὴν τά γε ζῷα τῶν φύσει 〈τε καὶ κατὰ φύσιν〉 γεγενημένων 
ἐστὶν ἤτοι πάντα τὸ παράπαν ἢ τὰ βέλτιστα καὶ τιμιώτατα· διαφέρει 
γὰρ οὐδὲν εἴ τις αὐτῶν τὰ πολλὰ παρὰ φύσιν οἴεται γεγενῆσθαι, διά 
τινα φθορὰν καὶ μοχθηρίαν. τιμιώτατον δέ γε τῶν ἐνταῦθα ζῴων ἄνθρω‐<tr><th>5<td>πός ἐστιν, ὥστε δῆλον ὅτι φύσει τε καὶ κατὰ φύσιν γέγονε.<td class=Y rowspan=7>52<tr><td><h6>Protr</h6>. <h2>17</h2><td>    Εἰ τοίνυν παντὸς ἀεὶ τὸ τέλος ἐστὶ βέλτιον (ἕνεκα γὰρ τοῦ 
τέλους πάντα γίγνεται τὰ γιγνόμενα, τὸ δ’ οὗ ἕνεκα βέλτιον καὶ βέλτι‐ 
στον πάντων), τέλος δὲ κατὰ φύσιν τοῦτ’ ἐστὶν ὃ κατὰ τὴν γένεσιν 
πέφυκεν ὕστατον ἐπιτελεῖσθαι περαινομένης τῆς γενέσεως συνεχῶς· οὐ‐<tr><th>5<td>κοῦν πρῶτον μὲν τὸ κατὰ τὸ σῶμα τῶν ἀνθρώπων λαμβάνει τέλος, 
ὕστερον δὲ τὰ κατὰ τὴν ψυχήν, καί πως ἀεὶ τὸ τοῦ βελτίονος τέλος 
ὑστερίζει τῆς γενέσεως· οὐκοῦν ψυχὴ σώματος ὕστερον, καὶ τῶν τῆς 
ψυχῆς τελευταῖον ἡ φρόνησις· τοῦτο γὰρ ὕστατον ὁρῶμεν γιγνόμενον 
φύσει τοῖς ἀνθρώποις. διὸ καὶ τὸ γῆρας ἀντιποιεῖται τούτου μόνου τῶν<tr><th>10<td>ἀγαθῶν· φρόνησις ἄρα τις κατὰ φύσιν ἡμῖν ἐστι τὸ τέλος, καὶ τὸ φρονεῖν 
ἔσχατον οὗ χάριν γεγόναμεν. οὐκοῦν εἰ γεγόναμεν, δῆλον ὅτι καὶ ἐσμὲν 
ἕνεκα τοῦ φρονῆσαί τι καὶ μαθεῖν.<tr><td><h6>Protr</h6>. <h2>18</h2><td>    Τί δὴ τοῦτ’ ἐστὶν τῶν ὄντων οὗ χάριν ἡ φύσις ἡμᾶς ἐγέννησε 
καὶ ὁ θεός; τοῦτο Πυθαγόρας ἐρωτώμενος, ‘Τὸ θεάσασθαι‘ εἶπε ‘τὸν 
οὐρανόν‘, καὶ ἑαυτὸν δὲ θεωρὸν ἔφασκεν εἶναι τῆς φύσεως καὶ τούτου 
ἕνεκα παρεληλυθέναι εἰς τὸν βίον.<tr><td><h6>Protr</h6>. <h2>19</h2><td>    Καὶ Ἀναξαγόραν δέ φασιν εἰπεῖν ἐρωτηθέντα τίνος ἂν ἕνεκα 
ἕλοιτο γενέσθαι τις καὶ ζῆν, ἀποκρίνασθαι πρὸς τὴν ἐρώτησιν ὡς ‘Τοῦ 
θεάσασθαι [τὰ περὶ] τὸν οὐρανὸν καὶ 〈τὰ〉 περὶ αὐτὸν ἄστρα τε καὶ 
σελήνην καὶ ἥλιον‘, ὡς τῶν ἄλλων γε πάντων οὐδενὸς ἀξίων ὄντων.<tr><td><h6>Protr</h6>. <h2>20</h2><td>    Καλῶς ἄρα κατά γε τοῦτον τὸν λόγον Πυθαγόρας εἴρηκεν ὡς 
ἐπὶ τὸ γνῶναί τε καὶ θεωρῆσαι πᾶς ἄνθρωπος ὑπὸ τοῦ θεοῦ συνέστηκεν. 
ἀλλὰ τοῦτο τὸ γνωστὸν πότερον ὁ κόσμος ἐστὶν ἤ τις ἑτέρα φύσις, 
σκεπτέον ἴσως ὕστερον, νῦν δὲ τοσοῦτον ἱκανὸν τὴν πρώτην ἡμῖν· εἰ γάρ<tr><th>5<td>ἐστι κατὰ φύσιν τέλος ἡ φρόνησις, ἄριστον ἂν εἴη πάντων τὸ φρονεῖν.<td class=Y rowspan=8>54<tr><td><h6>Protr</h6>. <h2>21</h2><td>    Ὥστε τὰ μὲν ἄλλα δεῖ πράττειν ἕνεκα τῶν ἐν αὐτῷ γιγνομένων 
ἀγαθῶν, τούτων δ’ αὐτῶν τὰ μὲν ἐν τῷ σώματι τῶν ἐν 〈τῇ〉 ψυχῇ, τὴν 
δ’ ἀρετὴν τῆς φρονήσεως· τοῦτο γάρ ἐστιν ἀκρότατον.<tr><td><h6>Protr</h6>. <h2>22</h2><td class=QE>[Εἰς ταὐτὸ δὲ φέρει τέλος καὶ ἡ τοιάδε ἔφοδος.]<tr><td><h6>Protr</h6>. <h2>23</h2><td>    Πᾶσα φύσις 〈οὖν〉 ὥσπερ ἔχουσα λόγον οὐθὲν μὲν εἰκῇ ποιεῖ, 
ἕνεκα δέ τινος πάντα, καὶ μᾶλλον τοῦ ἕνεκά τινος τὸ εἰκῇ ἐξορίσασα 
πεφρόντικεν ἤπερ αἱ τέχναι, ὅτι καὶ φύσεως αἱ τέχναι ἦσαν μιμήματα. 
τοῦ δ’ ἀνθρώπου συνεστῶτος φύσει ἐκ ψυχῆς τε καὶ σώματος, βελτίονος<tr><th>5<td>δ’ οὔσης τῆς ψυχῆς τοῦ σώματος καὶ ἀεὶ τοῦ βελτίονος ἕνεκα ὑπηρε‐ 
τουμένου τοῦ χείρονος, καὶ τὸ σῶμα τῆς ψυχῆς ἕνεκ’ εἶναι. τῆς ψυχῆς 
δὲ τὸ μὲν ἦν ἔχον λόγον, τὸ δ’ οὐκ ἔχον, ὅπερ καὶ χεῖρον· ὥστε τὸ ἄλογον 
ἕνεκα τοῦ λόγον ἔχοντος. ἐν δὲ τῷ λόγον ἔχοντι ὁ νοῦς· ὥστε τοῦ νοῦ 
ἕνεκα πάντ’ εἶναι ἀναγκάζει ἡ ἀπόδειξις.<tr><td><h6>Protr</h6>. <h2>24</h2><td>    Τοῦ δ’ αὖ νοῦ αἱ νοήσεις ἐνέργειαι, ὁράσεις οὖσαι νοητῶν, ὡς 
τοῦ ὁρατικοῦ ἐνέργεια ὁρᾶν τὰ ὁρατά. νοήσεως οὖν καὶ νοῦ 〈ἕνεκα〉 
πάνθ’ αἱρετὰ τοῖς ἀνθρώποις, εἴπερ τὰ μὲν ἄλλα τῆς ψυχῆς ἕνεχ’ αἱρετά, 
νοῦς δὲ τὸ βέλτιστον τῶν κατὰ ψυχὴν [μόνον], τοῦ δὲ βελτίστου τὰ<tr><th>5<td>ἄλλα συνέστηκε χάριν.<tr><td rowspan=2><h6>Protr</h6>. <h2>25</h2><td>    Πάλιν δὲ τῶν διανοήσεων ἐλεύθεραι μὲν ἦσαν ὅσαι δι’ αὑτὰς 
αἱρεταί, δούλαις δ’ ἐοικυῖαι αἱ δι’ ἄλλα τὴν γνῶσιν † ἀπερείδουσαι †. 
κρεῖττον δὲ πανταχοῦ τὸ δι’ αὑτὸ τοῦ δι’ ἄλλο, ὅτι καὶ τὸ ἐλεύθερον<tr><td>τοῦ μὴ τοιούτου.<td class=Y rowspan=8>56<tr><td><h6>Protr</h6>. <h2>26</h2><td>    Χρωμένων δὴ τῶν πράξεων τῇ διανοίᾳ, κἂν αὐτὸς ὑποβάλλῃ τὸ 
συμφέρον καὶ ταύτῃ ἡγῆται, ἀλλ’ ἕπεταί γε ταύτῃ καὶ δεῖταί γε καὶ τοῦ 
διακονήσοντος σώματος καὶ ἀναπίμπλαταί γε καὶ τῆς τύχης, † ὑπὲρ ὧν 
ἀποδίδωσι τὰς πράξεις ὧν ὁ νοῦς κύριος, καὶ διὰ σώματος αἱ πολλαί †.<tr><td><h6>Protr</h6>. <h2>27</h2><td>    Ὥστε τῶν διανοήσεων αἱ δι’ αὐτὸ ψιλὸν τὸ θεωρεῖν αἱρεταὶ 
τιμιώτεραι καὶ κρείττους τῶν πρὸς ἄλλα χρησίμων· δι’ αὑτὰς δὲ τίμιοι αἱ 
θεωρίαι καὶ αἱρετὴ ἐν ταύταις τοῦ νοῦ ἡ σοφία, διὰ δὲ πράξεις αἱ κατὰ 
φρόνησιν· ὥστε τὸ ἀγαθὸν καὶ τίμιον ἐν ταῖς κατὰ σοφίαν θεωρίαις,<tr><th>5<td>θεωρίαις δ’ οὐ δήπου πάλιν ταῖς τυχούσαις· [οὐ γὰρ πᾶσα ἁπλῶς κατά‐ 
ληψις τίμιον, ἀλλ’ ἡ τοῦ ἄρχοντος σοφοῦ ὄντος καὶ τῆς ἐν τῷ παντὶ 
ἀρχῆς, αὕτη καὶ σοφίᾳ σύνοικος καὶ οἰκείως ἂν ὑποκέοιτο.]<tr><td><h6>Protr</h6>. <h2>28</h2><td>    Αἰσθήσεως μὲν οὖν καὶ νοῦ ἀφαιρεθεὶς ἄνθρωπος φυτῷ γίγνεται 
παραπλήσιος, νοῦ δὲ μόνου ἀφῃρημένος ἐκθηριοῦται, ἀλογίας δ’ ἀφαι‐ 
ρεθεὶς μένων δ’ ἐν τῷ νῷ ὁμοιοῦται θεῷ.<tr><td><h6>Protr</h6>. <h2>29</h2><td>    Ὧι γὰρ τῶν ἄλλων διαφέρομεν ζῴων, ἐν μόνῳ δὴ τούτῳ τῷ 
βίῳ διαλάμπει, ᾧ οὐκ ἦν τι τυχὸν καὶ οὐ μεγάλην ἔχον ἀξίαν. λόγου 
μὲν γὰρ καὶ φρονήσεως μικρά τινα καὶ ἐν ἐκείνοις αἰθύγματα, σοφίας 
δὲ θεωρητικῆς ταῦτα μὲν παντελῶς ἄμοιρα, [μόνοις δὲ μέτεστι † θεοῖς,]<tr><th>5<td>ὡς αἰσθήσεσί γε καὶ ὁρμαῖς πολλῶν ἤδη ζῴων τῆς ἀκριβείας καὶ τῆς 
ἰσχύος λείπεται ἄνθρωπος.<tr><td><h6>Protr</h6>. <h2>30</h2><td>    [Καὶ μόνον τοῦτ’ ὄντως ἀγαθὸν ἀναφαίρετον, ὃ δὴ περιέχειν 
συγχωροῦσι τὴν τοῦ ἀγαθοῦ ἔννοιαν, οὐδαμῶς μὲν τοῖς τυχηροῖς ὑποτάτ‐ 
τοντος ἑαυτὸν κατὰ τοῦτον τὸν βίον τοῦ σπουδαίου, ἀπὸ δὲ τῶν ὑποχει‐ 
ρίων τῇ τύχῃ μάλιστα δὴ πάντων ἑαυτὸν ἐλευθερώσαντος. διὸ καὶ τὸ<tr><th>5<td>θαρρεῖν ἐξ ὅλης τῆς γνώμης ἐν τούτῳ διατελοῦντ’ ἔνεστι τῷ βίῳ.]<td class=Y rowspan=8>58<tr><td><h6>Protr</h6>. <h2>31</h2><td>    [Ἔτι τοίνυν, ἐπεὶ τὰ δυνατὰ καὶ ὠφέλιμα πάντες αἱρούμεθα, 
παραδεκτέον ὡς τῷ φιλοσοφεῖν ἀμφότερα ταῦτα ὑπάρχει, καὶ ὅτι τὴν 
χαλεπότητα τῆς κτήσεως ὑποδεεστέραν ἔχει τοῦ μεγέθους τῆς ὠφελείας· 
τὰ γὰρ ῥᾴω πάντες ἥδιον πονοῦμεν.]<tr><td><h6>Protr</h6>. <h2>32</h2><td>    Ὅτι μὲν οὖν τὰς περὶ τῶν δικαίων καὶ τῶν συμφερόντων, ἔτι 
δὲ περὶ φύσεώς τε καὶ τῆς ἄλλης ἀληθείας ἐπιστήμας δυνατοὶ λαβεῖν 
ἐσμεν, ῥᾴδιον ἐπιδεῖξαι.<tr><td><h6>Protr</h6>. <h2>33</h2><td>    Ἀεὶ γὰρ γνωριμώτερα τὰ πρότερα τῶν ὑστέρων καὶ τὰ βελτίω 
τὴν φύσιν τῶν χειρόνων. τῶν γὰρ ὡρισμένων καὶ τεταγμένων ἐπιστήμη 
μᾶλλόν ἐστιν ἢ τῶν ἐναντίων, ἔτι δὲ τῶν αἰτίων ἢ τῶν ἀποβαινόντων. 
ἔστι δ’ ὡρισμένα καὶ τεταγμένα τἀγαθὰ τῶν κακῶν μᾶλλον, ὥσπερ<tr><th>5<td>ἄνθρωπος ἐπιεικὴς ἀνθρώπου φαύλου· τὴν αὐτὴν γὰρ ἔχειν ἀναγκαῖον αὐτὰ 
πρὸς ἄλληλα διαφοράν. αἴτιά τε μᾶλλον τὰ πρότερα τῶν ὑστέρων· ἐκείνων 
γὰρ ἀναιρουμένων ἀναιρεῖται τὰ τὴν οὐσίαν ἐξ ἐκείνων ἔχοντα, μήκη 
μὲν ἀριθμῶν, ἐπίπεδα δὲ μηκῶν, στερεὰ δὲ ἐπιπέδων, στοιχείων δ’ αἱ 
ὀνομαζόμεναι συλλαβαί.<tr><td><h6>Protr</h6>. <h2>34</h2><td>    Ὥστ’ εἴπερ ψυχὴ μὲν σώματος ἄμεινον (ἀρχικώτερον γὰρ τὴν 
φύσιν ἐστί), περὶ δὲ σῶμα τέχναι καὶ φρονήσεις εἰσὶν ἰατρική τε καὶ 
γυμναστική (ταύτας γὰρ ἡμεῖς ἐπιστήμας τίθεμεν καὶ κεκτῆσθαί τινας 
αὐτάς φαμεν), δῆλον ὅτι καὶ περὶ ψυχὴν καὶ τὰς ψυχῆς ἀρετὰς ἔστι τις<tr><th>5<td>ἐπιμέλεια καὶ τέχνη, καὶ δυνατοὶ λαβεῖν αὐτήν ἐσμεν, εἴπερ γε καὶ τῶν 
μετ’ ἀγνοίας πλείονος καὶ γνῶναι χαλεπωτέρων.<tr><td rowspan=2><h6>Protr</h6>. <h2>35</h2><td>    Ὁμοίως δὲ καὶ τῶν περὶ φύσεως· πολὺ γὰρ πρότερον ἀναγκαῖον 
τῶν αἰτίων καὶ τῶν στοιχείων εἶναι φρόνησιν ἢ τῶν ὑστέρων· οὐ γὰρ 
ταῦτα τῶν ἄκρων οὐδ’ ἐκ τούτων τὰ πρῶτα πέφυκεν, ἀλλ’ ἐξ ἐκείνων<tr><td>καὶ δι’ ἐκείνων τἆλλα γίγνεται καὶ συνίσταται φανερῶς.<td class=Y rowspan=8>60<tr><td><h6>Protr</h6>. <h2>36</h2><td>    Εἴτε γὰρ πῦρ εἴτ’ ἀὴρ εἴτ’ ἀριθμὸς εἴτ’ ἄλλαι τινὲς φύσεις αἰτίαι 
καὶ πρῶται τῶν ἄλλων, ἀδύνατον τῶν ἄλλων τι γιγνώσκειν ἐκείνας 
ἀγνοοῦντας· πῶς γὰρ ἄν τις ἢ λόγον γνωρίζοι συλλαβὰς ἀγνοῶν, ἢ ταύ‐ 
τας ἐπίσταιτο μηδὲν τῶν στοιχείων εἰδώς;<tr><td><h6>Protr</h6>. <h2>37</h2><td>    Ὅτι μὲν οὖν τῆς ἀληθείας καὶ τῆς περὶ ψυχὴν ἀρετῆς ἔστιν 
ἐπιστήμη καὶ διότι δυνατοὶ λαβεῖν αὐτάς ἐσμεν, ταῦθ’ ἡμῖν εἰρήσθω 
περὶ αὐτῶν.<tr><td><h6>Protr</h6>. <h2>38</h2><td>    Ὅτι δὲ 〈καὶ〉 μέγιστόν ἐστι τῶν ἀγαθῶν 〈sc. ἡ φρόνησισ〉 καὶ 
πάντων ὠφελιμώτατον τῶν ἄλλων, ἐκ τῶνδε δῆλον· πάντες γὰρ ὁμολο‐ 
γοῦμεν ὅτι δεῖ τὸν μὲν σπουδαιότατον ἄρχειν καὶ τὸν τὴν φύσιν κράτι‐ 
στον, τὸν δὲ νόμον ἄρχοντα καὶ κύριον εἶναι μόνον· οὗτος δὲ φρόνησίς<tr><th>5<td>τις καὶ λόγος ἀπὸ φρονήσεώς ἐστιν.<tr><td><h6>Protr</h6>. <h2>39</h2><td>    Ἔτι δὲ τίς ἡμῖν κανὼν ἢ τίς ὅρος ἀκριβέστερος τῶν ἀγαθῶν 
πλὴν ὁ φρόνιμος; ὅσα γὰρ ἂν οὗτος ἕλοιτο κατὰ τὴν ἐπιστήμην αἱρού‐ 
μενος, ταῦτ’ ἐστὶν ἀγαθὰ καὶ κακὰ δὲ τὰ ἐναντία τούτοις.<tr><td><h6>Protr</h6>. <h2>40</h2><td>    Ἐπεὶ δὲ πάντες αἱροῦνται μάλιστα τὰ κατὰ τὰς οἰκείας ἕξεις 
(τὸ μὲν γὰρ δικαίως ζῆν ὁ δίκαιος, τὸ δὲ κατὰ τὴν ἀνδρείαν ὁ τὴν ἀν‐ 
δρείαν ἔχων, ὁ δὲ σώφρων τὸ σωφρονεῖν), ὁμοίως δῆλον ὅτι καὶ τὸ φρονεῖν 
ὁ φρόνιμος αἱρήσεται πάντων μάλιστα· τοῦτο γὰρ ἔργον ταύτης τῆς<tr><th rowspan=2>5<td>δυνάμεως. ὥστε φανερὸν ὅτι κατὰ τὴν κυριωτάτην κρίσιν κράτιστόν ἐστι<tr><td>τῶν ἀγαθῶν ἡ φρόνησις.<td class=Y rowspan=8>62<tr><td><h6>Protr</h6>. <h2>41</h2><td>    Ἴδοι δ’ ἄν τις τὸ αὐτὸ γνωριμώτερον ἀπὸ τούτων. τὸ φρονεῖν 
καὶ τὸ γιγνώσκειν ἐστὶν αἱρετὸν καθ’ αὑτὸ τοῖς ἀνθρώποις (οὐδὲ γὰρ ζῆν 
δυνατὸν ὡς ἀνθρώποις ἄνευ τούτων), χρήσιμόν τ’ εἰς τὸν βίον ὑπάρχει· 
οὐδὲν γὰρ ἡμῖν ἀγαθὸν παραγίγνεται, ὅ τι μὴ λογισαμένοις καὶ κατὰ<tr><th>5<td>φρόνησιν ἐνεργήσασιν τελειοῦται. [καὶ μὴν εἴτε τὸ ζῆν εὐδαιμόνως ἐν 
τῷ χαίρειν ἐστὶν εἴτ’ ἐν τῷ τὴν ἀρετὴν ἔχειν εἴτ’ ἐν τῇ φρονήσει, κατὰ 
ταῦτα πάντα φιλοσοφητέον· ταῦτα γὰρ μάλιστα καὶ εἰλικρινῶς διὰ τοῦ 
φιλοσοφεῖν ἡμῖν παραγίγνεται.]<tr><td><h6>Protr</h6>. <h2>42</h2><td>    Τὸ δὲ ζητεῖν ἀπὸ πάσης ἐπιστήμης ἕτερόν τι γενέσθαι καὶ δεῖν 
χρησίμην αὐτὴν εἶναι, παντάπασιν ἀγνοοῦντός τινός ἐστιν ὅσον διέστηκεν 
ἐξ ἀρχῆς τὰ ἀγαθὰ καὶ τὰ ἀναγκαῖα· διαφέρει γὰρ πλεῖστον. τὰ μὲν γὰρ 
δι’ ἕτερον ἀγαπώμενα τῶν πραγμάτων, ὧν ἄνευ ζῆν ἀδύνατον, ἀναγκαῖα<tr><th>5<td>καὶ συναίτια λεκτέον, ὅσα δὲ δι’ αὑτά, κἂν ἀποβαίνῃ μηδὲν ἕτερον, 
ἀγαθὰ κυρίως· οὐ γὰρ δὴ τόδε μὲν αἱρετὸν διὰ τόδε, τόδε δὲ δι’ ἄλλο, 
τοῦτο δ’ εἰς ἄπειρον οἴχεται προϊόν, ἀλλ’ ἵσταταί που. γελοῖον οὖν ἤδη 
παντελῶς τὸ ζητεῖν ἀπὸ παντὸς ὠφέλειαν ἑτέραν παρ’ αὐτὸ τὸ πρᾶγμα, 
καὶ ‘τί οὖν ἡμῖν ὄφελος;‘ καὶ ‘τί χρήσιμον;‘ ἐρωτᾶν. ὡς ἀληθῶς γάρ,<tr><th>10<td>ὅπερ λέγομεν, οὐδὲν ἔοικεν ὁ τοιοῦτος εἰδότι καλὸν κἀγαθὸν οὐδὲ τί 
αἴτιον τῷ διαγιγνώσκοντι καὶ συναίτιον.<tr><td><h6>Protr</h6>. <h2>43</h2><td>    Ἴδοι δ’ ἄν τις ὅτι παντὸς μᾶλλον ἀληθῆ ταῦτα λέγομεν, εἴ τις 
ἡμᾶς οἷον εἰς μακάρων νήσους τῇ διανοίᾳ κομίσειεν. ἐκεῖ γὰρ οὐδενὸς 
χρεία οὐδὲ τῶν ἄλλων τινὸς ὄφελος ἂν γένοιτο, μόνον δὲ καταλείπεται 
τὸ διανοεῖσθαι καὶ θεωρεῖν, ὅνπερ καὶ νῦν ἐλεύθερόν φαμεν βίον εἶναι.<tr><th>5<td>εἰ δὲ ταῦτ’ ἐστὶν ἀληθῆ, πῶς οὐκ ἂν αἰσχύνοιτο δικαίως ὅστις ἡμῶν 
ἐξουσίας γενομένης ἐν μακάρων οἰκῆσαι νήσοις ἀδύνατος εἴη δι’ ἑαυτόν; 
οὐκοῦν οὐ μεμπτὸς ὁ μισθός ἐστι τῆς ἐπιστήμης τοῖς ἀνθρώποις, οὐδὲ 
μικρὸν τὸ γιγνόμενον ἀπ’ αὐτῆς ἀγαθόν. ὥσπερ γὰρ τῆς δικαιοσύνης, 
ὥς φασιν οἱ σοφοὶ τῶν ποιητῶν, ἐν Ἅιδου κομιζόμεθα τὰς δωρεάς,<tr><th>10<td>οὕτως τῆς φρονήσεως ἐν μακάρων νήσοις, ὡς ἔοικεν.<td class=Y rowspan=9>64<tr><td><h6>Protr</h6>. <h2>44</h2><td>    Οὐδὲν οὖν δεινόν, ἂν μὴ φαίνηται χρησίμη οὖσα μηδ’ ὠφέλιμος· 
οὐ γὰρ ὠφέλιμον ἀλλ’ ἀγαθὴν αὐτὴν εἶναί φαμεν, οὐδὲ δι’ ἕτερον ἀλλὰ 
δι’ ἑαυτὴν αἱρεῖσθαι αὐτὴν προσήκει. ὥσπερ γὰρ εἰς Ὀλυμπίαν αὐτῆς 
ἕνεκα τῆς θέας ἀποδημοῦμεν, καὶ εἰ μηδὲν μέλλοι πλεῖον ἀπ’ αὐτῆς<tr><th>5<td>ἔσεσθαι (αὐτὴ γὰρ ἡ θεωρία κρείττων πολλῶν ἐστι χρημάτων), καὶ τὰ 
Διονύσια δὲ θεωροῦμεν οὐχ ὡς ληψόμενοί τι παρὰ τῶν ὑποκριτῶν ἀλλὰ 
καὶ προσθέντες, πολλάς τ’ ἄλλας θέας ἑλοίμεθ’ 〈ἂν〉 ἀντὶ πολλῶν χρη‐ 
μάτων· οὕτω καὶ τὴν θεωρίαν τοῦ παντὸς προτιμητέον πάντων τῶν 
δοκούντων εἶναι χρησίμων. οὐ γὰρ δήπου ἐπὶ μὲν ἀνθρώπους 〈τοὺς μὲν〉<tr><th>10<td>μιμουμένους γύναια καὶ δούλους, τοὺς δὲ μαχομένους καὶ θέοντας, δεῖ 
πορεύεσθαι μετὰ πολλῆς σπουδῆς ἕνεκα τοῦ θεάσασθαι αὐτούς, τὴν δὲ 
τῶν ὄντων φύσιν καὶ τὴν ἀλήθειαν οὐκ οἴεσθαι δεῖν θεωρεῖν ἀμισθί.<tr><td><h6>Protr</h6>. <h2>45</h2><td>    [Οὕτω μὲν οὖν ἀπὸ τοῦ βουλήματος τῆς φύσεως ἐπιόντες προε‐ 
τρέψαμεν ἐπὶ τὸ φρονεῖν ὡς ἐπ’ ἀγαθόν θ’ ὑπάρχον καὶ δι’ αὑτὸ τίμιον, 
κἂν μηδὲν ἀπ’ αὐτοῦ χρήσιμον γίγνεται ὡς πρὸς τὸν ἀνθρώπινον βίον.]<tr><td><h6>Protr</h6>. <h2>46</h2><td>    Ἀλλὰ μὴν ὅτι γε καὶ ὠφελείας τὰς μεγίστας ἡμῖν πρὸς τὸν 
ἀνθρώπινον βίον παρέχεται ἡ θεωρητικὴ φρόνησις, εὑρήσει τις ῥᾳδίως 
ἀπὸ τῶν τεχνῶν. ὥσπερ γὰρ τῶν ἰατρῶν ὅσοι κομψοὶ καὶ τῶν περὶ τὴν 
γυμναστικὴν οἱ πλεῖστοι σχεδὸν ὁμολογοῦσιν ὅτι δεῖ τοὺς μέλλοντας<tr><th>5<td>ἀγαθοὺς ἰατροὺς ἔσεσθαι καὶ γυμναστὰς περὶ φύσεως ἐμπείρους εἶναι, 
οὕτω καὶ τοὺς ἀγαθοὺς νομοθέτας ἐμπείρους εἶναι δεῖ τῆς φύσεως, καὶ 
πολύ γε μᾶλλον ἐκείνων. οἱ μὲν γὰρ τῆς τοῦ σώματος ἀρετῆς εἰσι δημιουρ‐ 
γοὶ μόνον, οἱ δὲ περὶ τὰς τῆς ψυχῆς ἀρετὰς ὄντες καὶ περὶ πόλεως 
εὐδαιμονίας καὶ κακοδαιμονίας διδάξειν προσποιούμενοι πολὺ δὴ μᾶλλον<tr><th>10<td>προσδέονται φιλοσοφίας.<tr><td rowspan=2><h6>Protr</h6>. <h2>47</h2><td>    Καθάπερ γὰρ ἐν ταῖς ἄλλαις τέχναις ταῖς δημιουργικαῖς ἀπὸ τῆς 
φύσεως εὕρηται τὰ βέλτιστα τῶν ὀργάνων, οἷον ἐν τεκτονικῇ στάθμη καὶ<tr><td>κανὼν καὶ τόρνος—τὰ μὲν ὕδατι τὰ δὲ φωτὶ καὶ ταῖς αὐγαῖς τῶν 
ἀκτίνων ληφθέντων—πρὸς ἃ κρίνοντες τὸ κατὰ τὴν αἴσθησιν ἱκανῶς<td class=Y rowspan=8>66<tr><th>5<td>εὐθὺ καὶ λεῖον βασανίζομεν, ὁμοίως δὲ καὶ τὸν πολιτικὸν ἔχειν τινὰς 
ὅρους δεῖ ἀπὸ τῆς φύσεως αὐτῆς καὶ τῆς ἀληθείας, πρὸς οὓς κρινεῖ τί 
δίκαιον καὶ τί καλὸν καὶ τί συμφέρον. ὥσπερ γὰρ ἐκεῖ τῶν ὀργάνων 
ταῦτα διαφέρει πάντων, οὕτω καὶ †νόμος† κάλλιστος ὁ μάλιστα κατὰ 
φύσιν κείμενος.<tr><td><h6>Protr</h6>. <h2>48</h2><td>    Τοῦτο δ’ οὐχ οἷόν τε μὴ φιλοσοφήσαντα [δύνασθαι] ποιεῖν μηδὲ 
γνωρίσαντα τὴν ἀλήθειαν· καὶ τῶν μὲν ἄλλων τεχνῶν τά τ’ ὄργανα καὶ 
τοὺς λογισμοὺς τοὺς ἀκριβεστάτους οὐκ ἀπ’ αὐτῶν τῶν πρώτων λαβόν‐ 
τες σχεδὸν ἴσασιν, ἀλλ’ ἀπὸ τῶν δευτέρων καὶ τρίτων καὶ πολλοστῶν,<tr><th>5<td>τοὺς δὲ λόγους ἐξ ἐμπειρίας λαμβάνουσι· τῷ δὲ φιλοσόφῳ μόνῳ τῶν 
ἄλλων ἀπ’ αὐτῶν τῶν ἀκριβῶν ἡ μίμησίς ἐστιν· αὐτῶν γάρ ἐστι θεατής, 
ἀλλ’ οὐ μιμημάτων.<tr><td><h6>Protr</h6>. <h2>49</h2><td>    Ὥσπερ οὖν οὐδ’ οἰκοδόμος ἀγαθός ἐστιν οὗτος ὅστις κανόνι μὲν 
μὴ χρῆται μηδὲ τῶν ἄλλων μηδενὶ τῶν τοιούτων ὀργάνων, ἑτέροις δ’ 
οἰκοδομήμασι παραβάλλων, ὁμοίως ἴσως κἂν εἴ τις ἢ νόμους τίθηται 
πόλεσιν ἢ πράττῃ πράξεις ἀποβλέπων καὶ μιμούμενος πρὸς ἑτέρας πρά‐<tr><th>5<td>ξεις ἢ πολιτείας ἀνθρωπίνας Λακεδαιμονίων ἢ Κρητῶν ἤ τινων ἄλλων 
τοιούτων, οὐκ ἀγαθὸς νομοθέτης οὐδὲ σπουδαῖος· οὐ γὰρ ἐνδέχεται μὴ 
καλοῦ μίμημα καλὸν εἶναι, μηδὲ θείου καὶ βεβαίου τὴν φύσιν ἀθάνατον 
καὶ βέβαιον, ἀλλὰ δῆλον ὅτι μόνου τῶν δημιουργῶν τοῦ φιλοσόφου καὶ 
νόμοι βέβαιοι καὶ πράξεις εἰσὶν ὀρθαὶ καὶ καλαί.<tr><td><h6>Protr</h6>. <h2>50</h2><td>    Μόνος γὰρ πρὸς τὴν φύσιν βλέπων ζῇ καὶ πρὸς τὸ θεῖον, καὶ 
καθαπερανεὶ κυβερνήτης τις ἀγαθὸς ἐξ ἀιδίων καὶ μονίμων ἀναψάμενος 
τοῦ βίου τὰς ἀρχὰς ὁρμεῖ καὶ ζῇ καθ’ ἑαυτόν.<tr><td rowspan=2><h6>Protr</h6>. <h2>51</h2><td class=QE>Ἔστι μὲν οὖν θεωρητικὴ ἥδε ἡ ἐπιστήμη, παρέχει δ’ ἡμῖν τὸ<tr><td>δημιουργεῖν κατ’ αὐτὴν ἅπαντα. ὥσπερ γὰρ ἡ ὄψις ποιητικὴ μὲν καὶ 
δημιουργὸς οὐδενός ἐστι (μόνον γὰρ αὐτῆς ἔργον ἐστὶ τὸ κρίνειν καὶ 
δηλοῦν ἕκαστον τῶν ὁρατῶν), ἡμῖν δὲ παρέχει τὸ πράττειν τι δι’ αὐτὴν<td class=Y rowspan=8>68<tr><th>5<td>καὶ βοηθεῖ πρὸς τὰς πράξεις ἡμῖν τὰ μέγιστα (σχεδὸν γὰρ ἀκίνητοι 
παντελῶς ἂν ἦμεν στερηθέντες αὐτῆς), οὕτω δῆλον ὅτι καὶ τῆς ἐπιστήμης 
θεωρητικῆς οὔσης μυρία πράττομεν κατ’ αὐτὴν ὅμως ἡμεῖς, καὶ τὰ μὲν 
λαμβάνομεν τὰ δὲ φεύγομεν τῶν πραγμάτων, καὶ ὅλως πάντα τὰ ἀγαθὰ 
δι’ αὐτὴν κτώμεθα.<tr><td><h6>Protr</h6>. <h2>52</h2><td>    Δεῖ δὴ μὴ λεληθέναι τὸν μέλλοντα περὶ τούτων ἐξετάζειν, ὅτι 
πάντα τὰ ἀγαθὰ καὶ τὰ πρὸς τὸν βίον ὠφέλιμα τοῖς ἀνθρώποις ἐν τῷ 
χρῆσθαι καὶ πράττειν ἐστίν, ἀλλ’ οὐκ ἐν τῷ γιγνώσκειν μόνον· οὔτε γὰρ 
ὑγιαίνομεν τῷ γνωρίζειν τὰ ποιητικὰ τῆς ὑγιείας, ἀλλὰ τῷ προσφέρε‐<tr><th>5<td>σθαι τοῖς σώμασιν· οὔτε πλουτοῦμεν τῷ γιγνώσκειν πλοῦτον, ἀλλὰ τῷ 
κεκτῆσθαι πολλὴν οὐσίαν· οὐδέ, τὸ πάντων μέγιστον, εὖ ζῶμεν τῷ 
γιγνώσκειν ἄττα τῶν ὄντων, ἀλλὰ τῷ πράττειν εὖ· τὸ γὰρ εὐδαιμονεῖν 
ἀληθῶς τοῦτ’ ἐστίν. ὥστε προσήκει καὶ τὴν φιλοσοφίαν, εἴπερ ἐστὶν 
ὠφέλιμος, ἤτοι πρᾶξιν εἶναι τῶν ἀγαθῶν ἢ χρήσιμον εἰς τὰς τοιαύτας<tr><th>10<td>πράξεις.<tr><td><h6>Protr</h6>. <h2>53</h2><td>    Οὐ δὴ δεῖ φεύγειν φιλοσοφίαν, εἴπερ ἐστὶν ἡ μὲν φιλοσοφία, 
καθάπερ οἰόμεθα, κτῆσίς τε καὶ χρῆσις σοφίας, ἡ δὲ σοφία τῶν μεγί‐ 
στων ἀγαθῶν· οὐδὲ δεῖ χρημάτων μὲν ἕνεκα πλεῖν ἐφ’ Ἡρακλέους στή‐ 
λας καὶ πολλάκις κινδυνεύειν, διὰ δὲ φρόνησιν μηδὲν πονεῖν μηδὲ δαπα‐<tr><th>5<td>νᾶν. ἦ μὴν ἀνδραποδῶδές γε τοῦ ζῆν ἀλλὰ μὴ τοῦ ζῆν εὖ γλίχεσθαι, 
καὶ ταῖς τῶν πολλῶν αὐτὸν ἀκολουθεῖν δόξαις ἀλλὰ μὴ τοὺς πολλοὺς 
ἀξιοῦν ταῖς αὑτοῦ, καὶ τὰ μὲν χρήματα ζητεῖν τῶν δὲ καλῶν μηδεμίαν 
ἐπιμέλειαν ποιεῖσθαι τὸ παράπαν.<tr><td><h6>Protr</h6>. <h2>54</h2><td>    Καὶ περὶ μὲν ὠφελείας καὶ μεγέθους τοῦ πράγματος ἱκανῶς 
ἀποδεδεῖχθαι νομίζω· διότι δὲ πολλῷ ῥᾴστη τῶν ἄλλων ἀγαθῶν ἡ κτῆ‐ 
σις αὐτῆς, ἐκ τῶνδε πεισθείη τις ἄν.<tr><td><h6>Protr</h6>. <h2>55</h2><td>    Τὸ γὰρ μήτε μισθοῦ παρὰ τῶν ἀνθρώπων γιγνομένου τοῖς φιλο‐ 
σοφοῦσι, δι’ ὃν συντόνως οὕτως ἂν διαπονήσειαν, πολύ γε προεμένους 
εἰς τὰς ἄλλας τέχνας ὅμως ἐξ ὀλίγου χρόνου θέοντας προεληλυθέναι ταῖς 
ἀκριβείαις, σημεῖόν μοι δοκεῖ τῆς περὶ τὴν φιλοσοφίαν εἶναι ῥᾳστώνης.<td class=Y rowspan=8>70<tr><td><h6>Protr</h6>. <h2>56</h2><td>    Ἔτι δὲ τὸ πάντας φιλοχωρεῖν ἐπ’ αὐτῇ καὶ βούλεσθαι σχολάζειν 
ἀφεμένους τῶν ἄλλων ἁπάντων, οὐ μικρὸν τεκμήριον ὅτι μεθ’ ἡδονῆς 
ἡ προσεδρεία γίγνεται· πονεῖν γὰρ οὐδεὶς ἐθέλει πολὺν χρόνον. πρὸς δὲ 
τούτοις ἡ χρῆσις πλεῖστον διαφέρει πάντων· οὐδὲ γὰρ δέονται πρὸς τὴν<tr><th>5<td>ἐργασίαν ὀργάνων οὐδὲ τόπων, ἄλλ’ ὅπῃ τις ἂν θῇ τῆς οἰκουμένης τὴν 
διάνοιαν, ὁμοίως πανταχόθεν ὥσπερ παρούσης ἅπτεται τῆς ἀληθείας.<tr><td><h6>Protr</h6>. <h2>57</h2><td>    Οὐκοῦν ἀποδέδεικται καὶ ὅτι δυνατὸν καὶ διότι μέγιστον τῶν 
ἀγαθῶν καὶ κτήσασθαι ῥᾴδιον ἡ φιλοσοφία, ὥστε πάντων ἕνεκα προ‐ 
θύμως αὐτῆς ἀντιλαμβάνεσθαι ἄξιον.<tr><td><h6>Protr</h6>. <h2>58</h2><td>    [〈Τί δὲ τὸ ἔργον τῆς φρονήσεως ἐστί, καὶ διότι διώκομεν πάν‐ 
τες τὴν φρόνησιν, πάλιν ἄλλην οἷον ἀρχὴν ποιησάμενοι λέγωμεν.〉]<tr><td><h6>Protr</h6>. <h2>59</h2><td>    Ἔτι τοίνυν τὸ μέν ἐστι ψυχὴ τῶν ἐν ἡμῖν τὸ δὲ σῶμα, καὶ τὸ 
μὲν ἄρχει τὸ δ’ ἄρχεται, καὶ τὸ μὲν χρῆται τὸ δ’ ὑπόκειται ὡς ὄργανον. 
ἀεὶ τοίνυν πρὸς τὸ ἄρχον καὶ τὸ χρώμενον συντάττεται ἡ τοῦ ἀρχομένου 
καὶ τοῦ ὀργάνου χρεία.<tr><td><h6>Protr</h6>. <h2>60</h2><td>    Τῆς δὲ ψυχῆς τὸ μὲν λόγος ἐστὶν (ὅπερ κατὰ φύσιν ἄρχει καὶ 
κρίνει περὶ ἡμῶν), τὸ δ’ ἕπεταί τε καὶ πέφυκεν ἄρχεσθαι· πᾶν δ’ εὖ 
διάκειται κατὰ τὴν οἰκείαν ἀρετήν· τὸ γὰρ τετυχηκέναι ταύτης ἀγαθόν 
ἐστι.<tr><td rowspan=2><h6>Protr</h6>. <h2>61</h2><td>    Καὶ μὴν ὅταν γ’ ἔχῃ τὰ μάλιστα καὶ κυριώτατα καὶ τιμιώτατα 
τὴν ἀρετήν, τότ’ εὖ διάκειται· τοῦ βελτίονος ἄρα φύσει βελτίων ἐστὶν 
ἡ κατὰ φύσιν ἀρετή· βέλτιον δὲ τὸ κατὰ φύσιν ἀρχικώτερον καὶ μᾶλλον<tr><td>ἡγεμονικόν, ὡς ἄνθρωπος πρὸς τὰ ἄλλα ζῷα· οὐκοῦν ψυχὴ μὲν σώματος<td class=Y rowspan=8>72<tr><th>5<td>βέλτιον (ἀρχικώτερον γάρ), ψυχῆς δὲ τὸ λόγον ἔχον καὶ διάνοιαν· ἔστι 
γὰρ τοιοῦτον ὃ κελεύει καὶ κωλύει, καὶ δεῖν ἢ μὴ δεῖν φησι πράττειν.<tr><td><h6>Protr</h6>. <h2>62</h2><td>    Ἥτις ποτ’ οὖν ἐστιν ἀρετὴ τούτου τοῦ μέρους, ἀναγκαῖον εἶναι 
πάντων αἱρετωτάτην ἁπλῶς τε πᾶσι καὶ ἡμῖν· καὶ γὰρ ἂν τοῦτ’, οἶμαι, 
θείη τις, ὡς ἤτοι μόνον ἢ μάλιστα ἡμεῖς ἐσμεν τὸ μόριον τοῦτο.<tr><td><h6>Protr</h6>. <h2>63</h2><td>    Ἔτι τοίνυν ὅταν ὃ πέφυκεν ἔργον ἑκάστου μὴ κατὰ συμβεβηκὸς 
ἀλλὰ καθ’ αὑτὸ λεγόμενον κάλλιστ’ ἀποτελῇ, τότε καὶ τοῦτ’ ἀγαθὸν 
εἶναι λεκτέον, ταύτην τ’ ἀρετὴν θετέον κυριωτάτην, καθ’ ἣν ἕκαστον 
αὐτὸ τοῦτο πέφυκεν ἀπεργάζεσθαι.<tr><td><h6>Protr</h6>. <h2>64</h2><td>    Τοῦ μὲν οὖν συνθέτου καὶ μεριστοῦ πλείους καὶ διάφοροί εἰσιν 
ἐνέργειαι, τοῦ δὲ τὴν φύσιν ἁπλοῦ καὶ μὴ πρός τι τὴν οὐσίαν ἔχοντος 
μίαν ἀναγκαῖον εἶναι τὴν καθ’ αὑτὸ κυρίως ἀρετήν.<tr><td><h6>Protr</h6>. <h2>65</h2><td>    Εἰ μὲν οὖν ἁπλοῦν τι ζῷόν ἐστιν ὁ ἄνθρωπος καὶ κατὰ λόγον καὶ 
νοῦν τέτακται αὐτοῦ ἡ οὐσία, οὐκ ἄλλο ἐστὶν αὐτοῦ ἔργον ἢ μόνη ἡ 
ἀκριβεστάτη ἀλήθεια καὶ τὸ περὶ τῶν ὄντων ἀληθεύειν· εἰ δ’ ἐστὶν ἐκ 
πλειόνων δυνάμεων συμπεφυκός, δῆλόν ἐστιν ὡς ἀφ’ οὗ πλείω πέφυκεν<tr><th>5<td>ἀποτελεῖσθαι, ἀεὶ τούτων τὸ βέλτιστον 〈τὸ〉 ἔργον ἐστίν, οἷον ἰατρικοῦ 
ὑγίεια καὶ κυβερνήτου σωτηρία. βέλτιον δ’ οὐδὲν ἔχομεν λέγειν ἔργον 
τῆς διανοίας ἢ τοῦ διανοουμένου τῆς ψυχῆς ἡμῶν ἀληθείας. ἀλήθεια ἄρα 
τὸ κυριώτατον ἔργον ἐστὶ τοῦ μορίου τούτου τῆς ψυχῆς.<tr><td><h6>Protr</h6>. <h2>66</h2><td>    Τοῦτο δὲ δρᾷ κατ’ ἐπιστήμην ἁπλῶς, μᾶλλον δὲ κατὰ τὴν μᾶλλον 
ἐπιστήμην, ταύτῃ δ’ ἐστὶ θεωρία τὸ κυριώτατον τέλος. ὅταν γὰρ δυοῖν 
ὄντοιν θάτερον διὰ θάτερον αἱρετὸν ᾖ, βέλτιόν ἐστι τοῦτο καὶ μᾶλλον 
αἱρετὸν δι’ ὅπερ αἱρετόν ἐστι καὶ θάτερον, οἷον ἡδονὴ μὲν τῶν ἡδέων,<tr><th>5<td>ὑγίεια δὲ τῶν ὑγιεινῶν· ταῦτα γὰρ ποιητικὰ λέγεται τούτων.<td class=Y rowspan=9>74<tr><td><h6>Protr</h6>. <h2>67</h2><td>    Οὐκοῦν τῆς φρονήσεως, ἥν φαμεν δύναμιν εἶναι τοῦ κυριωτάτου 
τῶν ἐν ἡμῖν, οὐκ ἔστιν αἱρετώτερον οὐδέν, ὡς ἕξις πρὸς ἕξιν κρίνεσθαι· 
τὸ γὰρ γνωστικὸν μέρος καὶ χωρὶς καὶ συγκείμενον βέλτιόν ἐστι πάσης 
τῆς ψυχῆς, τούτου δ’ ἐπιστήμη ἀρετή.<tr><td><h6>Protr</h6>. <h2>68</h2><td>    Οὐκ ἄρα ἐστὶν ἔργον αὐτῆς οὐδεμία τῶν κατὰ μέρος λεγομένων 
ἀρετῶν· πασῶν γάρ ἐστι βελτίων, τὸ δὲ ποιούμενον τέλος ἀεὶ κρεῖττόν 
ἐστι τῆς ποιούσης ἐπιστήμης· οὐδὲ μὴν ἅπασα τῆς ψυχῆς ἀρετὴ οὕτως 
ἔργον οὐδ’ ἡ εὐδαιμονία. εἰ γὰρ ἔσται ποιητική, ἑτέρα ἑτέρων ἔσται,<tr><th>5<td>ὥσπερ οἰκοδομικὴ οἰκίας, ἥτις οὐκ ἔστι μέρος τῆς οἰκίας. ἡ μέντοι 
φρόνησις μόριον τῆς ἀρετῆς ἐστι καὶ τῆς εὐδαιμονίας· ἢ γὰρ ἐκ ταύτης 
ἢ ταύτην φαμὲν εἶναι τὴν εὐδαιμονίαν.<tr><td><h6>Protr</h6>. <h2>69</h2><td>    Οὐκοῦν καὶ κατὰ τὸν λόγον τοῦτον ἀδύνατον εἶναι [τὴν] ἐπι‐ 
στήμην ποιητικήν· βέλτιον γὰρ δεῖ τὸ τέλος εἶναι τοῦ γιγνομένου· οὐδὲν 
δὲ βέλτιον εἶναι φρονήσεως, πλὴν εἴ τι τῶν εἰρημένων, τούτων δ’ οὐδὲν 
ἕτερον αὐτῆς ἐστιν ἔργον. θεωρητικήν τιν’ ἄρα φατέον εἶναι ταύτην τὴν<tr><th>5<td>ἐπιστήμην, ἐπείπερ ἀδύνατον ποίησιν εἶναι τὸ τέλος.<tr><td><h6>Protr</h6>. <h2>70</h2><td>    Τὸ φρονεῖν ἄρα καὶ τὸ θεωρεῖν ἔργον τῆς ψυχῆς ἐστι καὶ τοῦτο 
πάντων ἐστὶν αἱρετώτατον τοῖς ἀνθρώποις, ὥσπερ οἶμαι καὶ τὸ τοῖς 
ὄμμασιν ὁρᾶν, ὃ καὶ ἕλοιτό τις ἂν ἔχειν, εἰ καὶ μή τι μέλλοι γίγνεσθαι 
δι’ αὐτὸ παρ’ αὐτὴν τὴν ὄψιν ἕτερον.<tr><td><h6>Protr</h6>. <h2>71</h2><td>    Ἔτι εἴ τις ἀγαπᾷ τόδε τι διὰ τὸ συμβεβηκέναι ἕτερον αὐτῷ τι, 
δῆλον ὅτι μᾶλλον οὗτος βουλήσεται ᾧ μᾶλλον ὑπάρχει τοῦτο· οἷον εἰ 
τυγχάνει τις αἱρούμενος τὸ περιπατεῖν ὅτι ὑγιεινόν, εἴη δὲ μᾶλλον αὐτῷ 
ὑγιεινὸν τὸ τροχάζειν καὶ δυνατὸν παραγενέσθαι, μᾶλλον αἱρήσεται τοῦτο<tr><th rowspan=2>5<td>κἂν ἕλοιτο γνοὺς θᾶττον. εἰ τοίνυν ἐστὶν ἀληθὴς δόξα φρονήσει ὅμοιον, 
εἴπερ αἱρετὸν τὸ δοξάζειν ἀληθῶς ταύτῃ καὶ κατὰ τοσοῦτον καθόσον 
ὅμοιον τῇ φρονήσει διὰ τὴν ἀλήθειαν, εἰ μᾶλλον τοῦτο τῷ φρονεῖν ὑπάρ‐<tr><td>χει, μᾶλλον αἱρετὸν τὸ φρονεῖν ἔσται τοῦ δοξάζειν ἀληθῶς.<td class=Y rowspan=10>76<tr><td><h6>Protr</h6>. <h2>72</h2><td>    Ἔτι εἰ τὸ ὁρᾶν ἀγαπῶμεν δι’ ἑαυτό, ἱκανῶς μαρτυρεῖ τοῦθ’ ὅτι 
πάντες τὸ φρονεῖν καὶ τὸ γιγνώσκειν ἐσχάτως ἀγαπῶσιν·<tr><td><h6>Protr</h6>. <h2>73</h2><td>    τὸ γὰρ ζῆν ἀγαπῶντες τὸ φρονεῖν καὶ τὸ γνωρίζειν ἀγαπῶσι· δι’ 
οὐδὲν γὰρ ἕτερον αὐτὸ τιμῶσιν ἢ διὰ τὴν αἴσθησιν καὶ μάλιστα διὰ τὴν 
ὄψιν· ταύτην γὰρ τὴν δύναμιν ὑπερβαλλόντως φαίνονται φιλοῦντες· αὕτη 
γὰρ πρὸς τὰς ἄλλας αἰσθήσεις ὥσπερ ἐπιστήμη τις ἀτεχνῶς ἐστιν.<tr><td><h6>Protr</h6>. <h2>74</h2><td>    Ἀλλὰ μὴν τό γε ζῆν τῷ αἰσθάνεσθαι διακρίνεται τοῦ μὴ ζῆν, 
καὶ ταύτης παρουσίᾳ καὶ δυνάμει τὸ ζῆν διώρισται, καὶ ταύτης ἐξαιρου‐ 
μένης οὐκ ἔστιν ἄξιον ζῆν ὥσπερ ἀναιρουμένου τοῦ ζῆν αὐτοῦ διὰ τὴν 
αἴσθησιν.<tr><td><h6>Protr</h6>. <h2>75</h2><td>    Τῆς δ’ αἰσθήσεως ἡ τῆς ὄψεως διαφέρει δύναμις τῷ σαφεστάτη 
εἶναι, καὶ διὰ τοῦτο καὶ μάλιστα αἱρούμεθα αὐτήν· αἴσθησις δὲ πᾶσα 
δύναμίς ἐστι γνωριστικὴ διὰ σώματος, ὥσπερ ἡ ἀκοὴ τοῦ ψόφου αἰσθά‐ 
νεται διὰ τῶν ὤτων.<tr><td><h6>Protr</h6>. <h2>76</h2><td>    Οὐκοῦν εἰ τὸ ζῆν μέν ἐστιν αἱρετὸν διὰ τὴν αἴσθησιν, ἡ δ’ 
αἴσθησις γνῶσίς τις, καὶ διὰ τὸ γνωρίζειν αὐτῇ δύνασθαι τὴν ψυχὴν 
〈τὸ ζῆν〉 αἱρούμεθα,<tr><td><h6>Protr</h6>. <h2>77</h2><td>    πάλαι δ’ εἴπομεν ὅτι [περ] δυοῖν ἀεὶ μᾶλλον αἱρετὸν ᾧ μᾶλλον 
ὑπάρχει ταὐτόν· τῶν μὲν αἰσθήσεων τὴν ὄψιν ἀνάγκη μάλισθ’ αἱρετὴν 
εἶναι καὶ τιμίαν, ταύτης δὲ καὶ τῶν ἄλλων ἁπασῶν αἱρετωτέρα καὶ 
〈αὐτοῦ〉 τοῦ ζῆν ἐστιν ἡ φρόνησις, κυριωτέρα τῆς ἀληθείας 〈οὖσα〉·<tr><th>5<td>ὥστε πάντες ἄνθρωποι τὸ φρονεῖν μάλιστα διώκουσι.<tr><td><h6>Protr</h6>. <h2>78</h2><td>    Ὅτι τοίνυν τοῖς ἑλομένοις τὸν κατὰ νοῦν βίον καὶ τὸ ζῆν ἡδέως 
μάλιστα ὑπάρχει, δῆλον ἂν γένοιτο ἐντεῦθεν.<tr><td rowspan=2><h6>Protr</h6>. <h2>79</h2><td class=QE>Φαίνεται διττῶς λέγεσθαι τὸ ζῆν, τὸ μὲν κατὰ δύναμιν τὸ δὲ<tr><td>κατ’ ἐνέργειαν· ὁρῶντα γὰρ εἶναί φαμεν ὅσα τ’ ἔχει τῶν ζῴων ὄψιν καὶ 
δυνατὰ πέφυκεν ἰδεῖν, κἂν μύοντα τυγχάνῃ, καὶ τὰ χρώμενα τῇ δυνάμει 
καὶ προσβάλλοντα τὴν ὄψιν. ὁμοίως δὲ καὶ τὸ ἐπίστασθαι καὶ τὸ γιγνώ‐<td class=Y rowspan=9>78<tr><th>5<td>σκειν, ἓν μὲν τὸ χρῆσθαι καὶ θεωρεῖν λέγομεν, ἓν δὲ τὸ κεκτῆσθαι τὴν 
δύναμιν καὶ τὴν ἐπιστήμην ἔχειν.<tr><td><h6>Protr</h6>. <h2>80</h2><td>    Εἰ τοίνυν τῷ μὲν αἰσθάνεσθαι τὸ ζῆν διακρίνομεν καὶ τὸ μὴ ζῆν, 
τὸ δ’ αἰσθάνεσθαι διττόν, κυρίως μὲν τὸ χρῆσθαι ταῖς αἰσθήσεσιν ἄλλως 
δὲ τὸ δύνασθαι (διόπερ φαμὲν αἰσθάνεσθαι καὶ τὸν καθεύδοντα λέγοντες, 
ὡς ἔοικε), δῆλον ὅτι καὶ τὸ ζῆν ἀκολουθήσει διττῶς λεγόμενον· τὸν μὲν<tr><th>5<td>γὰρ ἐγρηγορότα φατέον ζῆν ἀληθῶς καὶ κυρίως, τὸν δὲ καθεύδοντα διὰ 
τὸ δύνασθαι μεταβάλλειν εἰς ταύτην τὴν κίνησιν, καθ’ ἣν λέγομεν ἐγρη‐ 
γορέναι τε καὶ τῶν πραγμάτων αἰσθάνεσθαί τινος, διὰ τοῦτο καὶ εἰς 
τοῦτο βλέποντες 〈sc. φατέον ζῆν αὐτόν〉.<tr><td><h6>Protr</h6>. <h2>81</h2><td>    Ὅταν οὖν λέγηταί τι ταὐτὸν ἑκάτερον δυοῖν ὄντοιν, ᾖ δὲ θάτε‐ 
ρον λεγόμενον ἢ τῷ ποιεῖν ἢ τῷ πάσχειν, τούτῳ μᾶλλον ἀποδώσομεν 
ὑπάρχειν τὸ λεχθέν, οἷον ἐπίστασθαι μὲν μᾶλλον τὸν χρώμενον τοῦ τὴν 
ἐπιστήμην ἔχοντος, ὁρᾶν δὲ τὸν προσβάλλοντα τὴν ὄψιν τοῦ δυναμένου<tr><th>5<td>προσβάλλειν.<tr><td><h6>Protr</h6>. <h2>82</h2><td>    Οὐ γὰρ μόνον τὸ μᾶλλον λέγομεν καθ’ ὑπεροχὴν ὧν ἂν εἷς ᾖ 
λόγος, ἀλλὰ καὶ κατὰ τὸ πρότερον εἶναι τὸ δ’ ὕστερον, οἷον τὴν ὑγίειαν 
τῶν ὑγιεινῶν μᾶλλον ἀγαθὸν εἶναί φαμεν, καὶ τὸ καθ’ αὑτὸ τὴν φύσιν 
αἱρετὸν τοῦ ποιητικοῦ· καίτοι τόν γε λόγον ὁρῶμεν ὡς οὐχ ᾗ ἐστι κατη‐<tr><th>5<td>γορούμενος ἀμφοῖν, ὅτι ἀγαθὸν ἑκάτερον ἐπί τε τῶν ὠφελίμων καὶ τῆς 
ἀρετῆς.<tr><td rowspan=2><h6>Protr</h6>. <h2>83</h2><td>    Καὶ ζῆν ἄρα μᾶλλον φατέον τὸν ἐγρηγορότα τοῦ καθεύδοντος 
καὶ τὸν ἐνεργοῦντα τῇ ψυχῇ τοῦ μόνον ἔχοντος· διὰ γὰρ ἐκεῖνον καὶ<tr><td>τοῦτον ζῆν φαμεν, ὅτι τοιοῦτός ἐστιν οἷος ἐκείνως πάσχειν ἢ ποιεῖν.<td class=Y rowspan=9>80<tr><td><h6>Protr</h6>. <h2>84</h2><td>    Οὐκοῦν τό γε χρῆσθαι παντὶ τοῦτ’ ἐστίν, ὅταν εἰ μὲν ἑνὸς ἡ 
δύναμίς ἐστιν, τοῦτ’ αὐτὸ πράττῃ τις, εἰ δὲ πλειόνων τὸν ἀριθμόν, ὃ ἂν 
τούτων τὸ βέλτιστον, οἷον αὐλοῖς· ἤτοι μόνον ὅταν αὐλῇ χρῆταί τις ἢ 
μάλιστα· ἴσως γὰρ ἐπὶ τούτῳ καὶ τὰ τῶν ἄλλων. οὐκοῦν καὶ μᾶλλον<tr><th>5<td>χρῆσθαι τὸν ὀρθῶς χρώμενον φατέον· τὸ γὰρ ἐφ’ ὃ καὶ ὡς πέφυκεν 
ὑπάρχειν τῷ χρωμένῳ καλῶς καὶ ἀκριβῶς.<tr><td><h6>Protr</h6>. <h2>85</h2><td>    Ἔστι δὴ καὶ ψυχῆς ἤτοι μόνον ἢ μάλιστα πάντων ἔργον τὸ 
διανοεῖσθαί τε καὶ λογίζεσθαι. ἁπλοῦν ἄρ’ ἤδη τοῦτο καὶ παντὶ συλλογί‐ 
ζεσθαι ῥᾴδιον ὅτι ζῇ μᾶλλον ὁ διανοούμενος ὀρθῶς καὶ μάλιστα πάντων 
ὁ μάλιστα ἀληθεύων, οὗτος δ’ ἐστὶν ὁ φρονῶν καὶ θεωρῶν κατὰ τὴν<tr><th>5<td>ἀκριβεστάτην ἐπιστήμην· καὶ τό γε τελέως ζῆν τότε καὶ τούτοις ἀπο‐ 
δοτέον, τοῖς φρονοῦσι καὶ τοῖς φρονίμοις.<tr><td><h6>Protr</h6>. <h2>86</h2><td>    Εἰ δὲ τὸ ζῆν ἐστι τῷ ζῴῳ γε ταὐτὸν παντὶ ὅπερ εἶναι, δῆλον 
ὅτι κἂν εἴη γε μάλιστα καὶ κυριώτατα πάντων ὁ φρόνιμος, καὶ τότε 
μάλιστα τοῦ χρόνου παντὸς ὅταν ἐνεργῇ καὶ τυγχάνῃ θεωρῶν τὸ μάλι‐ 
στα τῶν ὄντων γνώριμον.<tr><td><h6>Protr</h6>. <h2>87</h2><td>    Ἀλλὰ μὴν ἥ γε τελεία ἐνέργεια καὶ ἀκώλυτος ἐν ἑαυτῇ ἔχει 
τὸ χαίρειν, ὥστ’ ἂν εἴη ἡ θεωρητικὴ ἐνέργεια πασῶν ἡδίστη.<tr><td><h6>Protr</h6>. <h2>88</h2><td>    Ἔτι τοίνυν ἕτερόν ἐστιν τὸ ἡδόμενον πίνειν καὶ τὸ ἡδέως πίνειν· 
οὐδὲν γὰρ κωλύει μὴ διψῶντά τινα μηδ’ οἵῳ χαίρει πόματι προσφερόμενον 
πίνοντα χαίρειν, μὴ τῷ πίνειν ἀλλὰ τῷ συμβαίνειν ἅμα θεωρεῖν ἢ θεω‐ 
ρεῖσθαι καθήμενον. οὐκοῦν τοῦτον ἥδεσθαι μὲν καὶ ἡδόμενον πίνειν φή‐<tr><th rowspan=2>5<td>σομεν, ἀλλ’ οὐ τῷ πίνειν οὐδ’ ἡδέως πίνειν. οὐκοῦν οὕτως καὶ βάδισιν 
καὶ καθέδραν καὶ μάθησιν καὶ πᾶσαν κίνησιν ἐροῦμεν ἡδεῖαν ἢ λυπηράν, 
οὐχ ὅσων συμβαίνει λυπεῖσθαι παρουσῶν ἡμᾶς ἢ χαίρειν, ἀλλ’ ὧν τῇ<tr><td>παρουσίᾳ καὶ λυπούμεθα πάντες καὶ χαίρομεν.<td class=Y rowspan=9>82<tr><td><h6>Protr</h6>. <h2>89</h2><td>    Καὶ ζωὴν οὖν ἡδεῖαν ὁμοίως ἐροῦμεν, ἧς ἡ παρουσία τοῖς ἔχουσιν 
ἡδεῖα, καὶ ζῆν ἡδέως οὐ πάντας ὅσοις ζῶσι συμβαίνει χαίρειν, ἀλλ’ οἷς 
αὐτὸ τὸ ζῆν ἡδὺ καὶ χαίρουσι τὴν ἀπὸ ζωῆς ἡδονήν.<tr><td><h6>Protr</h6>. <h2>90</h2><td>    Οὐκοῦν τὸ ζῆν ἀποδίδομεν τῷ μὲν ἐγρηγορότι μᾶλλον ἢ τῷ 
καθεύδοντι, τῷ φρονοῦντι δ’ ἢ τῷ ἄφρονι μᾶλλον, τὴν δ’ ἀπὸ ζωῆς 
ἡδονὴν τὴν ἀπὸ τῆς χρήσεως γιγνομένην φαμὲν εἶναι τῆς ψυχῆς· τοῦτο 
γάρ ἐστι τὸ ζῆν ἀληθῶς.<tr><td><h6>Protr</h6>. <h2>91</h2><td>    Εἰ τοίνυν καὶ πολλαὶ ψυχῆς εἰσι χρήσεις, ἀλλὰ κυριωτάτη γε 
πασῶν ἡ τοῦ φρονεῖν ὅτι μάλιστα. δῆλον τοίνυν ὅτι καὶ τὴν γιγνομένην 
ἀπὸ τοῦ φρονεῖν καὶ θεωρεῖν ἡδονὴν ἢ μόνην ἢ μάλιστ’ ἀναγκαῖον ἀπὸ 
τοῦ ζῆν εἶναι. τὸ ζῆν ἄρα ἡδέως καὶ τὸ χαίρειν ὡς ἀληθῶς ἤτοι μόνοις<tr><th>5<td>ἢ μάλισθ’ ὑπάρχει τοῖς φιλοσόφοις. ἡ γὰρ τῶν ἀληθεστάτων νοήσεων 
ἐνέργεια, καὶ ἀπὸ τῶν μάλιστ’ ὄντων πληρουμένη καὶ στέγουσα ἀεὶ 
μονίμως τὴν ἐνδιδομένην τελειότητα, αὕτη πασῶν ἐστι καὶ πρὸς εὐφρο‐ 
σύνην ἀνυσιμωτάτη.<tr><td><h6>Protr</h6>. <h2>92</h2><td>    [Ὥστε καὶ δι’ αὐτὸ τὸ χαίρειν τὰς ἀληθεῖς καὶ ἀγαθὰς ἡδονὰς 
φιλοσοφητέον ἐστὶ τοῖς νοῦν ἔχουσιν].<tr><td><h6>Protr</h6>. <h2>93</h2><td>    Εἰ δὲ δεῖ μὴ μόνον ἀπὸ τῶν μερῶν τοῦτο συλλογίσασθαι, ἀλλὰ 
καὶ ἀπὸ τῆς ὅλης εὐδαιμονίας ἄνωθεν τὸ αὐτὸ κατασκευάσαι, λέγωμεν 
διαρρήδην ὅτι δὴ ὡς ἔχει πρὸς εὐδαιμονίαν τὸ φιλοσοφεῖν, οὕτω καὶ 
πρὸς τὸ σπουδαίους ἡμᾶς ἢ φαύλους εἶναι αὐτὸ διακεῖσθαι· πάντα γὰρ<tr><th>5<td>τὰ μὲν πρὸς τοῦτο τὰ δὲ διὰ τοῦτο πᾶσιν αἱρετέον εἶναι, καὶ τὰ μὲν ὡς 
ἀναγκαῖα τῶν πραγμάτων τὰ δ’ ἡδέα δι’ ὧν εὐδαιμονοῦμεν.<tr><td rowspan=2><h6>Protr</h6>. <h2>94</h2><td class=QE>Οὐκοῦν τὴν εὐδαιμονίαν τιθέμεθα ἤτοι φρόνησιν εἶναι καί τινα<tr><td>σοφίαν ἢ τὴν ἀρετὴν ἢ τὸ μάλιστα χαίρειν 〈ἢ〉 πάντα ταῦτα.<td class=Y rowspan=9>84<tr><td><h6>Protr</h6>. <h2>95</h2><td>    Οὐκοῦν εἴτε φρόνησίς ἐστι, φανερὸν ὅτι μόνοις ἂν ὑπάρχοι τοῖς 
φιλοσόφοις τὸ ζῆν εὐδαιμόνως, εἴτ’ ἀρετὴ ψυχῆς ἢ τὸ χαίρειν, κἂν 
οὕτως ἢ μόνοις ἢ μάλιστα πάντων· ἀρετὴ γάρ ἐστι τὸ κυριώτατον τῶν 
ἐν ἡμῖν, ἥδιστόν τε πάντων ἐστὶν ὡς ἓν πρὸς ἓν ἡ φρόνησις. ὁμοίως δὲ<tr><th>5<td>κἂν ταῦτα πάντα ταὐτὰ φῇ τις εἶναι τῇ εὐδαιμονίᾳ, ὁριστέον ἐστὶ τῷ 
φρονεῖν.<tr><td><h6>Protr</h6>. <h2>96</h2><td>    Ὥστε φιλοσοφητέον ἂν εἴη πᾶσι τοῖς δυναμένοις· ἢ γάρ τοι 
τοῦτ’ ἐστὶ τὸ τελέως εὖ ζῆν, ἢ μάλιστά γε πάντων ὡς ἓν εἰπεῖν αἴτιον 
ταῖς ψυχαῖς 〈sc. τοῦ τελέως εὖ ζῆν〉.<tr><td><h6>Protr</h6>. <h2>97</h2><td>    Οὐ χεῖρον δ’ ἔτι 〈δηλοῦν〉 [καὶ ἀπὸ τῶν κοινῶν ἐννοιῶν ὑπομνῆ‐ 
σαι] τὸ προκείμενον ἀπὸ τῶν ἐναργῶς πᾶσι φαινομένων.<tr><td><h6>Protr</h6>. <h2>98</h2><td>    Παντὶ δὴ οὖν τοῦτό γε πρόδηλον, ὡς οὐδεὶς ἂν ἕλοιτο ζῆν ἔχων 
τὴν [μεγίστην ἀπ’] 〈ἐξ〉 ἀνθρώπων οὐσίαν καὶ δύναμιν, ἐξεστηκὼς μέντοι 
τοῦ φρονεῖν καὶ μαινόμενος, οὐδ’ εἰ μέλλοι τὰς νεανικωτάτας ἡδονὰς 
διώκειν χαίρων, ὥσπερ ἔνιοι τῶν παραφρονούντων διάγουσιν. οὐκοῦν<tr><th>5<td>ἀφροσύνην, ὡς ἔοικε, μάλιστα πάντες φεύγουσιν. ἐναντίον δὲ φρόνησις 
ἀφροσύνῃ, τῶν δ’ ἐναντίων ἑκάτερον τὸ μὲν φευκτόν ἐστι τὸ δ’ αἱρετόν.<tr><td><h6>Protr</h6>. <h2>99</h2><td>    Ὥσπερ οὖν τὸ κάμνειν φευκτόν, οὕτως αἱρετὸν ἡμῖν τὸ ὑγιαίνειν. 
φρόνησις οὖν, ὡς ἔοικε, καὶ κατὰ τοῦτον τὸν λόγον φαίνεται τὸ πάντων 
αἱρετώτατον οὐ δι’ ἕτερόν τι τῶν συμβαινόντων, [ὡς μαρτυροῦσιν αἱ 
κοιναὶ ἔννοιαι]. εἰ γὰρ καὶ πάντα τις ἔχοι, διεφθαρμένος δ’ εἴη καὶ<tr><th>5<td>νοσῶν τῷ φρονοῦντι, οὐχ αἱρετὸς ὁ βίος· οὐδὲν γὰρ ὄφελος οὐδὲ τῶν 
ἄλλων ἀγαθῶν.<tr><td><h6>Protr</h6>. <h2>100</h2><td>    Ὥστε πάντες καθ’ ὅσον θιγγάνονται τοῦ φρονεῖν καὶ γεύεσθαι 
δύνανται τούτου τοῦ πράγματος, οὐδὲν οἴονται τἆλλα εἶναι, καὶ διὰ 
ταύτην τὴν αἰτίαν οὔτ’ ἂν μεθύων οὔτε παιδίον οὐδ’ ἂν εἷς ἡμῶν ὑπο‐ 
μείνειεν εἶναι διὰ τέλους [τὸν βίον].<td class=Y rowspan=9>86<tr><td><h6>Protr</h6>. <h2>101</h2><td>    Διὰ δὴ τοῦτο καὶ τὸ καθεύδειν ἥδιστον μέν, οὐχ αἱρετὸν δέ, 
κἂν ὑποθώμεθα πάσας τῷ καθεύδοντι παρούσας τὰς ἡδονάς, διότι τὰ 
μὲν καθ’ ὕπνον φαντάσματα ψευδῆ, τὰ δ’ ἐγρηγορόσιν ἀληθῆ. διαφέρει 
γὰρ οὐδενὶ τῶν ἄλλων τὸ καθεύδειν καὶ τὸ ἐγρηγορέναι πλὴν τῷ τὴν<tr><th>5<td>ψυχὴν τότε μὲν πολλάκις ἀληθεύειν, καθεύδοντος δ’ ἀεὶ διεψεῦσθαι· τὸ 
γὰρ τῶν ἐνυπνίων εἴδωλόν ἐστι καὶ ψεῦδος ἅπαν.<tr><td><h6>Protr</h6>. <h2>102</h2><td>    Καὶ τὸ φεύγειν δὲ τὸν θάνατον τοὺς πολλοὺς δείκνυσι τὴν 
φιλομάθειαν τῆς ψυχῆς. φεύγει γὰρ ἃ μὴ γιγνώσκει, τὸ σκοτῶδες καὶ 
τὸ μὴ δῆλον, φύσει δὲ διώκει τὸ φανερὸν καὶ τὸ γνωστόν. διὸ καὶ μάλι‐ 
στα τοὺς αἰτίους ἡμῖν τοῦ τὸν ἥλιον ἰδεῖν καὶ τὸ φῶς, αὐτούς φαμεν<tr><th>5<td>δεῖν τιμᾶν ὑπερβαλλόντως, καὶ σέβεσθαι πατέρα καὶ μητέρα ὡς μεγί‐ 
στων ἀγαθῶν αἰτίους· αἴτιοι δ’ εἰσίν, ὡς ἔοικε, τοῦ φρονῆσαί τι καὶ 
ἰδεῖν. διὰ τὸ αὐτὸ δὲ τοῦτο καὶ χαίρομεν τοῖς συνήθεσι καὶ πράγμασι 
καὶ ἀνθρώποις, καὶ φίλους τούτους καλοῦμεν τοὺς γνωρίμους. δηλοῖ οὖν 
ταῦτα σαφῶς ὅτι τὸ γνωστὸν καὶ 〈τὸ〉 φανερὸν καὶ τὸ δῆλον ἀγαπητόν<tr><th>10<td>ἐστιν· εἰ δὲ τὸ γνωστὸν καὶ τὸ σαφές, δῆλον ὅτι καὶ τὸ γιγνώσκειν 
ἀναγκαῖον καὶ τὸ φρονεῖν ὁμοίως.<tr><td><h6>Protr</h6>. <h2>103</h2><td>    Πρὸς δὲ τούτοις, ὥσπερ ἐπὶ τῆς οὐσίας οὐχ ἡ αὐτὴ κτῆσις 
ἕνεκα τοῦ ζῆν καὶ τοῦ ζῆν εὐδαιμόνως τοῖς ἀνθρώποις, οὕτω καὶ περὶ 
φρονήσεως· οὐ τῆς αὐτῆς, οἶμαι, δεόμεθα πρός τε τὸ ζῆν μόνον καὶ 
πρὸς τὸ ζῆν καλῶς. τοῖς μὲν οὖν πολλοῖς πολλὴ συγγνώμη τοῦτο πράτ‐<tr><th>5<td>τειν· εὔχονται μὲν γὰρ εὐδαιμονεῖν, ἀγαπῶσι δὲ κἂν μόνον δύνωνται ζῆν· 
ὅστις δ’ οἴεται μὴ πάντα τρόπον ὑπομένειν αὐτὸ δεῖν, καταγέλαστον 
ἤδη τὸ μὴ πάντα πόνον πονεῖν καὶ πᾶσαν σπουδὴν σπουδάζειν ὅπως 
κτήσηται ταύτην τὴν φρόνησιν ἥτις γνώσεται τὴν ἀλήθειαν.<tr><td rowspan=2><h6>Protr</h6>. <h2>104</h2><td>    Γνοίη δ’ ἄν τις τὸ αὐτὸ καὶ ἀπὸ τούτων, εἰ θεωρήσειεν ὑπ’ 
αὐγὰς τὸν ἀνθρώπειον βίον. εὑρήσει γὰρ τὰ δοκοῦντ’ εἶναι μεγάλα τοῖς<tr><td>ἀνθρώποις πάντ’ ὄντα σκιαγραφίαν, ὅθεν καὶ λέγεται καλῶς τὸ μηδὲν 
εἶναι τὸν ἄνθρωπον καὶ τὸ μηδὲν εἶναι βέβαιον τῶν ἀνθρωπίνων. ἰσχύς<td class=Y rowspan=9>88<tr><th>5<td>τε γὰρ καὶ μέγεθος καὶ κάλλος γέλως ἐστὶ καὶ οὐδενὸς ἄξια, †κάλλος 
τε† παρὰ τὸ μηδὲν ὁρᾶν ἀκριβὲς δοκεῖ εἶναι τοιοῦτον.<tr><td><h6>Protr</h6>. <h2>105</h2><td>    Εἰ γάρ τις ἐδύνατο βλέπειν ὀξὺ καθάπερ τὸν Λυγκέα φασίν, 
ὃς διὰ τῶν τοίχων ἑώρα καὶ τῶν δένδρων, πότ’ ἂν ἔδοξεν εἶναί τινα τὴν 
ὄψιν ἀνεκτόν, ὁρῶν ἐξ οἵων συνέστηκε κακῶν; τιμαὶ δὲ καὶ δόξαι, τὰ 
ζηλούμενα, μᾶλλον τῶν λοιπῶν ἀδιηγήτου γέμει φλυαρίας· τῷ γὰρ<tr><th>5<td>καθορῶντι τῶν ἀιδίων τι ἠλίθιον περὶ ταῦτα σπουδάζειν. τί δ’ ἐστὶ 
μακρὸν ἢ τί πολυχρόνιον τῶν ἀνθρωπίνων; ἀλλὰ διὰ τὴν ἡμετέραν ἀσθέ‐ 
νειαν, οἶμαι, καὶ 〈τὴν τοῦ〉 βίου βραχύτητα καὶ τοῦτο φαίνεται πολύ.<tr><td><h6>Protr</h6>. <h2>106</h2><td>    Τίς ἂν οὖν εἰς ταῦτα βλέπων οἴοιτο εὐδαίμων εἶναι καὶ μακά‐ 
ριος, οἳ πρῶτον εὐθὺς φύσει συνέσταμεν, καθάπερ φασὶν οἱ τὰς τελετὰς 
λέγοντες, ὥσπερ ἂν ἐπὶ τιμωρίᾳ πάντες; τοῦτο γὰρ θείως οἱ ἀρχαιότεροι 
λέγουσι τὸ φάναι διδόναι τὴν ψυχὴν τιμωρίαν καὶ ζῆν ἡμᾶς ἐπὶ κολάσει<tr><th>5<td>μεγάλων τινῶν ἁμαρτημάτων.<tr><td><h6>Protr</h6>. <h2>107</h2><td>    Πάνυ γὰρ ἡ σύζευξις τοιούτῳ τινὶ ἔοικε πρὸς τὸ σῶμα τῆς 
ψυχῆς. ὥσπερ γὰρ τοὺς ἐν τῇ Τυρρηνίᾳ φασὶ βασανίζειν πολλάκις τοὺς 
ἁλισκομένους προσδεσμεύοντας κατ’ ἀντικρὺ τοῖς ζῶσι νεκροὺς ἀντιπρο‐ 
σώπους ἕκαστον πρὸς ἕκαστον μέρος προσαρμόττοντας, οὕτως ἔοικεν ἡ<tr><th>5<td>ψυχὴ διατετάσθαι καὶ προσκεκολλῆσθαι πᾶσι τοῖς αἰσθητικοῖς τοῦ σώ‐ 
ματος μέλεσιν.<tr><td rowspan=2><h6>Protr</h6>. <h2>108</h2><td>    Οὐδὲν οὖν θεῖον ἢ μακάριον ὑπάρχει τοῖς ἀνθρώποις πλὴν 
ἐκεῖνό γε μόνον ἄξιον σπουδῆς, ὅσον ἐστὶν ἐν ἡμῖν νοῦ καὶ φρονήσεως·<tr><td>τοῦτο γὰρ μόνον ἔοικεν εἶναι τῶν ἡμετέρων ἀθάνατον καὶ μόνον θεῖον.<td class=Y rowspan=3>90<tr><td><h6>Protr</h6>. <h2>109</h2><td>    Καὶ παρὰ τὸ τῆς τοιαύτης δυνάμεως δύνασθαι κοινωνεῖν, καί‐ 
περ ὢν ὁ βίος ἄθλιος φύσει καὶ χαλεπός, ὅμως οὕτως ᾠκονόμηται 
χαριέντως ὥστε δοκεῖν πρὸς τὰ ἄλλα θεὸν εἶναι τὸν ἄνθρωπον.<tr><td rowspan=2><h6>Protr</h6>. <h2>110</h2><td>    ‘Ὁ νοῦς γὰρ ἡμῶν ὁ θεόσ‘, [εἴθ’ Ἑρμότιμος εἴτ’ Ἀναξαγόρας 
εἶπε τοῦτο,] καὶ ὅτι ‘ὁ θνητὸς αἰὼν μέρος ἔχει θεοῦ τινοσ‘. ἢ φιλοσοφητέον 
οὖν ἢ χαίρειν εἰποῦσι τῷ ζῆν ἀπιτέον ἐντεῦθεν, ὡς τὰ ἄλλα γε πάντα<tr><td>φλυαρία τις ἔοικεν εἶναι πολλὴ καὶ λῆρος.<td class=Y>92</table>
<script>
var IL = ["Line", "Fragment"];
document.body.onload=f();
</script>
</body>
</html>
