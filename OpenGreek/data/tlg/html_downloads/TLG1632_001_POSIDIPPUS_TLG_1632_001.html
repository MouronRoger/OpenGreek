<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
<title>POSIDIPPUS :: Epigrammata :: TLG 1632 001</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="1632.htm">1632</a> 001&nbsp;:: <strong><a class=CaCo href="1632.htm">POSIDIPPUS</a></strong>&nbsp;:: <strong>Epigrammata</strong></p>
<p class="AuthorInfo"><a class=CaCo href="1632.htm">POSIDIPPUS</a> <a class="CanonEpi">Epigr.</a>, <span class="CanonSyn">fiq Posidippus Hist.</span><br />(<a class="CanonGeo">Pellaeus</a>: <a class="CanonDat">3 B.C.</a>)</p><p class="WorkInfo"><strong>Epigrammata</strong></p>
<ul class="CanonBrk">
<li><em>AG</em> 5.215: Cf. MELEAGER Epigr. (1492 001)</li>
<li><em>AG</em> 12.17: Cf. <em>ANONYMI EPIGRAMMATICI</em> (<em>AG</em>) (0138 001)</li>
</ul>
<p class="CitationStyle">Citation: Book&nbsp;&mdash; epigram&nbsp;&mdash; (line)</p>
<tr><td class=qS colspan=3> <tr><td><h3>5</h3>.<h2>134</h2> <h1>(p1)</h1><td><a class=T>ΠΟΣΕΙΔΙΠΠΟΥ</a><td class=K rowspan=2><tr><th rowspan=2>1<td>Κεκροπί, ῥαῖνε, λάγυνε, πολύδροσον ἰκμάδα Βάκχου, 
    ῥαῖνε, δροσιζέσθω συμβολικὴ πρόποσις. 
σιγάσθω Ζήνων ὁ σοφὸς κύκνος ἅ τε Κλεάνθους<tr><td class=QE>μοῦσα· μέλοι δ’ ἡμῖν ὁ γλυκύπικρος Ἔρως.<td class=G rowspan=3><tr><td><h3>5</h3>.<h2>183</h2> <h1>(p1)</h1><td><a class=T>ΠΟΣΕΙΔΙΠΠΟΥ</a><tr><th rowspan=2>1<td>Τέσσαρες οἱ πίνοντες, ἐρωμένη ἔρχεθ’ ἑκάστῳ·<tr><td>    ὀκτὼ γινομένοις ἓν Χίον οὐχ ἱκανόν. 
παιδάριον, βαδίσας πρὸς Ἀρίστιον εἰπὲ τὸ πρῶτον 
    ἡμιδεὲς πέμψαι· χοῦς γὰρ ἔνεισι δύο<td class=G rowspan=4><tr><th>5<td>ἀσφαλέως, οἶμαι δ’, ὅτι καὶ πλέον. ἀλλὰ τρόχαζε· 
    ὥρας γὰρ πέμπτης πάντες ἀθροιζόμεθα.<tr><td><h3>5</h3>.<h2>186</h2> <h1>(p1)</h1><td><a class=T>ΠΟΣΕΙΔΙΠΠΟΥ</a><tr><th rowspan=2>1<td>Μή με δόκει πιθανῶς ἀπατᾶν δακρύοισι, Φιλαινί. 
    οἶδα· φιλεῖς γὰρ ὅλως οὐδένα μεῖζον ἐμοῦ, 
τοῦτον ὅσον παρ’ ἐμοὶ κέκλισαι χρόνον· εἰ δ’ ἕτερός σε<tr><td class=QE>εἶχε, φιλεῖν ἂν ἔφης μεῖζον ἐκεῖνον ἐμοῦ.<td class=G rowspan=4><tr><td><h3>5</h3>.<h2>194</h2> <h1>(p1)</h1><td><a class=T>ΠΟΣΕΙΔΙΠΠΟΥ ἢ ΑΣΚΛΗΠΙΑΔΟΥ</a><tr><th>1<td>Αὐτοὶ τὴν ἁπαλὴν Εἰρήνιον εἶδον Ἔρωτες, 
    Κύπριδος ἐκ χρυσέων ἐρχόμενοι θαλάμων, 
ἐκ τριχὸς ἄχρι ποδῶν ἱερὸν θάλος, οἷά τε λύγδου 
    γλυπτήν, παρθενίων βριθομένην χαρίτων,<tr><th rowspan=2>5<td>καὶ πολλοὺς τότε χερσὶν ἐπ’ ἠιθέοισιν ὀιστοὺς<tr><td class=QE>τόξου πορφυρέης ἧκαν ἀφ’ ἁρπεδόνης.<td class=G rowspan=14><tr><td><h3>5</h3>.<h2>202</h2> <h1>(p1)</h1><td><a class=T>ΑΣΚΛΗΠΙΑΔΟΥ ἢ ΠΟΣΕΙΔΙΠΠΟΥ</a><tr><th>1<td>Πορφυρέην μάστιγα καὶ ἡνία σιγαλόεντα 
    Πλαγγὼν εὐίππων θῆκεν ἐπὶ προθύρων, 
νικήσασα κέλητι Φιλαινίδα τὴν πολύχαρμον 
    ἑσπερινῶν πώλων ἄρτι φρυασσομένων.<tr><th>5<td>Κύπρι φίλη, σὺ δὲ τῇδε πόροις νημερτέα νίκης 
    δόξαν, ἀείμνηστον τήνδε τιθεῖσα χάριν.<tr><td><h3>5</h3>.<h2>209</h2> <h1>(p1)</h1><td><a class=T>ΠΟΣΕΙΔΙΠΠΟΥ ἢ ΑΣΚΛΗΠΙΑΔΟΥ</a><tr><th>1<td>Σήν, Παφίη Κυθέρεια, παρ’ ἠιόν’ εἶδε Κλέανδρος 
    Νικοῦν ἐν χαροποῖς κύμασι νηχομένην· 
καιόμενος δ’ ὑπ’ Ἔρωτος ἐνὶ φρεσὶν ἄνθρακας ὡνὴρ 
    ξηροὺς ἐκ νοτερῆς παιδὸς ἐπεσπάσατο.<tr><th>5<td>χὠ μὲν ἐναυάγει γαίης ἔπι, τὴν δὲ θαλάσσης 
    ψαύουσαν πρηεῖς εἴχοσαν αἰγιαλοί. 
νῦν δ’ ἴσος ἀμφοτέροις φιλίης πόθος· οὐκ ἀτελεῖς γὰρ 
    εὐχαὶ τὰς κείνης εὔξατ’ ἐπ’ ἠιόνος.<tr><td><h3>5</h3>.<h2>211</h2> <h1>(p1)</h1><td><a class=T>ΠΟΣΕΙΔΙΠΠΟΥ</a><tr><th>1<td>Δάκρυα καὶ κῶμοι, τί μ’ ἐγείρετε, πρὶν πόδας ἄρω 
    ἐκ πυρός, εἰς ἑτέρην Κύπριδος ἀνθρακιήν; 
λήγω δ’ οὔποτ’ ἔρωτος, ἀεὶ δέ μοι ἐξ Ἀφροδίτης 
    ἄλγος ὁ μὴ κρίνων καινὸν ἄγει τι Πόθος.<tr><td><h3>5</h3>.<h2>213</h2> <h1>(p1)</h1><td><a class=T>ΠΟΣΕΙΔΙΠΠΟΥ</a><tr><th>1<td>Πυθιὰς εἰ μὲν ἔχει τιν’, ἀπέρχομαι· εἰ δὲ καθεύδει 
    ὧδε μόνη, μικρόν, πρὸς Διός, ἐκκάλεσαι. 
εἰπὲ δὲ σημεῖον, μεθύων ὅτι καὶ διὰ κλωπῶν 
    ἦλθεν Ἔρωτι θρασεῖ χρώμενος ἡγεμόνι.<tr><td><h3>7</h3>.<h2>170</h2> <h1>(p1)</h1><td><a class=T>ΠΟΣΕΙΔΙΠΠΟΥ 〈ἢ〉 ΚΑΛΛΙΜΑΧΟΥ</a><tr><th>1<td>Τὸν τριετῆ παίζοντα περὶ φρέαρ Ἀρχιάνακτα 
    εἴδωλον μορφᾶς κωφὸν ἐπεσπάσατο· 
ἐκ δ’ ὕδατος τὸν παῖδα διάβροχον ἅρπασε μάτηρ 
    σκεπτομένα, ζωᾶς εἴ τινα μοῖραν ἔχει.<tr><th rowspan=2>5<td>Νύμφας δ’ οὐκ ἐμίηνεν ὁ νήπιος, ἀλλ’ ἐπὶ γούνοις<tr><td class=QE>ματρὸς κοιμαθεὶς τὸν βαθὺν ὕπνον ἔχει.<td class=G rowspan=5><tr><td><h3>7</h3>.<h2>267</h2> <h1>(p1)</h1><td><a class=T>ΠΟΣΕΙΔΙΠΠΟΥ</a><tr><th>1<td>Ναυτίλοι, ἐγγὺς ἁλὸς τί με θάπτετε; πολλὸν ἄνευθε 
    χῶσαι ναυηγοῦ τλήμονα τύμβον ἔδει. 
φρίσσω κύματος ἦχον, ἐμὸν μόρον. ἀλλὰ καὶ οὕτως 
    χαίρετε, Νικήτην οἵτινες οἰκτίσατε.<tr><td><h3>9</h3>.<h2>359</h2> <h1>(p1)</h1><td><a class=T>ΠΟΣΕΙΔΙΠΠΟΥ, οἱ δὲ ΠΛΑΤΩΝΟΣ ΤΟΥ ΚΩΜΙΚΟΥ</a><tr><th rowspan=2>1<td>Ποίην τις βιότοιο τάμοι τρίβον; εἰν ἀγορῇ μὲν 
    νείκεα καὶ χαλεπαὶ πρήξιες, ἐν δὲ δόμοις 
φροντίδες· ἐν δ’ ἀγροῖς καμάτων ἅλις, ἐν δὲ θαλάσσῃ<tr><td class=QE>τάρβος· ἐπὶ ξείνης δ’, ἢν μὲν ἔχῃς τι, δέος·<td class=G rowspan=5><tr><th>5<td>ἢν δ’ ἀπορῇς, ἀνιηρόν. ἔχεις γάμον; οὐκ ἀμέριμνος 
    ἔσσεαι. οὐ γαμέεις; ζῇς ἔτ’ ἐρημότερος. 
τέκνα πόνοι, πήρωσις ἄπαις βίος. αἱ νεότητες 
    ἄφρονες, αἱ πολιαὶ δ’ ἔμπαλιν ἀδρανέες. 
ἦν ἄρα τοῖν δοιοῖν ἑνὸς αἵρεσις, ἢ τὸ γενέσθαι<tr><th>10<td class=QE>μηδέποτ’ ἢ τὸ θανεῖν αὐτίκα τικτόμενον.<tr><td><h3>12</h3>.<h2>45</h2> <h1>(p1)</h1><td><a class=T>ΠΟΣΕΙΔΙΠΠΟΥ</a><tr><th rowspan=2>1<td>Ναὶ ναὶ βάλλετ’, Ἔρωτες· ἐγὼ σκοπὸς εἷς ἅμα πολλοῖς 
    κεῖμαι. μὴ φείσησθ’, ἄφρονες· ἢν γὰρ ἐμὲ 
νικήσητ’, ὀνομαστοὶ ἐν ἀθανάτοισιν ἔσεσθε<tr><td class=QE>τοξόται ὡς μεγάλης δεσπόται ἰοδόκης.<td class=G rowspan=3><tr><td><h3>12</h3>.<h2>77</h2> <h1>(p1)</h1><td><a class=T>ΑΣΚΛΗΠΙΑΔΟΥ [ἢ ΠΟΣΕΙΔΙΠΠΟΥ]</a><tr><th rowspan=2>1<td>Εἰ καθύπερθε λάβοις χρύσεα πτερὰ καί σευ ἀπ’ ὤμων 
    τείνοιτ’ ἀργυρέων ἰοδόκος φαρέτρη 
καὶ σταίης παρ’ Ἔρωτα, φίλ’ Ἄγλαον, οὐ μὰ τὸν Ἑρμῆν,<tr><td class=QE>οὐδ’ αὐτὴ Κύπρις γνώσεται, ὃν τέτοκεν.<td class=G rowspan=3><tr><td><h3>12</h3>.<h2>98</h2> <h1>(p1)</h1><td><a class=T>ΠΟΣΕΙΔΙΠΠΟΥ</a><tr><th rowspan=2>1<td>Τὸν Μουσῶν τέττιγα Πόθος δήσας ἐπ’ ἀκάνθαις 
    κοιμίζειν ἐθέλει πῦρ ὑπὸ πλευρὰ βαλών· 
ἡ δὲ πρὶν ἐν βύβλοις πεπονημένη ἄθλια τρίζει<tr><td class=QE>ψυχὴ ἀνιηρῷ δαίμονι μεμφομένη.<td class=G rowspan=3><tr><td><h3>12</h3>.<h2>120</h2> <h1>(p1)</h1><td><a class=T>ΠΟΣΕΙΔΙΠΠΟΥ</a><tr><th rowspan=2>1<td>Εὐοπλῶ καὶ πρὸς σὲ μαχήσομαι, οὐδ’ ἀπεροῦμαι 
    θνητὸς ἐών· σὺ δ’, Ἔρως, μηκέτι μοι πρόσαγε. 
ἤν με λάβῃς μεθύοντ’, ἄπαγ’ ἔκδοτον· ἄχρι δὲ νήφω,<tr><td class=QE>τὸν παραταξάμενον πρὸς σὲ λογισμὸν ἔχω.<td class=G rowspan=3><tr><td><h3>12</h3>.<h2>131</h2> <h1>(p1)</h1><td><a class=T>ΠΟΣΕΙΔΙΠΠΟΥ</a><tr><th rowspan=2>1<td>Ἃ Κύπρον ἅ τε Κύθηρα καὶ ἃ Μίλητον ἐποιχνεῖς 
    καὶ καλὸν Συρίης ἱπποκρότου δάπεδον, 
ἔλθοις ἵλαος Καλλιστίῳ, ἣ τὸν ἐραστὴν<tr><td class=QE>οὐδέποτ’ οἰκείων ὦσεν ἀπὸ προθύρων.<td class=G rowspan=4><tr><td><h3>12</h3>.<h2>168</h2> <h1>(p1)</h1><td><a class=T>ΠΟΣΕΙΔΙΠΠΟΥ</a><tr><th>1<td>Ναννοῦς καὶ Λύδης ἐπίχει δύο καὶ φέρ’ ἑκάστου 
    Μιμνέρμου καὶ τοῦ σώφρονος Ἀντιμάχου· 
συγκέρασον τὸν πέμπτον ἐμοῦ, τὸν δ’ ἕκτον „Ἑκάστου,“ 
    Ἡλιόδωρ’, εἴπας, „ὅστις ἐρῶν ἔτυχεν.“<tr><th rowspan=2>5<td>ἕβδομον Ἡσιόδου, τὸν δ’ ὄγδοον εἶπον Ὁμήρου, 
    τὸν δ’ ἔνατον Μουσῶν, Μνημοσύνης δέκατον. 
μεστὸν ὑπὲρ χείλους πίομαι, Κύπρι· τἆλλα δ’ Ἔρωτες<tr><td class=QE>νήφοντ’, οἰνωθέντ’ οὐχὶ † λίην ἄχαριν.<td class=G rowspan=3><tr><td><h3>16</h3>.<h2>68</h2> <h1>(p1)</h1><td><a class=T>ΑΣΚΛΗΠΙΑΔΟΥ, οἱ δὲ ΠΟΣΕΙΔΙΠΠΟΥ</a><tr><th rowspan=2>1<td>Κύπριδος ἅδ’ εἰκών· φέρ’ ἰδώμεθα, μὴ Βερενίκας·<tr><td class=QE>διστάζω, ποτέρᾳ φῇ τις ὁμοιοτέραν.<td class=G rowspan=7><tr><td><h3>16</h3>.<h2>119</h2> <h1>(p1)</h1><td><a class=T>ΠΟΣΕΙΔΙΠΠΟΥ</a><tr><th>1<td>Λύσιππε, πλάστα Σικυώνιε, θαρσαλέη χείρ, 
    δάιε τεχνίτα, πῦρ τοι ὁ χαλκὸς ὁρῇ, 
ὃν κατ’ Ἀλεξάνδρου μορφᾶς χέες. οὐκέτι μεμπτοὶ 
    Πέρσαι· συγγνώμη βουσὶ λέοντα φυγεῖν.<tr><td><h3>16</h3>.<h2>275</h2> <h1>(p1)</h1><td><a class=T>ΠΟΣΕΙΔΙΠΠΟΥ</a><tr><th>1<td>Τίς, πόθεν ὁ πλάστης; —„Σικυώνιος.“ —Οὔνομα δὴ τίς; — 
    „Λύσιππος.“ —Σὺ δὲ τίς; —„Καιρὸς ὁ πανδαμάτωρ.“ — 
Τίπτε δ’ ἐπ’ ἄκρα βέβηκας; —„Ἀεὶ τροχάω.“ —Τί δὲ ταρσοὺς 
    ποσσὶν ἔχεις διφυεῖς; —„Ἵπταμ’ ὑπηνέμιος.“ —<tr><th>5<td>Χειρὶ δὲ δεξιτερῇ τί φέρεις ξυρόν; —„Ἀνδράσι δεῖγμα, 
    ὡς ἀκμῆς πάσης ὀξύτερος τελέθω.“ — 
Ἡ δὲ κόμη τί κατ’ ὄψιν; —„Ὑπαντιάσαντι λαβέσθαι, 
    νὴ Δία.“ —Τἀξόπιθεν πρὸς τί φαλακρὰ πέλει; — 
„Τὸν γὰρ ἅπαξ πτηνοῖσι παραθρέξαντά με ποσσὶν<tr><th rowspan=2>10<td>    οὔτις ἔθ’ ἱμείρων δράξεται ἐξόπιθεν.“ — 
Τοὔνεχ’ ὁ τεχνίτης σε διέπλασεν; —„Εἵνεκεν ὑμέων,<tr><td class=QE>ξεῖνε, καὶ ἐν προθύροις θῆκε διδασκαλίην.“<td class=G></table>
<script>
var IL = ["Line", "Epigram", "Book"];
document.body.onload=f();
</script>
</body>
</html>
