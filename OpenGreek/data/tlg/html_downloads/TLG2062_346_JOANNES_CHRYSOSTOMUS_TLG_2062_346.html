<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: Oratio secunda [Sp.] :: TLG 2062 346</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 346&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>Oratio secunda</strong> [Sp.]</p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>Oratio secunda</strong> [Sp.]</p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>63</h3>.<h2>923</h2> <h1>(9t)</h1><td><a class=T>ΕΥΧΗ ΔΕΥΤΕΡΑ ΙΩΑΝΝΟΥ ΤΟΥ ΧΡΥΣΟΣΤΟΜΟΥ.</a><td class=K rowspan=9><tr><th>10<td>    Κύριε ὁ Θεός μου, ὁ μέγας καὶ φοβερὸς καὶ ἔνδο‐ 
ξος, ὁ πάσης ὁρωμένης καὶ νοουμένης κτίσεως δη‐ 
μιουργὸς, ὁ φυλάσσων τὴν διαθήκην σου καὶ τὸ ἕλεός 
σου τοῖς ἀγαπῶσί σε καὶ φυλάσσουσι τὰ προστάγματά 
σου· καὶ νῦν καὶ πάντοτε εὐχαριστῶ σοι πασῶν ἕνεκα<tr><th>15<td>τῶν εἰς ἐμὲ γενομένων εὐεργεσιῶν σου φανερῶν καὶ 
ἀφανῶν. Καὶ μέχρι τοῦ νῦν αἰνῶ καὶ δοξάζω καὶ 
μεγαλύνω σε, ἀνθ’ ὧν ἐθαυμάστωσας ἐπ’ ἐμοὶ τὰ ἐλέη 
σου τὰ πλούσια καὶ τοὺς οἰκτιρμούς σου, ἀντιλαβόμε‐ 
νός μου ἐκ γαστρὸς μητρός μου, καὶ ἐπὶ πᾶσι προνοη‐<tr><th>20<td>σάμενος, συντηρήσας τε καὶ διακυβερνήσας ὁσίως τὰ 
κατ’ ἐμὲ διὰ μόνην χρηστότητα καὶ φιλανθρωπίαν 
σου. Οὐ γὰρ διὰ τὸ ἀνάξιόν μου καὶ ἐμπαθὲς ὑπερεῖ‐ 
δες τὴν ἐμὴν ταπείνωσιν, ἀλλὰ διὰ τὸ φιλάνθρω‐ 
πόν σου καὶ συμπαθὲς εὐεργετῶν καὶ προνοούμενος<tr><th>25<td>οὐ διέλειπες· <span class=Em>Καὶ ἕως γήρως καὶ πρεσβείου ὁ Θεός 
μου μὴ ἐγκαταλίπῃς με,</span> Ἰησοῦ Χριστὲ, τὸ καλὸν 
ὄνομα, ὁ γλυκασμός μου, καὶ ἡ ἐπιθυμία μου, καὶ ἡ 
ἐλπίς μου· ὁ ἐνανθρωπήσας δι’ ἡμᾶς, καὶ τὸν διὰ 
σταυροῦ θάνατον ὑπομείνας, καὶ πάντα ἐν σοφίᾳ οἰ‐<tr><th>30<td>κονομήσας καὶ διαθέμενος τῆς ἡμῶν ἕνεκα σωτηρίας. 
Ἐξομολογοῦμαί σοι, Κύριε ὁ Θεός μου, ἐν ὅλῃ καρ‐ 
δίᾳ μου, κλίνω γόνυ σώματος καὶ ψυχῆς, ἐξαγορεύων 
σοὶ τῷ Θεῷ μου πάσας τὰς ἁμαρτίας μου. Κλῖνον καὶ 
αὐτὸς τὸ οὗς σου εἰς τὴν ἐμὴν δέησιν, καὶ ἄφες τὴν<tr><th>35<td>ἀσέβειαν τῆς καρδίας μου. Ἥμαρτον, ἠνόμησα, 
ἐπλημμέλησα, παρώξυνα, παρεπίκρανα τὸν ἐμὸν 
ἀγαθὸν Δεσπότην καὶ τροφέα καὶ κηδεμόνα· οὐκ ἔστιν 
εἶδος κακίας ῥητὸν ἢ ἄῤῥητον, ὃ οὐκ ἐποίησα καὶ 
ἔργῳ καὶ λόγῳ, καὶ γνώσει καὶ ἀγνοίᾳ, καὶ ἐνθυμή‐<tr><th>40<td>μασι καὶ νοήμασι, καθ’ ὑπερβολὴν εἰς ὑπερβολὴν 
ἁμαρτήσας· καὶ πολλάκις μετανοεῖν ὑποσχόμενος, 
τοσαυτάκις τοῖς αὐτοῖς περιέπεσα. Εὐκοπώτερον στα‐ 
γόνες ὑετοῦ ἀριθμηθήσονται, ἢ τῶν ἐμῶν ἁμαρτημά‐ 
των ἡ πληθύς· ὑπερῆραν γὰρ τὴν κεφαλήν μου, καὶ<tr><th>45<td>ὡσεὶ φορτίον βαρὺ ἐβαρύνθησαν. Ἀπὸ γὰρ νεότητός 
μου καὶ μέχρι τοῦ νῦν ταῖς ἀτόποις ἐπιθυμίαις θύραν 
ἀνοίξας, ἀχαλινώτοις καὶ ἀτάκτοις ἐχρησάμην ὁρμαῖς, 
μολύνας τὸν χιτῶνα τὸν ἄνωθεν ὑφαντὸν τοῦ ἁγίου μου 
βαπτίσματος, τὸν ναόν μου τοῦ σώματος κηλιδώσας,<tr><td><h3>63</h3>.<h2>923</h2> <h1>(50)</h1><td>τὴν ταλαίπωρόν μου ψυχὴν τοῖς πάθεσι τῆς ἀτιμίας<td class=K rowspan=9>Column end<tr><td><h3>63</h3>.<h2>924</h2> <h1>(5)</h1><td>καταμιάνας, καὶ πᾶσαν ἄλλην παρανομίαν καὶ ἀδι‐ 
κίαν διαπραξάμενος· ὧν ἐὰν κατὰ μέρος ἐπιμνησθῆ‐ 
ναι θελήσω, ἐπιλείψει με διηγούμενον ὁ χρόνος. Ἐπεὶ 
δὲ πάντα οἶδας αὐτὸς (οὐδὲ γάρ ἐστι κτίσις ἀφανὴς 
ἐνώπιόν σου, πάντα δὲ γυμνὰ καὶ τετραχηλισμένα<tr><th>10<td>τοῖς ὀφθαλμοῖς σου), τί δεῖ πρὸς εἰδότα λέγειν τὰ μὴ 
ἀγνοούμενα παρὰ σοῦ; Ἐμοῦ δὲ συντρίβεται ἡ καρ‐ 
δία καὶ τὰ ὀστᾶ τῆς ψυχῆς, καὶ ὅλος εἰς ἀπορίας 
καταδύομαι βάθος, ἐνθυμούμενος ὅτι τηλικαῦτα καὶ 
τοσαῦτα ἡμαρτηκὼς, οὐδὲ μικρόν τι μεταμελείας<tr><th>15<td>ἔργον ἐνεδειξάμην· καὶ ὁ καιρὸς τῆς τομῆς ἐγγὺς, 
καὶ ἡ προθεσμία τοῦ θανάτου παρέστηκεν, ὁ δὲ τῆς 
μετανοίας καιρὸς οὐδαμοῦ. Διὰ τοῦτο τετάρακται ἡ 
ψυχή μου, καὶ κατώδυνός ἐστι καὶ κατηφείας πλή‐ 
ρης· ἀνέτοιμος γὰρ καὶ ἀπαράσκευος ὢν, διαλογιζό‐<tr><th>20<td>μενός τε καὶ ἀνακρίνων τὰ κατ’ ἐμαυτὸν, οὐδὲν ἱκα‐ 
νὸν πρὸς ἀπολογίαν εὑρίσκω, οὐδέ τινα τρόπον καὶ 
μηχανὴν, δι’ ὧν τοῦ αἰωνίου πυρὸς ῥυσθήσομαι. Εἰ 
γὰρ ὁ δίκαιος μόλις σώζεται, ὁ ἁμαρτωλὸς ἐγὼ ποῦ 
φανοῦμαι; Καὶ εἰ διὰ πολλῶν θλίψεων ἡ βασιλεία τῶν<tr><th>25<td>οὐρανῶν τοῖς ἀξίοις κατακληροῦται, καὶ στενὴ καὶ 
τεθλιμμένη ἡ ὁδὸς τῆς ζωῆς, πῶς ἐγὼ καθηδυπαθῶν 
καὶ ἀκολασταίνων διαπαντὸς τῆς σωτηρίας ἀξιωθή‐ 
σομαι; Καὶ εἰ πᾶσα δικαιοσύνη ἀνθρώπου, ὡς ῥάκος 
ἀποκαθημένης, ὁ τοσοῦτος βόρβορος καὶ ἀδικία<tr><th>30<td>τί λογισθήσεται; Εἰ καὶ ὑπὲρ ἀργοῦ λόγου ἀπολογή‐ 
σασθαι πρόκειται, ὑπὲρ τοσούτων ἐγὼ ἁμαρτημάτων 
τίνα εὐπρόσωπον ἕξω τὴν ἀπολογίαν; Οἵμοι ψυχή! 
ὅτι οὕτω τὰ καθ’ ἡμᾶς προεχώρησε. Βραχὺς ὁ βίος 
καὶ εὐπερίστατος, ὀξέως παροδεύων καὶ πρὸς τὸν<tr><th>35<td>θάνατον παραπέμπων· αἰωνία τῶν ἀμαρτωλῶν ἡ 
τιμωρία, ὥσπερ καὶ ἡ τῶν δικαίων βασιλεία, καὶ 
ζωὴ ἀμφοτέρων μὴ κοπτομένη θανάτῳ. Τί οὖν ποιή‐ 
σω; τί διαπράξωμαι; εἰς ποῖον χάος ἐμαυτὸν ἀκον‐ 
τίσω; Φοβερὸς γὰρ καὶ ὁ θάνατος, καὶ μάλιστα τῶν<tr><th>40<td>ἁμαρτωλῶν, ἐπεὶ καὶ πονηρός· <span class=Em>Θάνατος</span> γὰρ <span class=Em>ἁμαρ‐ 
τωλῶν πονηρός·</span> φοβερὰ δὲ καὶ τὰ μετὰ θάνατον δεί‐ 
ματα, φοβερώτερον δὲ πολλῷ μᾶλλον τὸ ἐμπεσεῖν εἰς 
χεῖρας Θεοῦ ζῶντος, ἐξ ὧν οὐκ ἔστιν ὁ ἐξελέσθαι δυ‐ 
νάμενος. Ὅταν οὖν ἔλθῃ ἐνδοξασθῆναι ἐν τοῖς ἁγίοις<tr><th>45<td>αὐτοῦ, καὶ ἀποδοῦναι ἐκάστῳ κατὰ τὰ ἔργα αὐτοῦ·<td class=Y rowspan=15>923<tr><td><h3>63</h3>.<h2>925</h2><td>ὅταν θρόνοι τεθῶσι, καὶ ὁ ἀδέκαστος Κριτὴς φοβερὸς 
καμεῖται, καὶ ὁ ποταμὸς τοῦ πυρὸς ἕλκων ἔμπρο‐ 
σθεν, καὶ ἡ λαμπρότης καὶ ἡ χαρὰ τῶν δικαίων ἡτοι‐ 
μασμένη, καὶ πᾶσαι αἱ τῶν ἀγγέλων μυριάδες, καὶ<tr><th>5<td>πάντες οἱ ἀπ’ αἰῶνος ἄνθρωποι, καὶ πᾶσα ὁμοῦ ἡ 
κτίσις, ἥ τε ὁρωμένη καὶ ἡ νοουμένη ὑπότρομος πα‐ 
ρίσταται· τί ἐγὼ τότε διαπράξωμαι αἰσχύνης πεπλη‐ 
ρωμένος, ὑπὸ τοῦ συνειδότος κατεγνωσμένος, παῤῥη‐ 
σίας πάσης καὶ ἀπολογίας ἐστερημένος; Στεναγμοὶ<tr><th>10<td>πάντοθεν. Οἴμοι τῶν κακῶν! τί πρῶτον θρηνήσω; 
τί δεύτερον στενάξω; τί ἀπολοφύρωμαι; τὴν στέρησιν 
τῶν ἀγαθῶν, ἢ τὴν ὀδύνην τῶν ἀλγεινῶν; τὸ ἀπέ‐ 
ραντον τῆς τιμωρίας, ἢ τὸν ἀπὸ Θεοῦ χωρισμόν; 
κλαῦσον, ἀθλία ψυχὴ, ἐνθυμουμένη ταῦτα, καὶ ὁποῖα<tr><th>15<td>μετὰ τὴν ἔξοδον ἀπαντήσεταί σοι, ὡς λίαν ἐπαχθῆ 
καὶ ἐπώδυνα, καὶ βόησον· Ὁ Θεὸς τῶν δυνάμεων, ὁ 
Θεὸς ὁ αἰώνιος, ὁ Θεὸς τοῦ ἐλέους καὶ τῶν οἰκτιρμῶν, 
μὴ ἐγκαταλίπῃς με, μὴ ὑπερίδῃς με, μὴ ἀποστήσῃς 
ἀπ’ ἐμοῦ τὸ ἔλεός σου· <span class=Em>Πρόσχες εἰς τὴν βοήθειάν</span><tr><th>20<td><span class=Em>μου, Κύριε τῆς σωτηρίας μου.</span> Καὶ γὰρ οὕτως ἔχων 
καὶ οὕτω διανοούμενος οὐκ ἀπαγορεύω τῆς ἀγαθῆς 
ἐλπίδος, οὐδὲ ἀπογινώσκω τῆς σωτηρίας μου. Οἶδα 
γὰρ τοῦ ἐμοῦ Δεσπότου τὸ εὐσυμπάθητον, οἶδα τοῦ 
φιλανθρώπου τὸ ἀμνησίκακον, καὶ ὅτι θελητὴς ἐλέους<tr><th>25<td>ἐστὶ, μὴ θέλων τὸν θάνατον τοῦ ἁμαρτωλοῦ, ὡς τὸ 
ἐπιστρέψαι καὶ ζῇν αὐτὸν, θέλων δὲ πάντας σωθῆναι, 
καὶ εἰς ἐπίγνωσιν ἀληθείας ἐλθεῖν, καὶ μάλιστα τοὺς 
ἀπὸ ἁμαρτίας ἐπιστρέφοντας. <span class=Em>Οὐ</span> γὰρ <span class=Em>ἦλθες καλέ‐ 
σαι δικαίους, ἀλλὰ ἁμαρτωλοὺς εἰς μετάνοιαν. Οὐ</span><tr><th>30<td><span class=Em>γὰρ χρείαν ἔχουσιν οἱ ὑγιαίνοντες ἱατροῦ, ἀλλ’ 
οἱ κακῶς ἔχοντες. Νῦν ἠρξάμην λαλῆσαι πρὸς 
τὸν Κύριόν μου· ἐγὼ δέ εἰμι γῆ καὶ σποδὸς, σκώ‐ 
ληξ καὶ οὐκ ἄνθρωπος, ὄνειδος ἀνθρώπων καὶ 
ἐξουθένημα λαοῦ. Δός μοι λόγον ἐν ἀνοίξει τοῦ</span><tr><th>35<td><span class=Em>στόματός μου,</span> ὁ διδοὺς εὐχὴν τῷ εὐχομένῳ, ὅτι παρὰ 
σοῦ <span class=Em>Πᾶσα δόσις ἀγαθὴ, καὶ πᾶν δώρημα τέλειον 
ἄνωθέν ἐστι καταβαῖνον ἐκ σοῦ τοῦ Πατρὸς τῶν 
φώτων·</span> ἵνα καὶ δεηθῶ ἀξίως καὶ ἱκετεύσω συμφε‐ 
ρόντως. Μὴ ἀποστραφῶ τεταπεινωμένος, κατῃσχυμ‐<tr><th>40<td>μένος, ἀλλὰ τυχὼν ὧν ἤλπισα· καὶ οὕτως ἀπελεύσο‐ 
μαι χαίρων ἐν πληροφορίᾳ καρδίας μου. <span class=Em>Ἐλέησόν 
με, ὁ Θεὸς, κατὰ τὸ μέγα ἔλεός σου, ὅτι ἐπὶ σοὶ 
πέποιθεν ἡ ψυχή μου· ἐλέησόν με, Κύριε, ὅτι 
ἀσθενής εἰμι,</span> ὁ ἰατρὸς τῶν ψυχῶν καὶ τῶν σωμάτων.<tr><th>45<td>Ὡς ἐπὶ τοῦ φοβεροῦ σου παριστάμενος βήματος, 
ὡς τῶν ἀχράντων σου ποδῶν ἐφαπτόμενος, οὕτω 
παρακαλῶ καὶ δέομαι καὶ ἀντιβολῶ μετὰ συντετριμ‐ 
μένης καρδίας καὶ τεταπεινωμένης· <span class=Em>Ἱλάσθητί 
μοι τῷ ἁμαρτωλῷ,</span> συγχώρησόν μοι τῷ ἀχρείῳ<tr><td><h3>63</h3>.<h2>925</h2> <h1>(50)</h1><td>καὶ ταπεινῷ, ἔπιδε ἐξ ἁγίου κατοικητηρίου σου 
ἐπὶ τὴν ἐμὴν ἀθλιότητα, ἐπίβλεψον ἐξ ἁγίων σου 
ὑψωμάτων ἐπὶ τὴν προσευχὴν τοῦ ταπεινοῦ δούλου 
σου, καὶ μὴ ὑπερίδῃς τὴν δέησίν μου· ἄνες μοι, 
ἵνα ἀναψύξω, πρὸ τοῦ με ἀπελθεῖν, ὅθεν οὐκ ἔτι<tr><th>55<td>λοιπὸν ἐπιστρέψω. Ὡς ἄνθρωπος ἥμαρτον, ὡς Θεὸς 
συγχώρησον· σὺ γὰρ οἶδας, Δέσποτα, τὸ εὐόλισθον 
τῆς ἀνθρωπίνης φύσεως, καὶ ὅτι ἔγκειται ἡ διάνοια 
τοῦ ἀνθρώπου ἐπιμελῶς ἐπὶ τὰ πονηρὰ ἐκ νεότητος. 
Μνήσθητι ὅτι χοῦς ἐσμεν· μνήσθητι ὅτι σὺ μόνος<tr><th>60<td>καθαρὸς καὶ ἄχραντος καὶ ἀμίαντος, πάντες δὲ ἡμεῖς 
ἐν ἐπιτιμίοις· μνήσθητι τῶν ἀπ’ αἰῶνος οἰκτιρμῶν 
σου καὶ τοῦ ἐλέους σου, καὶ μὴ συγκαταδικάσῃς με 
ταῖς ἀνομίαις μου, μηδὲ κατὰ τὰς ἁμαρτίας μου 
ἀνταποδῷς μοι. Οἶδας τὸ πλῆθος τῶν ἀνομιῶν μου,<tr><th rowspan=2>65<td>ὅτι πολὺ καὶ ἀριθμῷ μὴ ὑποκείμενον· ἀλλ’ οἶδα καὶ 
τὸ πέλαγος τῆς φιλανθρωπίας σου, ὅτι ἀνείκαστον καὶ<tr><td>ἀνίκητον. Σὺ γὰρ εἶ ὁ αἴρων τὴν ἁμαρτίαν τοῦ κό‐<td class=K rowspan=15>Column end<tr><td><h3>63</h3>.<h2>926</h2><td>σμου, ὁ ἀπὸ τοῦ οὐρανοῦ καταβὰς ἐπὶ τῆς γῆς, τοῦ 
ζητῆσαι τὸ πλανηθὲν πρόβατον καὶ ἀπολωλός· ὁ ποι‐ 
μὴν ὁ καλὸς, ὁ τιθεὶς τὴν ψυχὴν ὑπὲρ τῶν προβά‐ 
των, καὶ ἐλθὼν εἰς τὸν κόσμον ἁμαρτωλοὺς σῶσαι,<tr><th>5<td>ὧν πρῶτός εἰμι ἐγώ. Ἐλέησον, ἐλέησον τὸ ποίημα 
τῶν χειρῶν σου· μὴ βδελύξῃ με τὸν ἀνάξιον, ἀλλ’ 
οἰκτείρησον τὸ ποίημά σου, ὁ δι’ ἐμὲ σταυρὸν ὑπομεί‐ 
νας, καὶ τὰ τῶν μωλώπων καταδεξάμενος στίγματα, 
ἀλλ’ ἰασάμενος, ἐξάλειψον πάντα φαρμάκῳ συμπα‐<tr><th>10<td>θείας, καὶ σπόγγῳ φιλανθρωπίας σου· <span class=Em>Πάντα γὰρ 
δύνασαι, ἀδυνατεῖ δέ σοι οὐδέν.</span> Κατάνυξόν μου 
τὴν πεπωρωμένην καρδίαν, ἐλάφρυνον τὸ βάρος τοῦ 
συνειδότος, δέξαι μου τὰ δάκρυα καὶ τὸν στεναγμὸν, 
ὡς τῆς πόρνης, ὡς τοῦ κορυφαίου τῶν ἀποστόλων<tr><th>15<td>Πέτρου· δέξαι μου τὴν μικρὰν ταύτην ἐξομολόγησιν 
καὶ μετάνοιαν, ὁ προσδεξάμενος τοῦ λῃστοῦ τὴν εὐ‐ 
γνωμοσύνην ἐν τῷ σταυρῷ· δέξαι μου τὸν ἀπὸ τῶν 
χειλέων καρπὸν, ὡς θυσίαν ζῶσαν, εὐάρεστον, εἰς 
ὀσμὴν εὐωδίας. Παρακαλῶ, παρακλήθητι· δυσωπῶ,<tr><th>20<td>δυσωπήθητι. Ἥμαρτε καὶ Μανασσῆς ἐκεῖνος ὁ βασι‐ 
λεὺς, ἀλλ’ οὐκ ἀπώλετο μετανοήσας· ἥμαρτε καὶ 
Δαυῒδ πρὸ ἐκείνου, ἀλλὰ τὴν ἁμαρτίαν ἀποκλαυσά‐ 
μενος ἠλεήθη. Πολλὰ ἔχω τοιαῦτα παραδείγματα 
παρηγοροῦντα καὶ παραμυθούμενά μου τὴν ἀθυμίαν,<tr><th>25<td>ἀποδιώκοντα τὴν ἀπόγνωσιν ἀπ’ ἐμοῦ, καὶ τρέφοντά 
μου τὴν ἐλπίδα τῆς σωτηρίας. Παρακάλεσόν μου καὶ 
σὺ τὴν καρδίαν, ὁ Πατὴρ τῶν οἰκτιρμῶν καὶ Θεὸς 
πάσης παρακλήσεως· ψυχαγώγησον καὶ ἀγάθυνον, 
ἡ πηγὴ τοῦ ἐλέους καὶ τῶν ἀγαθῶν. Πολλὰ ἐποίησας<tr><th>30<td>ἀπὸ τοῦ αἰῶνος μεγάλα καὶ θαυμαστὰ, ἔνδοξά τε καὶ 
ἐξαίσια, ὧν οὐκ ἔστιν ἀριθμός· ἀλλ’ εἰ ἐμὲ τὸν ἄσω‐ 
τον σώσεις, εἰ ἐμὲ τὸν ἀνάξιον παραστήσεις, πλείω 
καὶ μείζω θαυμαστωθήσῃ· ὅτι τοσαύτη σου τῆς ἐλεη‐ 
μοσύνης καὶ τῆς φιλανθρωπίας ἡ δύναμις, ὥστε καὶ<tr><th>35<td>ἀπὸ βορβόρου μαργαρίτην ποιεῖν, καὶ ἀπὸ τοῦ εἶναι 
υἱὸν γεέννης, υἱὸν βασιλείας ἀποτελεῖν. Καὶ ἔτι κε‐ 
κράξομαι πρὸς τὸν Κύριόν μου, καὶ πρὸς τὸν Θεόν 
μου δεηθήσομαι· κυβέρνησον τὸ ὑπόλοιπόν μου τῆς 
ζωῆς κατὰ τὸ θέλημά σου· στήριξόν με εἰς τὸν φόβον<tr><th>40<td>σου· στερέωσόν με ἐν τῇ ἀγάπῃ σου, καὶ ἐν τῷ πλήθει 
τῆς χρηστότητός σου· χρηστόν μοι τέλος καὶ 
ἄξιον τῆς φιλανθρωπίας σου δώρησαι, καὶ τὰ ὀστᾶ 
καὶ τὰς ἁρμονίας μου καὶ πᾶσαν τὴν σύνθεσιν τῆς 
ὑποστάσεώς μου ἐν ἐλέει καὶ φιλανθρωπίᾳ σου ἔπιδε,<tr><th>45<td>καὶ εἰς ἀνέσεως καὶ εἰς ἀναπαύσεως τόπον τὴν ἀθλίαν 
μου ψυχὴν ὀδηγήσας, ἀποκατάστησον, ὅτι πολλαὶ 
μοναὶ παρὰ σοὶ ἑκάστῳ κατ’ ἀξίαν διανεμόμεναι. Ἔτι 
δέομαι καὶ παρακαλῶ, δὸς δὴ, Κύριε, καὶ χάριν συν‐ 
έσεως τῇ ἐμῇ ἀναξιότητι τοῦ διανοεῖσθαι τὰ σοὶ εὐ‐<tr><td><h3>63</h3>.<h2>926</h2> <h1>(50)</h1><td>άρεστα, κἀμοὶ συμφέροντα, καὶ μὴ μόνον διανοεῖσθαι, 
ἀλλὰ καὶ διαπράττεσθαι, τὸ μὴ συναρπάζεσθαι καὶ 
συναπάγεσθαι τοῖς ματαίοις, τὸ μὴ διαπράττεσθαι τὰ 
μὴ δέοντα, τὸ ἀκενοδόξως ταπεινοῦσθαι τοῖς ταπει‐ 
νοῖς, καὶ τοῖς πάσχουσι συμπαθεῖν, καὶ τοῖς ἁμαρ‐<tr><th>55<td>τάνουσι συγχωρεῖν. Οἶδα γὰρ ὡς, εἰ μὴ ἀφήσω, οὐκ 
ἀφεθήσομαι. Διὰ τοῦτο, παρακαλῶ, συγχώρησον 
πάντα πᾶσι τοῖς ἁμαρτάνουσιν εἰς ἐμέ· οὐ γάρ εἰσιν 
οὗτοι αἴτιοι, ἀλλ’ ἐγὼ ὁ ἄθλιος, ὁ μὴ ποιῶν τὸ θέλημά 
σου, καὶ μὴ φυλάττων τὰ προστάγματά σου. Τοὺς δὲ<tr><th>60<td>ἀγαπῶντας ἡμᾶς ἀντάμειψαι ταῖς πλουσίαις σου δω‐ 
ρεαῖς· τὸν δὲ πνευματικόν μου πατέρα, καὶ τοὺς ἀδελ‐ 
φοὺς, οὓς σὺ δέδωκας, εὔσπλαγχνε, κρίμασιν οἷς ἐπί‐ 
στασαι σὺν ἐμοὶ φιλανθρώπως οἰκτειρήσας, ἐλέησον. 
Ταῦτά μου τῆς προσευχῆς τὰ ῥήματα ἔστωσαν ὑπερ‐<tr><th rowspan=2>65<td>εντυγχάνοντά μου καὶ ζῶντος καὶ θανόντος· αὕτη ἡ<tr><td>ἐξομολόγησις καὶ τὰ δάκρυα ὡς θυμίαμα ἐνώπιόν σου<td class=Y rowspan=4>925<tr><td><h3>63</h3>.<h2>927</h2><td>κατευθονθήτωσαν· ἐγὼ δὲ καθ’ ἑκάστην ἀναμένω τοῦ 
θανάτου τὸ ἀπαραίτητον. Καὶ τὸ μὲν σῶμά μου τὸ ἄθλιον 
ταφῇ παραδοθὲν διαφθαρήσεται, καὶ εἰς τὰ ἐξ ὧν συν‐ 
ετέθη ἀναλυθήσεται, ὅπερ ἀναστήσεις ὁ ζωοδότης ἄφθαρ‐<tr><th>5<td>τον ἐν τῷ τῆς παλιγγενεσίας καιρῷ· τὸ δὲ πνεῦμά μου 
εἰς χεῖράς σου παρατίθημι. Ἀνάπαυσον, ἅγιε Δέσποτα, 
ἐν φωτὶ ζώντων, καὶ ἐν τῇ κατοικίᾳ τῶν εὐφραινομένων, 
καὶ τοὺς ἐμοὺς γεννήτορας, προγόνους, καὶ ἀδελφοὺς, 
σοὺς δὲ οἰκέτας εὐγνώμονας· ὅτι, εἰ καὶ ἡμάρτομεν,<tr><th rowspan=2>10<td>ἀλλ’ οὐκ ἀπέστημεν ἀπὸ σοῦ, οὐδὲ διεπετάσαμεν χεῖρας 
ἡμῶν πρὸς Θεὸν ἀλλότριον, ἀλλὰ σὲ ἔγνωμεν, καὶ σὲ<tr><td>ἠγαπήκαμεν, καὶ σοὶ πεπιστεύκαμεν, καὶ σὲ προσκυνοῦ‐<td class=K rowspan=4>Column end<tr><td><h3>63</h3>.<h2>928</h2><td>μεν τὸν ἕνα ἐν Τριάδι Θεὸν, ἐν σοί τε προσευχόμεθα, καὶ 
ἐν σοὶ τὰς τῆς σωτηρίας ἀναρτῶμεν ἐλπίδας. Ἐλέησον 
ἡμᾶς κατὰ τὸ μέγα σου ἔλεος, καὶ σῶσον εἰς τὴν ἐπου‐ 
ράνιον καὶ αἰώνιόν σου βασιλείαν. Ναὶ δὴ, Κύριέ μου,<tr><th>5<td>Κύριε, οὕτω γενέσθω ταῦτα ἐν ἡμῖν τοῖς ἐλπίζουσιν ἐπὶ 
σὲ διὰ τὴν πολλήν σου καὶ ἀνυπέρβλητον ἀγαθότητα, καὶ 
διὰ τὴν ἄφατόν σου εὐσπλαγχνίαν καὶ φιλανθρωπίαν, 
πρεσβείαις τῆς πανενδόξου, πανυμνήτου, ὑπερευλογη‐ 
μένης, καὶ κεχαριτωμένης δεσποίνης ἡμῶν, ὑπεραγίας<tr><th rowspan=2>10<td>θεοτόκου καὶ ἀειπαρθένου Μαρίας, τῶν ἐπουρανίων καὶ 
νοερῶν δυνάμεων, καὶ πάντων τῶν ἀπ’ αἰῶνός σοι εὐ‐<tr><td>αρεστησάντων. Ἀμήν.<td class=Y>927</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
