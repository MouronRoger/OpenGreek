<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>ISAEUS :: De Menecle :: TLG 0017 002</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0017.htm">0017</a> 002&nbsp;:: <strong><a class=CaCo href="0017.htm">ISAEUS</a></strong>&nbsp;:: <strong>De Menecle</strong></p>
<p class="AuthorInfo"><a class=CaCo href="0017.htm">ISAEUS</a> <a class="CanonEpi">Orat.</a><br />(<a class="CanonGeo">Atheniensis
fort. Chalcidicus</a>: <a class="CanonDat">5–4 B.C.</a>)</p><p class="WorkInfo"><strong>De Menecle</strong></p><p class="EditionInfo"><a class=CaE>Source: Roussel, P. (ed.), <em>Isée. Discours</em>, 2nd edn. Paris: Les Belles Lettres, 1960: 36–48.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Or2</h6>. <h2>1</h2><td>    Ἡγούμην μέν, ὦ ἄνδρες, εἴ τις καὶ ἄλλος ἐποιήθη 
ὑπό τινος κατὰ τοὺς νόμους, καὶ ἐγὼ ποιηθῆναι, καὶ οὐκ 
ἄν ποτε εἰπεῖν οὐδένα τολμῆσαι ὡς ἐποιήσατό με Μενεκλῆς 
παρανοῶν ἢ γυναικὶ πιθόμενος· ἐπειδὴ δὲ ὁ θεῖος οὐκ<td class=K rowspan=2><tr><th>5<td>ὀρθῶς βουλευόμενος, ὡς ἐγώ φημι, πειρᾶται ἐξ ἅπαντος 
τρόπου τὸν ἀδελφὸν τὸν αὑτοῦ ἄπαιδα τεθνεῶτα κατα‐ 
στῆσαι, οὔτε τοὺς θεοὺς τοὺς πατρῴους οὔθ’ ὑμῶν 
αἰσχυνόμενος οὐδένα, ἐμοὶ ἀνάγκη ἐστὶ πολλὴ βοηθεῖν τῷ 
τε πατρὶ τῷ ποιησαμένῳ με καὶ ἐμαυτῷ.<tr><td><h6>Or2</h6>. <h2>2</h2><td><a class=ML><div class=V0></div></a>Διδάξω 
οὖν ὑμᾶς ἐξ ἀρχῆς ὡς προσηκόντως τε καὶ κατὰ τοὺς 
νόμους ἐγένετο ἡ ποίησις καὶ οὐκ ἔστιν ἐπίδικος ὁ κλῆρος 
ὁ Μενεκλέους, ὄντος ἐμοῦ ὑοῦ ἐκείνου, ἀλλ’ ὁ μάρτυς διε‐<td class=Y rowspan=8>36<tr><th>5<td>μαρτύρησε τἀληθῆ. Δέομαι δ’ ὑμῶν ἁπάντων καὶ ἀντιβολῶ 
καὶ ἱκετεύω μετ’ εὐνοίας ἀποδέχεσθαί μου τοὺς λόγους.<tr><td><h6>Or2</h6>. <h2>3</h2><td>    Ἐπώνυμος γὰρ ὁ Ἀχαρνεύς, ὁ πατὴρ ὁ ἡμέτερος, 
ὦ ἄνδρες, φίλος ἦν καὶ ἐπιτήδειος Μενεκλεῖ καὶ ἐχρῆτο 
οἰκείως· ἦμεν δὲ αὐτῷ παῖδες τέτταρες ἡμεῖς, δύο μὲν 
ὑεῖς, δύο δὲ θυγατέρες. Τελευτήσαντος δὲ τοῦ πατρός,<tr><th>5<td>ἐκδίδομεν ἡμεῖς τὴν πρεσβυτέραν ἀδελφήν, ἐπειδὴ εἶχεν 
ὥραν, Λευκολόφῳ, προῖκα ἐπιδόντες εἴκοσι μνᾶς.<tr><td><h6>Or2</h6>. <h2>4</h2><td><a class=ML><div class=V5></div></a>Καὶ 
ἀπ’ ἐκείνου τοῦ χρόνου τετάρτῳ ἔτει ἢ πέμπτῳ ὕστερον 
ἥ τε ἀδελφὴ ἡμῖν ἡ νεωτέρα σχεδὸν ἡλικίαν εἶχεν ἀνδρὶ 
συνοικεῖν, καὶ τῷ Μενεκλεῖ ἡ γυνὴ τελευτᾷ ἣν εἶχε<tr><th>5<td>πρότερον. Ἐπειδὴ οὖν ἐκείνῃ τὰ νομιζόμενα ἐποίησεν ὁ 
Μενεκλῆς, ᾔτει τὴν ἀδελφὴν ἡμᾶς, ὑπομιμνῄσκων τήν τε 
φιλίαν τὴν τοῦ πατρὸς καὶ ἑαυτοῦ, καὶ ὡς πρὸς ἡμᾶς 
αὐτοὺς ἦν διακείμενος·<tr><td><h6>Or2</h6>. <h2>5</h2><td><a class=ML><div class=JW></div></a>καὶ ἡμεῖς εἰδότες ὅτι καὶ ὁ 
πατὴρ οὐδενὶ ἂν ἔδωκεν ἥδιον ἢ ἐκείνῳ, δίδομεν αὐτῷ, 
οὐκ ἄπροικον, ὡς οὗτος λέγει ἑκάστοτε, ἀλλὰ τὴν ἴσην 
προῖκα ἐπιδόντες ἥνπερ καὶ τῇ πρεσβυτέρᾳ ἀδελφῇ ἐπ‐<tr><th>5<td>έδομεν· καὶ ἐκ τοῦ τρόπου τούτου, πρότερον ὄντες αὐτοῦ 
φίλοι, κατέστημεν οἰκεῖοι. Καὶ ὡς ἔλαβεν εἴκοσι μνᾶς ὁ 
Μενεκλῆς ἐπὶ τῇ ἀδελφῇ προῖκα, τὴν μαρτυρίαν ταύτην 
πρῶτον βούλομαι παρασχέσθαι. 
<div class=JS></div><a class="T Xp">Μαρτυρία</a><tr><td><h6>Or2</h6>. <h2>6</h2><td>    Ἐκδόντες τοίνυν τὰς ἀδελφάς, ὦ ἄνδρες, καὶ ὄντες 
αὐτοὶ ἐν ἡλικίᾳ, ἐπὶ τὸ στρατεύεσθαι ἐτραπόμεθα καὶ 
ἀπεδημήσαμεν μετὰ Ἰφικράτους εἰς Θρᾴκην· ἐκεῖ δὲ 
δόξαντές του εἶναι ἄξιοι περιποιησάμενοί τι κατεπλεύσα‐<td class=Y rowspan=8>37<tr><th>5<td>μεν δεῦρο καὶ καταλαμβάνομεν τῇ πρεσβυτέρᾳ ἀδελφῇ 
ὄντα δύο παιδία, τὴν δὲ νεωτέραν, ἣν εἶχε Μενεκλῆς, 
ἄπαιδα.<tr><td><h6>Or2</h6>. <h2>7</h2><td><a class=ML><div class=J2></div></a>Καὶ ἐκεῖνος δευτέρῳ μηνὶ ἢ τρίτῳ, πολλὰ 
ἐπαινέσας τὴν ἀδελφήν, λόγους ἐποιεῖτο πρὸς ἡμᾶς καὶ 
ἔφη τήν τε ἡλικίαν ὑφορᾶσθαι τὴν ἑαυτοῦ καὶ τὴν ἀπαι‐ 
δίαν· οὔκουν ἔφη δεῖν ἐκείνην τῆς χρηστότητος τῆς<tr><th>5<td>ἑαυτῆς τοῦτο ἀπολαῦσαι, ἄπαιδα καταστῆναι συγκατα‐ 
γηράσασαν αὑτῷ· ἱκανὸς γὰρ ἔφη αὐτὸς ἀτυχῶν εἶναι.<tr><td><h6>Or2</h6>. <h2>8</h2><td><a class=ML><div class=V7></div></a>Ἐδεῖτο οὖν ἡμῶν δοῦναι χάριν ταύτην αὑτῷ, ἐκδοῦναι 
ἄλλῳ αὐτὴν μετὰ τῆς γνώμης τῆς ἑαυτοῦ. Καὶ ἡμεῖς 
ἐκελεύομεν αὐτὸν πείθειν αὐτὴν περὶ τούτων· ὅ τι γὰρ 
〈ἂν〉 ἐκείνη πεισθῇ, τοῦτ’ ἔφαμεν ποιήσειν.<tr><td><h6>Or2</h6>. <h2>9</h2><td><a class=ML><div class=V3></div></a>Κἀκείνη 
τὸ μὲν πρῶτον οὐδ’ ἠνέσχετ’ αὐτοῦ λέγοντος, προϊόντος 
δὲ τοῦ χρόνου μόλις ἐπείσθη· καὶ οὕτως ἐκδίδομεν αὐτὴν 
Ἠλείῳ Σφηττίῳ, καὶ ὁ Μενεκλῆς τήν τε προῖκα ἐπι‐<tr><th>5<td>δίδωσιν αὐτῷ, μετασχὼν τοῦ οἴκου τῆς μισθώσεως τῶν 
παίδων τῶν Νικίου, καὶ τὰ ἱμάτια, ἃ ἦλθεν ἔχουσα παρ’ 
ἐκεῖνον, καὶ τὰ χρυσίδια, ἃ ἦν, δίδωσιν αὐτῇ.<tr><td><h6>Or2</h6>. <h2>10</h2><td><a class=ML><div class=V4></div></a>Μετὰ 
δὲ ταῦτα χρόνου διαγενομένου ἐσκόπει ὁ Μενεκλῆς ὅπως 
μὴ ἔσοιτο ἄπαις, ἀλλ’ ἔσοιτο αὐτῷ ὅστις ζῶντά τε γηρο‐ 
τροφήσοι καὶ τελευτήσαντα θάψοι αὐτὸν καὶ εἰς τὸν ἔπειτα<tr><th>5<td>χρόνον τὰ νομιζόμενα αὐτῷ ποιήσοι. Τούτῳ μὲν οὖν ἑώρα 
ἕνα μόνον ὑὸν ὄντα, ὥστε ἐδόκει αὐτῷ αἰσχρὸν εἶναι 
ἄπαιδα τοῦτον καθιστάντα ἀρρένων παίδων αὑτῷ κελεύειν 
δοῦναι τοῦτον εἰσποιήσασθαι.<td class=Y rowspan=8>38<tr><td><h6>Or2</h6>. <h2>11</h2><td><a class=ML><div class=Ji></div></a>Ηὕρισκεν οὖν οὐδέν’ 
ἄλλον οἰκειότερον ὄνθ’ ἡμῶν ἑαυτῷ. Λόγους οὖν πρὸς ἡμᾶς 
ἐποιεῖτο καὶ ἔφη δοκεῖν αὐτῷ καλῶς ἔχειν, ἐπειδὴ οὕτως 
αὐτῷ ἡ τύχη συνέβη ὥστε ἐκ τῆς ἀδελφῆς τῆς ἡμετέρας<tr><th>5<td>παῖδας αὐτῷ μὴ γενέσθαι, ἐκ ταύτης τῆς οἰκίας ὑὸν αὑτῷ 
ποιήσασθαι, ὅθεν καὶ φύσει παῖδας ἐβουλήθη ἂν αὑτῷ γενέ‐ 
σθαι· «Ὑμῶν οὖν», ἔφη, «βούλομαι τὸν ἕτερον ποιήσασθαι, 
ὁποτέρῳ ὑμῶν καλῶς ἔχει.»<tr><td><h6>Or2</h6>. <h2>12</h2><td><a class=ML><div class=Jc></div></a>Καὶ ὁ ἀδελφὸς ὁ ἐμὸς 
ἀκούσας ταῦτα, ἐπῄνεσέ τε τοὺς λόγους αὐτοῦ καὶ εἶπεν 
ὅτι δέοιτο ἥ τε ἡλικία καὶ ἡ παροῦσα ἐρημία ἐκείνου τοῦ 
θεραπεύσοντος αὐτὸν καὶ ἐπιδημήσοντος· «Ἐμοὶ μὲν<tr><th>5<td>οὖν», ἔφη, «συμβαίνει ἀποδημία, ὡς σὺ οἶσθα· ὁ δὲ 
ἀδελφὸς οὑτοσί», ἐμὲ λέγων, «τῶν τε σῶν ἐπιμελήσεται 
καὶ τῶν ἐμῶν, ἐὰν βούλῃ τοῦτον ποιήσασθαι.» Καὶ ὁ 
Μενεκλῆς καλῶς ἔφη αὐτὸν λέγειν καὶ ἐκ τοῦ τρόπου 
τούτου ποιεῖταί με.<tr><td><h6>Or2</h6>. <h2>13</h2><td>    Ὡς οὖν κατὰ τοὺς νόμους ἐγένετο ἡ ποίησις, τοῦτο 
ὑμᾶς βούλομαι διδάξαι. Καί μοι τὸν νόμον αὐτὸν ἀνάγνωθι, 
ὃς κελεύει τὰ ἑαυτοῦ ἐξεῖναι διαθέσθαι ὅπως ἂν ἐθέλῃ, 
ἐὰν μὴ παῖδες ἄρρενες ὦσι γνήσιοι. Ὁ γὰρ νομοθέτης, ὦ<tr><th>5<td>ἄνδρες, διὰ τοῦτο τὸν νόμον ἔθηκεν οὕτως, ὁρῶν μόνην 
ταύτην καταφυγὴν οὖσαν τῆς ἐρημίας καὶ παραψυχὴν 
τοῦ βίου τοῖς ἄπαισι τῶν ἀνθρώπων, τὸ ἐξεῖναι ποιήσασθαι 
ὅντινα ἂν βούλωνται.<tr><td rowspan=2><h6>Or2</h6>. <h2>14</h2><td class=JS>Διδόντων οὖν τῶν νόμων αὐτῷ<tr><td>ποιεῖσθαι διὰ τὸ εἶναι ἄπαιδα, ἐμὲ ποιεῖται, οὐκ ἐν 
διαθήκαις, ὦ ἄνδρες, γράψας, μέλλων ἀποθνῄσκειν, ὥσπερ 
ἄλλοι τινὲς τῶν πολιτῶν, οὐδ’ ἀσθενῶν· ἀλλ’ ὑγιαίνων, εὖ<td class=Y rowspan=9>39<tr><th>5<td>φρονῶν, εὖ νοῶν ποιησάμενος εἰσάγει με εἰς τοὺς φράτε‐ 
ρας παρόντων τούτων, καὶ εἰς τοὺς δημότας με ἐγγράφει 
καὶ εἰς τοὺς ὀργεῶνας.<tr><td><h6>Or2</h6>. <h2>15</h2><td><a class=ML><div class=JW></div></a>Καὶ τότε μὲν οὐδὲν ἀντέλεγον 
αὐτῷ οὗτοι ὡς 〈οὐκ〉 εὖ φρονοῦντι· καίτοι πολὺ κάλλιον 
ἦν ζῶντα πείθειν ἐκεῖνον, εἴ τι βούλοιντο, μᾶλλον ἢ τελευ‐ 
τήσαντα ὑβρίζειν καὶ ἐξερημοῦν αὐτοῦ τὸν οἶκον. Ἐπ‐<tr><th>5<td>εβίω γὰρ ἐκεῖνος μετὰ τὴν ποίησιν οὐκ ἐνιαυτὸν ἕνα ἢ 
δύο, ἀλλὰ τρία καὶ εἴκοσιν ἔτη· καὶ ἐν τούτῳ τῷ χρόνῳ, 
τοσούτῳ ὄντι, οὐδὲν ἐκεῖνος μετέγνω τῶν πεπραγμένων 
ἑαυτῷ, διὰ τὸ παρὰ πάντων ὁμολογεῖσθαι ὅτι ἦν ὀρθῶς 
βεβουλευμένος.<tr><td><h6>Or2</h6>. <h2>16</h2><td><a class=ML><div class=JG></div></a>Καὶ ὡς ἀληθῆ λέγω ταῦτα, τῆς μὲν 
ποιήσεως ὑμῖν τοὺς φράτερας καὶ τοὺς ὀργεῶνας καὶ τοὺς 
δημότας παρέξομαι μάρτυρας, ὡς δ’ ἐξῆν ποιήσασθαι, 
τὸν νόμον αὐτὸν ὑμῖν ἀναγνώσεται, καθ’ ὃν ἡ ποίησις<tr><th>5<td>ἐγένετο. Καί μοι τὰς μαρτυρίας ἀνάγνωθι ταύτας καὶ 
τὸν νόμον. 
<div class=JG></div><a class="T Xp">Μαρτυρία</a><a class=T>ι</a><a class="T Xp">. Νόμος</a><tr><td><h6>Or2</h6>. <h2>17</h2><td>    Ὡς μὲν τοίνυν ἐξῆν τῷ Μενεκλεῖ ποιήσασθαι ὑὸν 
αὑτῷ ὅντινα ἐβούλετο, ὁ νόμος αὐτὸς ὑμῖν δηλοῖ· ὡς δὲ 
ἐποιήσατο, οἵ τε φράτερες καὶ οἱ δημόται καὶ οἱ ὀργεῶνες 
ὑμῖν μεμαρτυρήκασιν· ὥστε περιφανῶς ἀποδέδεικται ἡμῖν,<tr><th>5<td>ὦ ἄνδρες, ὁ μάρτυς τἀληθῆ διαμεμαρτυρηκώς, καὶ οὗτοι 
πρός γε τὴν ποίησιν αὐτὴν λόγον οὐδ’ ὁντινοῦν δύναιντ’ 
ἂν ἀντειπεῖν.<tr><td rowspan=2><h6>Or2</h6>. <h2>18</h2><td><a class=ML><div class=JE></div></a>Πραχθέντων δὲ τούτων, ἐσκόπει ὁ 
Μενεκλῆς γυναῖκά μοι καὶ ἔφη με χρῆναι γῆμαι· καὶ 
ἐγὼ λαμβάνω τὴν τοῦ Φιλωνίδου θυγατέρα. Κἀκεῖνός τε<tr><td>τὴν πρόνοιαν εἶχεν ἥνπερ εἰκός ἐστι πατέρα περὶ ὑέος<td class=Y rowspan=10>40<tr><th>5<td>ἔχειν, καὶ ἐγὼ τὸν αὐτὸν τρόπον ὥσπερ γόνῳ ὄντα 
πατέρα ἐμαυτοῦ ἐθεράπευόν τε καὶ ᾐσχυνόμην, καὶ ἐγὼ 
καὶ ἡ γυνὴ ἡ ἐμή, ὥστ’ ἐκεῖνον πρὸς τοὺς δημότας ἐπαι‐ 
νεῖν ἅπαντας.<tr><td><h6>Or2</h6>. <h2>19</h2><td>    Ὅτι δὲ οὐ παρανοῶν οὐδὲ γυναικὶ πιθόμενος ὁ 
Μενεκλῆς ἐποιήσατο, ἀλλ’ εὖ φρονῶν, ἐνθένδε ἐστὶν 
ὑμῖν ῥᾴδιον ἐπιγνῶναι. Πρῶτον μὲν γὰρ ἡ ἀδελφή, περὶ 
ἧς οὗτος τὸν πλεῖστον τοῦ λόγου πεποίηται, ὡς ἐκείνῃ<tr><th>5<td>πεισθεὶς ἐμὲ ἐποιήσατο, πολλῷ πρότερον ἦν ἐκδεδομένη 
πρὶν ἢ τὴν ποίησιν γενέσθαι, ὥστ’ εἴ γ’ ἐκείνῃ πεισθεὶς τὸν 
ὑὸν ἐποιεῖτο, τῶν ἐκείνης παίδων τὸν ἕτερον ἐποιήσατ’ ἄν· 
δύο γάρ εἰσιν αὐτῇ.<tr><td><h6>Or2</h6>. <h2>20</h2><td><a class=ML><div class=JQ></div></a>Ἀλλ’, ὦ ἄνδρες, οὐχ ὑπ’ ἐκείνης 
πεισθεὶς ἐμὲ ἐποιήσατο ὑόν, ἀλλὰ μάλιστα μὲν ὑπὸ τῆς 
ἐρημίας ἐπείσθη, δεύτερον δὲ διὰ τὰς προειρημένας 
αἰτίας καὶ διὰ τὴν εὔνοιαν τὴν ὑπάρχουσαν πρὸς τὸν<tr><th>5<td>πατέρα τὸν ἐμόν, τρίτον δὲ διὰ τὸ μὴ εἶναι συγγενῆ 
μηδέν’ ἄλλον αὐτῷ, ὁπόθεν ἂν ἐποιήσατο ὑόν. Ταῦτα 
τηνικαῦτα ἐνῆγεν ἐμὲ ποιήσασθαι· ὥστε οὐ παραφρονῶν 
φαίνεται οὐδὲ τῇ γυναικὶ πεισθείς, εἰ μὴ ἄρα τὴν ἐρημίαν 
αὐτοῦ καὶ τὴν ἀπαιδίαν οὗτος βούλεται τὸ ὄνομα τοῦτο<tr><th>10<td>προσαγορεύειν.<tr><td><h6>Or2</h6>. <h2>21</h2><td><a class=ML><div class=JG></div></a>Ἡδέως δ’ ἄν μοι δοκῶ τούτου 
πυθέσθαι τοῦ φάσκοντος εὖ φρονεῖν, τίνα ποιήσασθαι 
ἐχρῆν [ἀπὸ] τῶν συγγενῶν; Πότερα τὸν ὑὸν τὸν τούτου; 
Ἀλλ’ οὐκ ἂν αὐτῷ ἔδωκεν, ἄπαιδα αὑτὸν καθιστάς· οὐχ<tr><th>5<td>οὕτως οὗτός ἐστι φιλοχρήματος. Ἀλλὰ τὸν τῆς ἀδελφῆς 
ἢ τὸν τῆς ἀνεψιᾶς ἢ τὸν τοῦ ἀνεψιοῦ; Ἀλλὰ τὴν ἀρχὴν 
οὐκ ἐγένετο αὐτῷ οὐδεὶς τούτων τῶν συγγενῶν.<tr><td rowspan=2><h6>Or2</h6>. <h2>22</h2><td><a class=ML><div class=V4></div></a>Οὐ‐ 
κοῦν ἐξ ἀνάγκης ἦν αὐτῷ ἄλλον τινὰ ποιήσασθαι μᾶλλον<tr><td>ἢ ἄπαιδα καταγηρᾶν, ὥσπερ οὗτος ἀξιοῖ νυνὶ αὐτόν. 
Ἐγὼ τοίνυν πάντας [ἀνθρώπους] ἂν οἶμαι ὁμολογῆσαι<td class=Y rowspan=9>41<tr><th>5<td>ὑμᾶς ὡς οὐκ ἂν ποιησάμενος ἄλλον οἰκειότερον ἐμοῦ 
ἐποιήσατ’ ἄν. Δειξάτω γὰρ οὗτος ὑμῖν. Ἀλλ’ οὐκ ἄν 
ποτε δύναιτο· ἦν γὰρ οὐδεὶς ἄλλος συγγενὴς αὐτῷ πλὴν 
τούτων.<tr><td><h6>Or2</h6>. <h2>23</h2><td>    Ἀλλὰ νῦν οὗτος ἐπιτιμῶν αὐτῷ φαίνεται οὐχ ὅτι 
τὸν ὑὸν οὐκ ἐποιήσατο τὸν αὑτοῦ, ἀλλ’ ὅτι τὸ παράπαν 
ἐποιήσατο καὶ οὐκ ἐτελεύτησεν ἄπαις· τοῦτ’ ἔστιν ὃ ἐπι‐ 
τιμᾷ, ἐπίφθονον πρᾶγμα καὶ οὐ δίκαιον ποιῶν· ὄντων<tr><th>5<td>γὰρ αὐτῷ παίδων ἐκείνῳ ὄντι ἄπαιδι καὶ ἀτυχοῦντι φαίνε‐ 
ται ἐπιτιμῶν.<tr><td><h6>Or2</h6>. <h2>24</h2><td><a class=ML><div class=JE></div></a>Καὶ τοῖς μὲν ἄλλοις ἅπασιν ἀνθρώ‐ 
ποις καὶ Ἕλλησι καὶ βαρβάροις δοκεῖ καλῶς οὗτος ὁ 
νόμος κεῖσθαι, ὁ περὶ τῆς ποιήσεως, καὶ διὰ τοῦτο χρῶνται 
πάντες αὐτῷ· ὁ δὲ θεῖος οὑτοσὶ οὐκ αἰσχύνεται τὸν αὑ‐<tr><th>5<td>τοῦ ἀδελφὸν ταύτης τῆς ἐξουσίας ἀποστερῶν νῦν, τοῦ 
ποιήσασθαι, ἧς οὐδὲ τοῖς οὐδὲν γένει προσήκουσιν οὐδεὶς 
πώποτε ἐφθόνησεν.<tr><td><h6>Or2</h6>. <h2>25</h2><td><a class=ML><div class=JM></div></a>Οἶμαι δὲ κἂν τοῦτον, εἴ τις 
ἐρωτήσειεν αὐτὸν τί δή ποτ’ ἂν ἐποίησεν εἰς τὴν αὐτὴν 
τύχην ἐκείνῳ καταστάς, οὐκ ἄλλ’ οὐδὲν εἰπεῖν ἢ ὅτι 
ἐποιήσατ’ ἂν ὅστις αὐτὸν ἔμελλε ζῶντά 〈τε〉 θεραπεύσειν<tr><th>5<td>καὶ τελευτήσαντα θάψειν· καὶ δῆλον ὅτι κατὰ τὸν αὐτὸν 
τοῦτον νόμον ἡ ποίησις ἐγένετ’ ἄν, καθ’ ὅν περ ἡ ἐμή. 
Εἶτα αὐτὸς μὲν εἰ ἦν ἄπαις, ἐποιήσατ’ ἄν· τὸν δὲ Με‐ 
νεκλέα ποιήσαντα ταὐτὰ τούτῳ παραφρονεῖν φησι καὶ 
γυναικὶ πιθόμενον ποιήσασθαι.<tr><td rowspan=2><h6>Or2</h6>. <h2>26</h2><td><a class=ML><div class=Jk></div></a>Πῶς οὖν οὐ σχέτλια 
λέγων φαίνεται; Ἐγὼ γὰρ οἶμαι πολλῷ μᾶλλον τοῦτον<tr><td>παραφρονεῖν τῷ τε λόγῳ τούτῳ ᾧ νυνὶ λέγει καὶ οἷς 
ποιεῖ. Τοῖς τε γὰρ νόμοις καὶ τοῖς δικαίοις καὶ οἷς αὐτὸς<td class=Y rowspan=9>42<tr><th>5<td>ἐποίησεν ἂν τἀναντία λέγων φαίνεται καὶ οὐκ αἰσχύνεται 
αὑτῷ μὲν τὸν νόμον τὸν περὶ τῆς ποιήσεως ποιῶν κύριον, 
τῷ δὲ ἀδελφῷ τὸν αὐτὸν τοῦτον ζητῶν ἄκυρον ποιῆσαι.<tr><td><h6>Or2</h6>. <h2>27</h2><td>    Εἶτα νῦν διὰ τί διαφερόμενος ζητεῖ οὗτος τὸν 
ἀδελφὸν τὸν ἑαυτοῦ ἄπαιδα καταστῆσαι, ἄξιόν ἐστιν, 
ὦ ἄνδρες, ἀκοῦσαι. Εἰ μὲν γὰρ περὶ τοῦ ὀνόματός μοι 
διαφέρεται, καὶ ἀναίνεται εἰ ἐγὼ ἔσομαι ὑὸς Μενεκλέους,<tr><th>5<td>πῶς οὐ φθονερός ἐστιν; Εἰ δὲ περὶ χρημάτων ἐστὶν ὁ 
λόγος αὐτῷ, ἐπιδειξάτω ὑμῖν ὁποῖον χωρίον ἢ συνοικίαν 
ἢ οἰκίαν κατέλιπεν ἐκεῖνος, ἃ ἐγὼ ἔχω νυνί. Εἰ δὲ μηδὲν 
τούτων κατέλιπεν, ἃ δ’ ἦν αὐτῷ ὑπόλοιπα, ἐπειδὴ τῷ 
ὀρφανῷ τὸ ἀργύριον ἀπέδωκεν, οὗτος ἔλαβε ζῶντος<tr><th>10<td>ἐκείνου ἔτι, πῶς οὐ περιφανῶς ἐξελέγχεται ἀναιδὴς ὤν;<tr><td><h6>Or2</h6>. <h2>28</h2><td>Ὡς δὲ ἔχει, ἐγὼ ἐπιδείξω. Ἐπειδὴ γὰρ ἔδει τῷ 
ὀρφανῷ τὰ χρήματα ἀποδιδόναι, ὁ δ’ οὐκ εἶχεν ὁπόθεν 
ἀποδῷ, τόκοι δὲ πολλοῦ χρόνου συνερρυηκότες ἦσαν 
αὐτῷ, τὸ χωρίον ἐπώλει. Καὶ οὗτος καιροῦ λαβόμενος<tr><th>5<td>καὶ βουλόμενος αὐτῷ ἐπηρεάζειν, ὅτι ἐμὲ ἐποιήσατο, 
διεκώλυε τὸ χωρίον πραθῆναι, ἵνα κατοκώχιμον γένηται 
καὶ ἀναγκασθῇ τῷ ὀρφανῷ ἀποστῆναι. Ἠμφεσβήτει 
οὖν αὐτῷ μέρους τινὸς τοῦ χωρίου, πρότερον οὐδεπώποτε 
ἀμφισβητήσας, καὶ ἀπηγόρευε τοῖς ὠνουμένοις μὴ ὠνεῖ‐<tr><th>10<td>σθαι.<tr><td><h6>Or2</h6>. <h2>29</h2><td><a class=ML><div class=Qs></div></a>Κἀκεῖνος ἠγανάκτει, οἶμαι, καὶ ἠναγκάζετο 
ὑπολείπεσθαι οὗ ἠμφεσβήτησεν οὗτος. Τὸ δὲ ἄλλο ἀπο‐ 
δίδοται Φιλίππῳ τῷ Πιθεῖ ἑβδομήκοντα μνῶν καὶ οὕτω 
διαλύει τὸν ὀρφανόν, ἑπτὰ μνᾶς καὶ τάλαντον ἀποδοὺς<tr><th>5<td>ἀπὸ τῆς τιμῆς τοῦ χωρίου· τούτῳ δὲ λαγχάνει δίκην τῆς 
ἀπορρήσεως. Λόγων δὲ πολλῶν γενομένων καὶ ἔχθρας 
πολλῆς ἔδοξεν ἡμῖν χρῆναι, ἵνα μή ποτε εἴπῃ τις ἐμὲ 
φιλοχρηματεῖν καὶ ἐχθροὺς ἀδελφοὺς ὄντας αὐτοὺς 
καθιστάναι, ἐπιτρέψαι τῷ τε κηδεστῇ τῷ τούτου καὶ τοῖς<td class=Y rowspan=11>43<tr><th>10<td>φίλοις διαιτῆσαι.<tr><td><h6>Or2</h6>. <h2>30</h2><td><a class=ML><div class=JM></div></a>Ἐκεῖνοι δ’ εἶπον ἡμῖν, εἰ μὲν 
ἐπιτρέποιμεν αὐτοῖς ὥστε τὰ δίκαια διαγνῶναι, οὐκ ἂν 
ἔφασαν διαιτῆσαι· οὐδὲν γὰρ δεῖσθαι ἀπεχθέσθαι οὐδε‐ 
τέροις ἡμῶν· εἰ δ’ ἐάσομεν αὐτοὺς γνῶναι τὰ συμφέροντα<tr><th>5<td>πᾶσιν, ἔφασαν διαιτήσειν. Καὶ ἡμεῖς, ἵνα δὴ πραγμά‐ 
των ἀπαλλαγῶμεν, ὥς γε δὴ ᾠόμεθα, οὕτως ἐπιτρέπομεν.<tr><td><h6>Or2</h6>. <h2>31</h2><td>Καὶ ἐκεῖνοι ὀμόσαντες ἡμῖν πρὸς τῷ βωμῷ τῷ 
τῆς Ἀφροδίτης Κεφαλῆσιν τὰ συμφέροντα γνώσεσθαι, 
διῄτησαν ἡμᾶς ἀποστῆναι ὧν οὗτος ἠμφεσβήτησε καὶ 
δοῦναι δωρεάν· οὐ γὰρ ἔφασαν εἶναι ἄλλην ἀπαλλαγὴν<tr><th>5<td>οὐδεμίαν, εἰ μὴ μεταλήψονται οὗτοι τῶν ἐκείνου.<tr><td><h6>Or2</h6>. <h2>32</h2><td><a class=ML><div class=V5></div></a>Ἐκ 
δὲ τοῦ λοιποῦ χρόνου ἔγνωσαν ἡμᾶς εὖ ποιεῖν ἀλλήλους καὶ 
λόγῳ καὶ ἔργῳ, καὶ ταῦτα ὀμόσαι ἠνάγκασαν ἡμᾶς ἀμφο‐ 
τέρους πρὸς τῷ βωμῷ ἦ μὴν ποιήσειν· καὶ ἡμεῖς ὠμό‐<tr><th>5<td>σαμεν εὖ ποιήσειν ἀλλήλους ἐκ τοῦ ἐπιλοίπου χρόνου, 
κατὰ δύναμιν εἶναι, καὶ λόγῳ καὶ ἔργῳ.<tr><td><h6>Or2</h6>. <h2>33</h2><td><a class=ML><div class=V1></div></a>Καὶ ὡς ὅ 
τε ὅρκος ἐγένετο καὶ ἔχουσιν οὗτοι ἃ ἐγνώσθη αὐτοῖς 
ὑπὸ τῶν οἰκείων τῶν τούτου, εἶτα νυνὶ ταυτὶ τὰ ἀγαθὰ 
ποιοῦσιν ἡμᾶς, τὸν μὲν τεθνεῶτα ἄπαιδα βουλόμενοι<tr><th>5<td>καταστῆσαι, ἐμὲ δ’ ἐκβάλλειν ὑβρίσαντες ἐκ τοῦ οἴκου, 
τοὺς γνόντας αὐτοὺς ὑμῖν παρέξομαι μάρτυρας, ἐὰν 
ἐθέλωσιν ἀναβαίνειν—εἰσὶ γὰρ τούτων οἰκεῖοι—εἰ δὲ μή, 
τοὺς παραγενομένους.<tr><td rowspan=2><h6>Or2</h6>. <h2>34</h2><td class=JS>Καί μοι τὰς μαρτυρίας ἀνά‐<tr><td>γνωθι ταυτασί· σὺ δ’ ἐπίλαβε τὸ ὕδωρ. 
<div class=JO></div><a class="T Xp">Μαρτυρίαι 
</a>    Λαβὲ δή μοι τὰς μαρτυρίας ἐκείνας, ὡς τό τε χωρίον<td class=Y rowspan=8>44<tr><th>5<td>ἑβδομήκοντα μνῶν ἐπράθη καὶ ὡς ἀπέλαβεν ὁ ὀρφανὸς 
ἑπτὰ καὶ ἑξήκοντα μνᾶς πραθέντος τοῦ χωρίου. 
<div class=JO></div><a class="T Xp">Μαρτυρίαι</a><tr><td><h6>Or2</h6>. <h2>35</h2><td>    Ὁ θεῖος τοίνυν οὑτοσί, ὦ ἄνδρες, κεκληρονομηκὼς 
τῶν ἐκείνου ἔργῳ καὶ οὐ λόγῳ ὥσπερ ἐγώ, καὶ ἔχων 
ἐμοῦ πολλῷ πλείω· ἐγὼ μὲν γὰρ τὰς τριακοσίας δραχμὰς 
ἔλαβον τὰς περιλειφθείσας ἀπὸ τῆς τιμῆς τοῦ χωρίου,<tr><th>5<td>καὶ οἰκίδιον ὅ ἐστιν οὐκ ἄξιον τριῶν μνῶν· οὗτος δὲ πλέον 
ἢ δέκα μνῶν χωρίον ἔχων, εἶτα προσέτι νῦν ἥκει τὸν 
οἶκον αὐτοῦ ἐξερημώσων.<tr><td><h6>Or2</h6>. <h2>36</h2><td><a class=ML><div class=JY></div></a>Καὶ ἐγὼ μὲν ὁ ποιητὸς 
ἐκεῖνόν τε ζῶντα ἐθεράπευον καὶ αὐτὸς καὶ ἡ ἐμὴ γυνή, 
θυγάτηρ οὖσα τουτουὶ Φιλωνίδου, καὶ τῷ ἐμῷ παιδίῳ 
ἐθέμην τὸ ὄνομα τὸ ἐκείνου, ἵνα μὴ ἀνώνυμος ὁ οἶκος<tr><th>5<td>αὐτοῦ γένηται, καὶ τελευτήσαντα ἔθαψα ἀξίως ἐκείνου 
τε καὶ ἐμαυτοῦ καὶ ἐπίθημα καλὸν ἐπέθηκα 〈καὶ τὰ 
τρίτα〉 καὶ τὰ ἔνατα καὶ τἆλλα πάντα ἐποίησα τὰ περὶ 
τὴν ταφὴν ὡς οἷόν τε κάλλιστα, ὥστε τοὺς δημότας 
ἐπαινεῖν ἅπαντας.<tr><td><h6>Or2</h6>. <h2>37</h2><td><a class=ML><div class=JM></div></a>Οὗτος δὲ ὁ συγγενής, ὁ ἐπι‐ 
τιμῶν αὐτῷ ὅτι ὑὸν ἐποιήσατο, ζῶντος μὲν τὸ χωρίον 
τὸ περιλειφθὲν αὐτῷ περιείλετο, τελευτήσαντα δ’ αὐτὸν 
ἄπαιδα καὶ ἀνώνυμον βούλεται καταστῆσαι. Τοιοῦτός<tr><th rowspan=2>5<td>ἐστιν οὗτος. Καὶ ὡς ἔθαψά τε ἐγὼ αὐτὸν καὶ τὰ τρίτα 
καὶ τὰ ἔνατα ἐποίησα καὶ τἆλλα τὰ περὶ τὴν ταφήν,<tr><td>τὰς μαρτυρίας ὑμῖν τῶν εἰδότων ἀναγνώσεται. 
<div class=JO></div><a class="T Xp">Μαρτυρίαι</a><td class=Y rowspan=9>45<tr><td><h6>Or2</h6>. <h2>38</h2><td>    Ὅτι τοίνυν ὁ Μενεκλῆς, ὦ ἄνδρες, ἐποιήσατό 
με οὐ παρανοῶν οὐδὲ γυναικὶ πιθόμενος, βούλομαι ὑμῖν 
καὶ αὐτοὺς τούτους μάρτυρας παρασχέσθαι, [καὶ] ἐμοὶ 
μαρτυροῦντας ἔργῳ καὶ οὐ λόγῳ, ἐξ ὧν ἔπραξαν αὐτοί,<tr><th>5<td>ὅτι ἐγὼ τἀληθῆ λέγω. Τὰς γὰρ διαλύσεις φαίνονται πρὸς 
ἐμὲ ποιησάμενοι ἀμφότεροι οὗτοι καὶ οὐ πρὸς τὸν Με‐ 
νεκλέα, καὶ ὀμόσαντες ὅρκους 〈ἐμοὶ〉 καὶ ἐγὼ τούτοις.<tr><td><h6>Or2</h6>. <h2>39</h2><td>Καίτοι εἴ γε μὴ κατὰ τοὺς νόμους ἐγεγένητο ἡ 
ποίησις, μηδὲ κληρονόμος ἦν ἐγὼ τῶν Μενεκλέους ὑπ’ 
αὐτῶν τούτων δεδοκιμασμένος, τί ἔδει αὐτοὺς ὀμνύναι 
ἐμοὶ ἢ παρ’ ἐμοῦ λαμβάνειν ὅρκους; Οὐδὲν δήπου. Οὐκοῦν<tr><th>5<td>ὁπότε ἐποίησαν ταῦτα, φαίνονται αὐτοὶ οὗτοι ἐμοὶ 
μαρτυροῦντες ὅτι κατὰ τοὺς νόμους ἐποιήθην [ἡ ποίησις] 
καὶ δικαίως εἰμὶ κληρονόμος τῶν Μενεκλέους.<tr><td><h6>Or2</h6>. <h2>40</h2><td><a class=ML><div class=V3></div></a>Ἐγὼ 
δ’ οἶμαι καταφανὲς ὑμῖν ἅπασι τοῦτ’ εἶναι, ὡς καὶ παρὰ 
τούτων αὐτῶν ὁμολογούμενόν ἐστιν ὅτι Μενεκλῆς οὐ 
παρεφρόνει, ἀλλὰ πολὺ μᾶλλον οὗτος νυνί, ὅς γε ποιησά‐<tr><th>5<td>μενος τῆς ἔχθρας διάλυσιν πρὸς ἡμᾶς καὶ ὀμόσας ὅρκους 
πάλιν νῦν ἥκει τὰ ὁμολογηθέντα καὶ ὀμοθέντα παραβάς, 
καὶ ἀφελέσθαι με ἀξιοῖ ταυτὶ τὰ λοιπά, οὕτως ὄντα 
μικρά.<tr><td><h6>Or2</h6>. <h2>41</h2><td><a class=ML><div class=J0></div></a>Ἐγὼ δὲ εἰ μὴ πάνυ τὸ πρᾶγμα αἰσχρὸν 
εἶναι ἐνόμιζον καὶ ἐπονείδιστον, προδοῦναι τὸν πατέρα 
οὗ εἶναι ὠνομάσθην καὶ ὃς ἐποιήσατό με, ταχὺ ἂν ἀπ‐ 
έστην αὐτῷ τῶν ἐκείνου· ἔστι γὰρ ὑπόλοιπον οὐδὲ ἕν,<tr><th>5<td>ὡς καὶ ὑμᾶς οἴομαι αἰσθάνεσθαι.<tr><td><h6>Or2</h6>. <h2>42</h2><td><a class=ML><div class=Jo></div></a>Νυνὶ δὲ δεινὸν τὸ 
πρᾶγμα καὶ αἰσχρὸν εἶναι τῇδε νομίζω, εἰ ἡνίκα μὲν ὁ 
Μενεκλῆς εἶχέ τι, τότε μὲν ἔδωκα ἐμαυτὸν ὑὸν αὐτῷ 
ποιήσασθαι καὶ ἀπὸ τῆς οὐσίας τῆς ἐκείνου, πρὶν πρα‐<td class=Y rowspan=9>46<tr><th>5<td>θῆναι τὸ χωρίον, ἐγυμνασιάρχουν ἐν τῷ δήμῳ καὶ ἐφιλο‐ 
τιμήθην ὡς ὑὸς ὢν ἐκείνου, καὶ τὰς στρατείας, ὅσαι 
ἐγένοντο ἐν τῷ χρόνῳ τούτῳ, ἐστράτευμαι ἐν τῇ φυλῇ 
τῇ ἐκείνου [καὶ ἐν τῷ δήμῳ]·<tr><td><h6>Or2</h6>. <h2>43</h2><td><a class=ML><div class=Ji></div></a>ἐπειδὴ δὲ ἐκεῖνος 
ἐτελεύτησεν, εἰ προδώσω καὶ ἐξερημώσας αὐτοῦ τὸν 
οἶκον ἀπιὼν οἰχήσομαι, πῶς οὐκ ἂν δεινὸν τὸ πρᾶγμα 
εἶναι καὶ καταγέλαστον δοκοίη καὶ τοῖς βουλομένοις περὶ<tr><th>5<td>ἐμοῦ βλασφημεῖν πολλὴν ἐξουσίαν παράσχοι; Καὶ οὐ 
μόνον ταῦτ’ ἐστὶ τὰ ποιοῦντά με ἀγωνίζεσθαι τὸν ἀγῶνα 
τοῦτον, ἀλλ’ εἰ οὕτως φαῦλος ἄνθρωπος δοκῶ εἶναι καὶ 
μηδενὸς ἄξιος ὥστε ὑπὸ μὲν εὖ φρονοῦντος μηδ’ ὑφ’ 
ἑνὸς ἂν ποιηθῆναι τῶν φίλων, ὑπὸ δὲ παραφρονοῦντος,<tr><th>10<td>ταῦτ’ ἐστὶ τὰ λυποῦντά με.<tr><td><h6>Or2</h6>. <h2>44</h2><td>    Ἐγὼ οὖν δέομαι ὑμῶν πάντων, ὦ ἄνδρες, καὶ 
ἀντιβολῶ καὶ ἱκετεύω ἐλεῆσαί με καὶ ἀποψηφίσασθαι 
τοῦ μάρτυρος τουτουί. Ἀπέφηνα δ’ ὑμῖν πρῶτον μὲν 
ποιηθέντα ἐμαυτὸν ὑπὸ τοῦ Μενεκλέους ὡς ἄν τις δικαιό‐<tr><th>5<td>τατα ποιηθείη, καὶ οὐ λόγῳ οὐδὲ διαθήκῃ τὴν ποίησιν 
γεγενημένην, ἀλλ’ ἔργῳ·<tr><td><h6>Or2</h6>. <h2>45</h2><td><a class=ML><div class=JY></div></a>καὶ τούτων ὑμῖν τούς τε 
φράτερας καὶ τοὺς δημότας καὶ τοὺς ὀργεῶνας παρ‐ 
εσχόμην μάρτυρας· καὶ ἐκεῖνον ἐπέδειξα τρία καὶ εἴκοσιν 
ἐπιβιόντα ἔτη. Εἶτα τοὺς νόμους ἐπέδειξα ὑμῖν τοῖς<tr><th>5<td>ἄπαισι τῶν ἀνθρώπων ἐξουσίαν διδόντας ὑεῖς ποιεῖσθαι. 
Καὶ ἔτι πρὸς τούτοις ζῶντά τε φαίνομαι θεραπεύων 
αὐτὸν καὶ τελευτήσαντα θάψας.<tr><td><h6>Or2</h6>. <h2>46</h2><td><a class=ML><div class=Jk></div></a>Οὗτος δὲ νυνὶ 
ἄκληρον μὲν ἐμὲ ποιεῖν τοῦ κλήρου τοῦ πατρῴου, εἴτε 
μείζων ἐστὶν οὗτος εἴτε ἐλάττων, ἄπαιδα δὲ τὸν τελευ‐ 
τήσαντα καὶ ἀνώνυμον βούλεται καταστῆσαι, ἵνα μήτε τὰ<td class=Y rowspan=4>47<tr><th>5<td>ἱερὰ τὰ πατρῷα ὑπὲρ ἐκείνου μηδεὶς τιμᾷ μήτ’ ἐναγίζῃ 
αὐτῷ καθ’ ἕκαστον ἐνιαυτόν, ἀλλὰ ἀφαιρῆται τὰς τιμὰς 
τὰς ἐκείνου· ἃ προνοηθεὶς ὁ Μενεκλῆς, κύριος ὢν τῶν 
ἑαυτοῦ, ἐποιήσατο ὑὸν ἑαυτῷ, ἵνα τούτων ἁπάντων τυγχάνῃ.<tr><td><h6>Or2</h6>. <h2>47</h2><td>Μὴ οὖν, ὦ ἄνδρες, πεισθέντες ὑπὸ τούτων ἀφέλησθέ 
μου τὸ ὄνομα, τῆς κληρονομίας ὃ ἔτι μόνον λοιπὸν ἔσται, 
ἄκυρον δὲ τὴν ποίησιν αὐτοῦ καταστήσητε. Ἀλλ’ ἐπειδὴ 
τὸ πρᾶγμα εἰς ὑμᾶς ἀφῖκται καὶ ὑμεῖς κύριοι γεγόνατε,<tr><th>5<td>βοηθήσατε καὶ ἡμῖν καὶ ἐκείνῳ τῷ ἐν Ἅιδου ὄντι, καὶ 
μὴ περιίδητε—πρὸς θεῶν καὶ δαιμόνων δέομαι ὑμῶν— 
προπηλακισθέντα αὐτὸν ὑπὸ τούτων, ἀλλὰ μεμνημένοι 
τοῦ νόμου καὶ τοῦ ὅρκου ὃν ὀμωμόκατε καὶ τῶν εἰρημένων 
ὑπὲρ τοῦ πράγματος, τὰ δίκαια καὶ τὰ εὔορκα κατὰ τοὺς<tr><th>10<td>νόμους ψηφίσασθε.<td class=Y>48</table>
<script>
var IL = ["Line", "Section"];
document.body.onload=f();
</script>
</body>
</html>
