<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
<title>VITAE HOMERI :: Vita Herodotea :: TLG 1805 001</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="1805.htm">1805</a> 001&nbsp;:: <strong><a class=CaCo href="1805.htm"><em>VITAE HOMERI</em></a></strong>&nbsp;:: <strong>Vita Herodotea</strong></p>
<p class="AuthorInfo"><a class=CaCo href="1805.htm"><em>VITAE HOMERI</em></a> <a class="CanonEpi">Biogr.</a><br />(<a class="CanonDat">Varia</a>)</p>
<p class="CanonVid"><a class="CaV">Cf. et <em>CERTAMEN HOMERI ET HESIODI</em> (1252)</a></p>
<p class="WorkInfo"><strong>Vita Herodotea</strong></p><p class="EditionInfo"><a class=CaE>Source: Allen, T.W. (ed.), <em>Homeri opera,</em> vol. 5. Oxford: Clarendon Press, 1912 (repr. 1969): 192–218.</a></p><p class="CitationStyle">Citation: (Line)</p>
<tr><td class=qS colspan=3> <tr><td class=H rowspan=2><td> 
    αʹ. Ἡρόδοτος ὁ Ἁλικαρνασσεὺς περὶ Ὁμήρου γενέσιος καὶ<td class=K><tr><td>ἡλικίης καὶ βιοτῆς τάδε ἱστόρηκε, ζητήσας ἐπεξελθεῖν εἰς 
τὸ ἀτρεκέστατον. ἐπεὶ γὰρ ἡ πάλαι Αἰολιῶτις Κύμη ἐκτί‐ 
ζετο συνῆλθον ἐν ταὐτῷ παντοδαπὰ ἔθνεα Ἑλληνικά, καὶ<td class=Y rowspan=5>192<tr><th>5<td>δὴ καὶ ἐκ Μαγνησίης ἄλλοι τέ τινες καὶ Μελάνωπος ὁ 
Ἰθαγένεος τοῦ Κρήθωνος, οὐ πολύφορτος ἀλλὰ βραχέα τοῦ 
βίου ἔχων. οὗτος δὲ ὁ Μελάνωπος ἔγημεν ἐν τῇ Κύμῃ 
τὴν θυγατέρα Ὀμύρητος, καὶ αὐτῷ γίνεται ἐκ κοίτης θῆλυ 
τέκνον, ᾧ οὔνομα τίθεται Κρηθηΐδα. καὶ αὐτὸς μὲν ὁ Μελά‐<tr><th>10<td>νωπος καὶ ἡ γυνὴ αὐτοῦ ἐτελεύτησαν τὸν βίον· τὴν δὲ θυγα‐ 
τέρα ἐπιτρέπει ἀνδρὶ ᾧ ἐχρῆτο μάλιστα, Κλεάνακτι τῷ Ἀργείῳ. 
    βʹ. Χρόνου δὲ προϊόντος συνέβη τὴν παῖδα μιγεῖσαν 
ἀνδρὶ λαθραίως ἐν γαστρὶ σχεῖν. τὰ μὲν οὖν πρῶτα ἐλάν‐ 
θανεν. ἐπεὶ δὲ ᾔσθετο ὁ Κλεάναξ, ἤχθετο τῇ συμφορῇ,<tr><th>15<td>καὶ καλεσάμενος τὴν Κρηθηΐδα χωρὶς πάντων ἐν αἰτίῃ 
μεγάλῃ εἶχεν, ἐπιλεγόμενος τὴν αἰσχύνην τὴν πρὸς τοὺς 
πολιήτας· προβουλεύεται οὖν περὶ αὐτῆς τάδε· ἔτυχον οἱ 
Κυμαῖοι κτίζοντες τότε τοῦ Ἑρμείου κόλπου τὸν μυχόν· κτιζο‐ 
μένοισι δὲ τὴν πόλιν Σμύρναν ἔθετο τὸ ὄνομα Θησεύς,<tr><th rowspan=2>20<td>μνημεῖον ἐθέλων καταστῆσαι τῆς ἑωυτοῦ γυναικὸς ὁμώνυμον· 
ἦν γὰρ αὐτῇ τοὔνομα Σμύρνη. ὁ δὲ Θησεὺς ἦν τῶν τὴν 
Κύμην κτισάντων ἐν τοῖς πρώτοις Θεσσαλῶν, ἀπὸ Εὐμήλου<tr><td>τοῦ Ἀδμήτου, κάρτα εὖ ἔχων τοῦ βίου. ἐνθαῦτα ὑπεκτίθε‐ 
ται ὁ Κλεάναξ τὴν Κρηθηΐδα πρὸς Ἰσμηνίην τὸν Βοιώτιον<td class=Y rowspan=5>193<tr><th>25<td>τῶν ἀποίκων λελογχότα, ὃς ἐτύγχανεν αὐτῷ ἐὼν ἑταῖρος 
τὰ μάλιστα. 
    γʹ. Χρόνου δὲ προϊόντος ἐξελθοῦσα ἡ Κρηθηῒς μετ’ ἄλλων 
γυναικῶν πρὸς ἑορτήν τινα ἐπὶ τὸν ποταμὸν τὸν καλούμενον 
Μέλητα, ἤδη ἐπίτοκος οὖσα, τίκτει τὸν Ὅμηρον, οὐ τυφλὸν<tr><th>30<td>ἀλλὰ δεδορκότα· καὶ τίθεται ὄνομα τῷ παιδίῳ Μελησιγένεα, 
ἀπὸ τοῦ ποταμοῦ τὴν ἐπωνυμίαν λαβοῦσα. τέως μὲν οὖν 
ἡ Κρηθηῒς ἦν παρὰ τῷ Ἰσμηνίῃ· προϊόντος δὲ τοῦ χρόνου 
ἐξῆλθε, καὶ ἀπὸ ἐργασίης χειρῶν ὡρμημένη ἔτρεφε τὸ παι‐ 
δίον καὶ ἑωυτήν, ἄλλοτε παρ’ ἄλλων ἔργα λαμβάνουσα· καὶ<tr><th>35<td>ἐπαίδευσε τὸν παῖδα ἀφ’ ὧν ἠδύνατο. 
    δʹ. Ἦν δέ τις ἐν Σμύρνῃ τοῦτον τὸν χρόνον Φήμιος 
τοὔνομα, παῖδας γράμματα καὶ τὴν ἄλλην μουσικὴν διδά‐ 
σκων πᾶσαν. οὗτος μισθοῦται τὴν Κρηθηΐδα, ὢν μονότροπος, 
ἐριουργῆσαι αὐτῷ ἔριά τινα ἃ παρὰ τῶν παίδων εἰς μισθὸν<tr><th>40<td>ἐλάμβανεν. ἡ δὲ παρ’ αὐτῷ εἰργάζετο, πολλῷ κοσμίῳ καὶ 
σωφροσύνῃ πολλῇ χρωμένη, καὶ τῷ Φημίῳ κάρτα ἠρέσκετο. 
τέλος δὲ προσηνέγκατο αὐτῇ λόγους πείθων ἑωυτῷ συνοι‐ 
κεῖν, ἄλλα τε πολλὰ λέγων οἷς μιν ᾤετο προσάξεσθαι, καὶ 
ἔτι περὶ τοῦ παιδός, υἱὸν ποιούμενος· καὶ ὅτι τραφεὶς καὶ<tr><th>45<td>παιδευθεὶς ὑπ’ αὐτοῦ ἄξιος λόγου ἔσται· ἑώρα γὰρ τὸν 
παῖδα ὄντα συνετὸν καὶ κάρτα εὐφυέα· ἔστ’ ἀνέπεισεν 
αὐτὴν ποιεῖν ταῦτα. 
    εʹ. Ὁ παῖς δὲ ἦν τε φύσιν ἔχων ἀγαθήν, ἐπιμελίης τε 
καὶ παιδεύσιος προσγενομένης αὐτίκα πολλὸν τῶν πάντων<td class=Y rowspan=5>194<tr><td> <h1>(50)</h1><td>ὑπερεῖχε. χρόνου δὲ ἐπιγενομένου ἀνδρούμενος οὐδὲν τοῦ 
Φημίου ὑποδεέστερος ἦν ἐν τῇ διδασκαλίᾳ. καὶ οὕτως ὁ μὲν 
Φήμιος ἐτελεύτησε τὸν βίον, καταλιπὼν πάντα τῷ παιδί, 
οὐ πολλῷ δὲ ὕστερον καὶ ἡ Κρηθηῒς ἐτελεύτησεν. ὁ δὲ 
Μελησιγένης ἐπὶ τῇ διδασκαλίᾳ καθειστήκει· καθ’ ἑωυτὸν<tr><th>55<td>δὲ γενόμενος μᾶλλον ὑπὸ τῶν ἀνθρώπων ἑωρᾶτο. καὶ αὐτοῦ 
θωυμασταὶ καθειστήκεισαν οἵ τε ἐγχώριοι καὶ τῶν ξένων 
οἱ ἐσαπικνεόμενοι. ἐμπόριον γὰρ ἦν ἡ Σμύρνη, καὶ σῖτος 
ἐξήγετο πολὺς αὐτόθεν ἐκ τῆς ἐπικειμένης χώρας δαψιλέως 
κάρτα ἐσαγόμενος ἐς αὐτήν. οἱ οὖν ξένοι, ὁκότε παύσοιντο<tr><th>60<td>τῶν ἔργων, ἀπεσχόλαζον παρὰ τῷ Μελησιγένει ἐγκαθίζοντες. 
    ϛʹ. Ἦν δὲ ἐν αὐτοῖς τότε καὶ Μέντης ναύκληρος ἀπὸ τῶν 
περὶ Λευκάδα τόπων καταπεπλευκὼς ἐπὶ σῖτον, ἔχων ναῦν, 
πεπαιδευμένος τε ἀνὴρ ὡς ἐν ἐκείνῳ τῷ χρόνῳ καὶ πολυΐστωρ· 
ὅς μιν ἔπεισε τὸν Μελησιγένη μεθ’ ἑωυτοῦ πλεῖν καταλύσαντα<tr><th rowspan=2>65<td>τὴν διδασκαλίαν, μισθόν τε λαμβάνοντα καὶ τὰ δέοντα πάντα, 
καὶ ὅτι χώρας καὶ πόλιας θεήσασθαι ἄξιον εἴη αὐτῷ ἕως νέος 
ἐστί. καί μιν οἴομαι μάλιστα τούτοισι προαχθῆναι· ἴσως<tr><td>γὰρ καὶ τῇ ποιήσει ἤδη τότε ἐπενόει ἐπιθήσεσθαι. καταλύσας 
δὲ τὴν διδασκαλίαν ἐναυτίλλετο μετὰ τοῦ Μέντεω. καὶ ὅπου<td class=Y rowspan=6>195<tr><th>70<td>ἑκάστοτε ἀφίκοιτο πάντα τὰ ἐπιχώρια διεωρᾶτο, καὶ ἱστο‐ 
ρέων ἐπυνθάνετο. εἰκὸς δέ μιν ἦν καὶ μνημόσυνα πάντων 
γράφεσθαι. 
    ζʹ. Ἀνακομιζόμενοι δὲ ἐκ Τυρσηνίης καὶ τῆς Ἰβηρίης 
ἀπικνέονται εἰς Ἰθάκην. καὶ τῷ Μελησιγένει συνέβη<tr><th>75<td>νοσήσαντι τοὺς ὀφθαλμοὺς κάρτα δεινῶς ἔχειν, καὶ αὐτὸν 
θεραπείης εἵνεκα πλεῖν μέλλων εἰς τὴν Λευκάδα, καταλιπεῖν 
ὁ Μέντης παρὰ ἀνδρὶ φίλῳ ἑωυτοῦ ἐς τὰ μάλιστα Μέντορι 
τῷ Ἀλκίμου Ἰθακησίῳ, πολλὰ δεηθεὶς ἐπιμελίην ἔχειν· 
ἐπαναπλώσας δὲ ἀναλήψεσθαι αὐτόν. ὁ δὲ Μέντωρ ἐνοσή‐<tr><th>80<td>λευσεν αὐτὸν ἐκτενέως· καὶ γὰρ τοῦ βίου ἀρκεόντως εἶχε, 
καὶ ἤκουεν εὖ ἐς δικαιοσύνην τε καὶ φιλοξενίην μακρῷ 
μάλιστα τῶν ἐν Ἰθάκῃ ἀνδρῶν. ἐνθαῦτα συνέβη τῷ 
Μελησιγένει περὶ Ὀδυσσέως ἐξιστορῆσαι καὶ πυθέσθαι. 
οἱ μὲν δὴ Ἰθακήσιοι λέγουσι τότε μιν παρ’ ἑωυτοῖς τυφ‐<tr><th>85<td>λωθῆναι· ὡς δὲ ἐγώ φημι τότε μὲν ὑγιῆ γενέσθαι, ὕστερον 
δὲ ἐν Κολοφῶνι τυφλωθῆναι. συνομολογοῦσι δέ μοι καὶ 
Κολοφώνιοι τούτοις. 
    ηʹ. Ὁ δὲ Μέντης ἀναπλέων ἐκ τῆς Λευκάδος προσέσχεν 
εἰς τὴν Ἰθάκην καὶ ἀνέλαβε τὸν Μελησιγένεα· χρόνον τε<tr><th rowspan=2>90<td>ἐπὶ συχνὸν συμπεριέπλει αὐτῷ. ἀπικομένῳ δὲ ἐς Κολοφῶνα 
συνέβη πάλιν νοσήσαντα τοὺς ὀφθαλμοὺς μὴ δύνασθαι δια‐<tr><td>φυγεῖν τὴν νόσον, ἀλλὰ τυφλωθῆναι ἐνθαῦτα. ἐκ δὲ τῆς 
Κολοφῶνος τυφλὸς ἐὼν ἀπικνέεται εἰς τὴν Σμύρναν καὶ 
οὕτως ἐπεχείρει τῇ ποιήσει.<td class=Y rowspan=6>196<tr><th>95<td>    θʹ. Χρόνου δὲ προϊόντος ἐν τῇ Σμύρνῃ ἄπορος ἐὼν τοῦ 
βίου διενοήθη ἀπικέσθαι ἐς Κύμην. πορευόμενος δὲ διὰ 
τοῦ Ἕρμου πεδίου, ἀπικνέεται ἐς Νέον τεῖχος, ἀποικίην 
Κυμαίων. ᾠκίσθη δὲ τοῦτο τὸ χωρίον ὕστερον Κύμης 
ἔτεσιν ὀκτώ. ἐνθαῦτα λέγεται αὐτὸν ἐπιστάντα ἐπὶ σκυτεῖόν<tr><td> <h1>(100)</h1><td>τι εἰπεῖν πρῶτα τὰ ἔπεα τάδε· 
<div class=QU></div>αἰδεῖσθε ξενίων κεχρημένον ἠδὲ δόμοιο, 
<div class=QU></div>οἳ πόλιν αἰπεινὴν Κύμην ἐριώπιδα κούρην 
<div class=QU></div>ναίετε, Σαρδήνης πόδα νείατον ὑψικόμοιο· 
<div class=QU></div>ἀμβρόσιον πίνοντες ὕδωρ θείου ποταμοῖο<tr><th>105<td><div class=QU></div>Ἕρμου δινήεντος, ὃν ἀθάνατος τέκετο Ζεύς. 
ἡ δὲ Σαρδήνη ὄρος ἐστὶν ὑπερκείμενον τοῦ τε Ἕρμου ποτα‐ 
μοῦ καὶ τοῦ Νέου τείχους. τῷ δὲ σκυτεῖ ὄνομα ἦν Τυχίος· 
ἀκούσαντι δὲ τῶν ἐπέων ἔδοξεν αὐτῷ δέξασθαι τὸν ἄνθρω‐ 
πον. ἠλέησε γὰρ αἰτέοντα τυφλόν, καὶ ἐκέλευσεν εἰσιέ‐<tr><th>110<td>ναι τ’ αὐτὸν εἰς τὸ ἐργαστήριον καὶ μετέξειν ἔφη τῶν 
παρεόντων, ὁ δὲ ἐσῆλθε. κατήμενος δὲ ἐν τῷ σκυτείῳ 
παρεόντων καὶ ἄλλων τήν τε ποίησιν αὐτοῖς ἐπεδείκνυτο, 
Ἀμφιάρεώ τε τὴν ἐξελασίαν τὴν ἐς Θήβας, καὶ τοὺς ὕμνους 
τοὺς ἐς θεοὺς πεποιημένους αὐτῷ· καὶ περὶ τῶν λεγομένων<tr><th rowspan=2>115<td>ὑπὸ τῶν παρεόντων ἐς τὸ μέσον γνώμας ἀποφαινόμενος<tr><td>θωύματος ἄξιος ἐφαίνετο εἶναι τοῖς ἀκούουσι. 
    ιʹ. Τέως μὲν οὖν κατεῖχεν ὁ Μελησιγένης περὶ τὸ Νέον 
τεῖχος, ἀπὸ τῆς ποιήσιός γε τοῦ βίου τὴν μηχανὴν ἔχων. 
ἐδείκνυον δὲ οἱ Νεοτειχεῖς μέχρις ἐπ’ ἐμοῦ τὸν χῶρον ἐν ᾧ<td class=Y rowspan=4>197<tr><th>120<td>κατίζων τῶν ἐπέων τὴν ἐπίδειξιν ἐποιέετο, καὶ κάρτα 
ἐσέβοντο τὸν τόπον. ἐν ᾧ καὶ αἴγειρος ἐπεφύκει ἣν ἐκεῖνοι 
ἔφασαν ἀφ’ οὗ ὁ Μελησιγένης ἦλθεν αὐτοῖς πεφυκέναι. 
    ιαʹ. Χρόνου δὲ προϊόντος, ἀπόρως κείμενος καὶ μόλις 
τὴν τροφὴν ἔχων ἐπενοήθη εἰς τὴν Κύμην ἀπικέσθαι, εἴ τι<tr><th>125<td>βέλτιον πρήξει. μέλλων δὲ πορεύεσθαι τάδε τὰ ἔπεα 
λέγει· 
<div class=QU></div>αἶψα πόδες με φέροιεν ἐς αἰδοίων πόλιν ἀνδρῶν· 
<div class=QU></div>τῶν γὰρ καὶ θυμὸς πρόφρων καὶ μῆτις ἀρίστη. 
ἀπὸ δὲ τοῦ Νέου τείχεος πορευόμενος ἀπίκετο εἰς τὴν<tr><th>130<td>Κύμην διὰ Λαρίσσης τὴν πορείαν ποιησάμενος· ἦν γὰρ 
οὕτως αὐτῷ εὐπορώτατον· καί, ὡς Κυμαῖοι λέγουσι, τῷ 
Φρυγίης βασιλῆϊ Μίδῃ τῷ Γορδίεω δεηθέντων πενθερῶν 
αὐτοῦ ποιεῖ καὶ τὸ ἐπίγραμμα τόδε, τὸ ἔτι καὶ νῦν ἐπὶ τῆς 
στήλης τοῦ μνήματος τοῦ Γορδίεω ἐπιγέγραπται·<tr><th>135<td class=QU>χαλκῆ παρθένος εἰμί, Μίδεω δ’ ἐπὶ σήματι κεῖμαι· 
ἔστ’ ἂν ὕδωρ τε ῥέῃ καὶ δένδρεα μακρὰ τεθήλῃ 
ἠέλιός τ’ ἀνιὼν λάμπῃ, λαμπρά τε σελήνη, 
καὶ ποταμοί γε ῥέωσιν ἀνακλύζῃ δὲ θάλασσα, 
αὐτοῦ τῇδε μένουσα πολυκλαύτου ἐπὶ τύμβου<td class=Y rowspan=4>198<tr><th>140<td><div class=QU></div>ἀγγελέω παριοῦσι Μίδης ὅτι τῇδε τέθαπται. 
    ιβʹ. Κατίζων δὲ ἐν ταῖς λέσχαις τῶν γερόντων ἐν τῇ 
Κύμῃ ὁ Μελησιγένης τὰ ἔπεα τὰ πεποιημένα αὐτῷ ἐπεδείκ‐ 
νυτο, καὶ ἐν τοῖς λόγοις ἔτερπε τοὺς ἀκούοντας· καὶ αὐτοῦ 
θωυμασταὶ καθειστήκεσαν. γνοὺς δὲ ὅτι ἀποδέκονται<tr><th>145<td>αὐτοῦ τὴν ποίησιν οἱ Κυμαῖοι καὶ εἰς συνήθειαν ἕλκων 
τοὺς ἀκούοντας, λόγους πρὸς αὐτοὺς τοιούσδε προσήνεγκε, 
λέγων ὡς εἰ θέλοιεν αὐτὸν δημοσίῃ τρέφειν ἐπικλεεστάτην 
αὐτῶν τὴν πόλιν ποιήσει. τοῖς δὲ ἀκούουσι βουλομένοις 
τε ἦν ταῦτα, καὶ αὐτοὶ παρῄνεον ἐλθόντα ἐπὶ τὴν βουλὴν<tr><td rowspan=2> <h1>(150)</h1><td>δεηθῆναι τῶν βουλευτέων· καὶ αὐτοὶ ἔφασαν συμπρήξειν.<tr><td>ὁ δὲ ἐπείθετο αὐτοῖς, καὶ βουλῆς συλλεγομένης ἐλθὼν ἐπὶ 
τὸ βουλεῖον ἐδεῖτο τοῦ ἐπὶ τῇ τιμῇ ταύτῃ καθεστῶτος 
ἀπαγαγεῖν αὐτὸν ἐπὶ τὴν βουλήν. ὁ δὲ ὑπεδέξατό τε καὶ 
ἐπεὶ καιρὸς ἦν ἀπήγαγε· καταστὰς δὲ ὁ Μελησιγένης ἔλεξε<td class=Y rowspan=6>199<tr><th>155<td>περὶ τῆς τροφῆς τὸν λόγον ὃν καὶ ἐν ταῖς λέσχαις ἔλεγεν. 
ὡς δὲ εἶπεν ἐξελθὼν ἐκάθητο. 
    ιγʹ. Οἱ δὲ ἐβουλεύοντο ὅτι χρεὼν εἴη ἀποκρίνασθαι 
αὐτῷ. προθυμουμένου δὲ τοῦ ἀπάγοντος αὐτὸν καὶ ἄλλων 
ὅσοι τῶν βουλευτέων ἐν ταῖς λέσχαις ἐπήκοοι ἐγένοντο,<tr><th>160<td>τῶν βουλευτέων ἕνα λέγεται ἐναντιωθῆναι τῇ χρήμῃ αὐτοῦ, 
ἄλλα τε πολλὰ λέγοντα καὶ ὡς εἰ τοὺς ὁμήρους δόξει τρέ‐ 
φειν αὐτοῖς ὅμιλον πολλόν τε καὶ ἀχρεῖον ἕξουσιν. ἐντεῦ‐ 
θεν δὲ καὶ τοὔνομα Ὅμηρος ἐπεκράτησε τῷ Μελησιγένει 
ἀπὸ τῆς συμφορῆς· οἱ γὰρ Κυμαῖοι τοὺς τυφλοὺς ὁμήρους<tr><th>165<td>λέγουσιν· ὥστε πρότερον ὀνομαζομένου αὐτοῦ Μελησιγένεος 
τοῦτο γενέσθαι τοὔνομα Ὅμηρος. 
    ιδʹ. Καὶ οἱ ξένοι διήνεγκαν ὅτε μνήμην αὐτοῦ ἐποιοῦντο. 
ἐτελεύτα δ’ οὖν ὁ λόγος τῷ ἄρχοντι μὴ τρέφειν τὸν Ὅμηρον, 
ἔδοξε δέ πως καὶ τῇ ἄλλῃ βουλῇ. ἐπελθὼν δὲ ὁ ἐπιστάτης<tr><th>170<td>καὶ παρεζόμενος αὐτῷ διηγήσατο τοὺς ἐναντιωθέντας λόγους 
τῇ χρήμῃ αὐτοῦ καὶ τὰ δόξαντα τῇ βουλῇ. Ὁ δέ, ὡς 
ἤκουσεν, ἐσυμφόρηνέ τε καὶ λέγει τὰ ἔπεα τάδε· 
<div class=QU></div>οἵῃ μ’ αἴσῃ δῶκε πατὴρ Ζεὺς κύρμα γενέσθαι, 
<div class=QU></div>νήπιον αἰδοίης ἐπὶ γούνασι μητρὸς ἀτάλλων.<tr><th rowspan=2>175<td class=QU>ἥν ποτ’ ἐπύργωσαν βουλῇ Διὸς αἰγιόχοιο<tr><td class=QU>λαοὶ Φρίκωνος, μάργων ἐπιβήτορες ἵππων, 
ὁπλότεροι μαλεροῖο πυρὸς κρίνοντες Ἄρηα, 
Αἰολίδα Σμύρνην ἁλιγείτονα ποντοτίνακτον 
ἥν τε δι’ ἀγλαὸν εἶσιν ὕδωρ ἱεροῖο Μέλητος·<td class=Y rowspan=5>200<tr><th>180<td class=QU>ἔνθεν ἀπορνύμεναι κοῦραι Διός, ἀγλαὰ τέκνα, 
ἠθελέτην κλῇσαι δῖαν χθόνα καὶ πόλιν ἀνδρῶν, 
οἱ δ’ ἀπανηνάσθην ἱερὴν ὄπα, φῆμιν, ἀοιδήν. 
ἀφραδίῃ τῶν μέν τε παθών τις φράσσεται αὖθις, 
ὅς σφιν ὀνείδεσσιν τὸν ἐμὸν διεμήσατο πότμον.<tr><th>185<td class=QU>κῆρα δ’ ἐγὼ τήν μοι θεὸς ὤπασε γεινομένῳ περ 
τλήσομαι ἀκράαντα φέρων τετληότι θυμῷ. 
οὐδέ τι μοι φίλα γυῖα μένειν ἱεραῖς ἐν ἀγυιαῖς 
Κύμης ὁρμαίνουσι, μέγας δέ με θυμὸς ἐπείγει 
δῆμον ἐς ἀλλοδαπῶν ἰέναι ὀλίγον περ ἐόντα.<tr><th>190<td>    ιεʹ. Μετὰ τοῦτο ἀπαλλάσσεται ἐκ τῆς Κύμης ἐς Φωκαίην, 
Κυμαίοις ἐπαρησάμενος μηδένα ποιητὴν δόκιμον ἐν τῇ χώρᾳ 
γενέσθαι ὅστις Κυμαίους ἐπαγλαϊεῖ. ἀπικόμενος δὲ ἐς 
Φωκαίην τῷ αὐτῷ τρόπῳ ἐβιότευσεν, ἔπεα ἐνδεικνύμενος ἐν 
ταῖς λέσχαις κατίζων. ἐν δὲ τῇ Φωκαίῃ τοῦτον τὸν χρόνον<tr><th>195<td>Θεστορίδης τις ἦν γράμματα διδάσκων τοὺς παῖδας, ἀνὴρ 
οὐ κρήγυος· κατανοήσας δὲ τοῦ Ὁμήρου τὴν ποίησιν λόγους 
τοιούσδε αὐτῷ προσήνεγκε, φὰς ἕτοιμος εἶναι θεραπεύειν 
καὶ τρέφειν αὐτὸν ἀναλαβών, εἰ ἐθέλοι ἅ γε πεποιημένα εἴη 
αὐτῷ τῶν ἐπέων ἀναγράψασθαι καὶ ἄλλα ποιῶν πρὸς ἑωυτὸν<tr><td> <h1>(200)</h1><td>ἀναφέρειν αἰεί. 
    ιϛʹ. Τῷ δὲ Ὁμήρῳ ἀκούσαντι ἔδοξε ποιητέα εἶναι ταῦτα· 
ἐνδεὴς γὰρ ἦν τῶν ἀναγκαίων καὶ θεραπείης. διατρίβων δὲ 
παρὰ τῷ Θεστορίδῃ ποιεῖ Ἰλιάδα τὴν ἐλάσσω, ἧς ἡ ἀρχή 
<div class=QU></div>Ἴλιον ἀείδω καὶ Δαρδανίην ἐΰπωλον,<td class=Y rowspan=5>201<tr><th>205<td><div class=QU></div>ἧς πέρι πολλὰ πάθον Δαναοί, θεράποντες Ἄρηος· 
καὶ τὴν καλουμένην Φωκαΐδα, ἥν φασιν οἱ Φωκαεῖς Ὅμηρον 
παρ’ αὐτοῖσι ποιῆσαι. ἐπεὶ δὲ τήν τε Φωκαΐδα καὶ τἄλλα 
πάντα παρὰ τοῦ Ὁμήρου ὁ Θεστορίδης ἐγράψατο, διενοήθη ἐκ 
τῆς Φωκαίης ἀπαλλάσσεσθαι, τὴν ποίησιν θέλων τοῦ Ὁμήρου<tr><th>210<td>ἐξιδιώσασθαι, καὶ οὐκ ἔτι ὁμοίως ἐν ἐπιμελείᾳ εἶχε τὸν 
Ὅμηρον. ὁ δὲ λέγει αὐτῷ τὰ ἔπεα τάδε· 
<div class=QU></div>Θεστορίδης θνητοῖσιν ἀνωΐστων πολέων περ, 
<div class=QU></div>οὐδὲν ἀφραστότερον πέλεται νόου ἀνθρώποισιν. 
ὁ μὲν δὴ Θεστορίδης ἐκ τῆς Φωκαίης ἀπηλλάγη ἐς τὴν Χίον<tr><th>215<td>καὶ διδασκαλίην κατεσκευάσατο· καὶ τὰ ἔπεα ἐπιδεικνύμενος 
ὡς ἑωυτοῦ ἐόντα ἔπαινόν τε πολλὸν εἶχε καὶ ὠφελεῖτο· ὁ 
δὲ Ὅμηρος πάλιν τὸν αὐτὸν τρόπον διῃτᾶτο ἐν τῇ Φωκαίῃ, 
ἀπὸ τῆς ποιήσιος τὴν βιοτὴν ἔχων. 
    ιζʹ. Χρόνῳ δὲ οὐ πολλῷ μετέπειτα ἄνδρες Χῖοι ἔμποροι<tr><th rowspan=2>220<td>ἀπίκοντο ἐς τὴν Φωκαίην· ἀκούσαντες δὲ τῶν ἐπέων τοῦ 
Ὁμήρου ἃ πρότερον ἀκηκόεσαν πολλάκις ἐν τῇ Χίῳ τοῦ Θεστο‐ 
ρίδεω, ἐξήγγελλον Ὁμήρῳ ὅτι ἐν τῇ Χίῳ τις ἐπιδεικνύμενος<tr><td>τὰ ἔπεα ταῦτα γραμμάτων διδάσκαλος κάρτα πολλὸν ἔπαινον 
ἔχει. ὁ δὲ Ὅμηρος κατενόησεν ὅτι Θεστορίδης ἂν εἴη, καὶ<td class=Y rowspan=6>202<tr><th>225<td>παντὶ θυμῷ ἐσπούδαζεν εἰς τὴν Χίον ἀπικέσθαι. καταβὰς 
δὲ ἐπὶ τὸν λιμένα, ἐς μὲν τὴν Χίον οὐ καταλαμβάνει οὐδὲν 
πλοῖον πλέον, ἐς δὲ τὴν Ἐρυθραίην τινες ἐπὶ ξύλου παρε‐ 
σκευάζοντο πλεῖν. καλῶς δὲ εἶχε τῷ Ὁμήρῳ δι’ Ἐρυθραίης 
τὸν πλοῦν ποιήσασθαι. καὶ προσελθὼν ἐχρήϊζε παρὰ τῶν<tr><th>230<td>ναυτέων δέξασθαι αὐτὸν σύμπλουν, πολλά τε καὶ προσαγωγὰ 
λέγων οἷς σφέας ἔμελλε πείσειν. τοῖς δὲ ἔδοξε δέξασθαι 
αὐτόν, καὶ ἐκέλευον ἐσβαίνειν εἰς τὸ πλοῖον. ὁ δὲ Ὅμηρος 
πολλὰ ἐπαινέσας αὐτοὺς ἐσέβη· καὶ ἐπεὶ ἕζετο λέγει τὰ 
ἔπεα τάδε·<tr><th>235<td class=QU>κλῦθι Ποσειδάων μεγαλοσθενὲς ἐννοσίγαιε, 
εὐρυχόρου μεδέων ἠδὲ ξανθοῦ Ἑλικῶνος, 
δὸς δ’ οὖρον καλὸν καὶ ἀπήμονα νόστον ἰδέσθαι 
ναύταις, οἳ νηὸς πομποὶ ἠδ’ ἀρχοὶ ἔασι. 
δὸς δ’ ἐς ὑπώρειαν ὑψικρήμνοιο Μίμαντος<tr><th>240<td><div class=QU></div>αἰδοίων μ’ ἐλθόντα βροτῶν ὁσίων τε κυρῆσαι, 
<div class=QU></div>Φῶτά τε τισαίμην ὃς ἐμὸν νόον ἠπεροπεύσας 
<div class=QU></div>ὠδύσατο Ζῆνα ξένιον ξενίην τε τραπέζην. 
    ιηʹ. Ἐπεὶ δὲ ἀπίκοντο εὐπλοήσαντες ἐς τὴν Ἐρυθραίην, 
τότε μὲν Ὅμηρος τὴν αὖλιν ἐπὶ τῷ πλοίῳ ἐποιήσατο· τῇ δὲ<tr><th rowspan=2>245<td>ὑστεραίῃ ἐχρήϊζε τῶν ναυτέων τινα ἡγήσασθαι αὐτῷ ἐς τὴν<tr><td>πόλιν· οἱ δὲ συνέπεμψαν ἕνα αὐτῶν. πορευόμενος δὲ 
Ὅμηρος ἐπεὶ ἔτυχε τῆς Ἐρυθραίης τραχείης καὶ ὀρεινῆς 
ἐούσης, φθέγγεται τάδε τὰ ἔπεα· 
<div class=QU></div>πότνια γῆ, πάνδωρε δότειρα μελίφρονος ὄλβου,<td class=Y rowspan=5>203<tr><td> <h1>(250)</h1><td><div class=QU></div>ὡς ἄρα δὴ τοῖς μὲν φωτῶν εὔοχθος ἐτύχθης, 
<div class=QU></div>τοῖσι δὲ δύσβωλος καὶ τρηχεῖ’ οἷς ἐχολώθης. 
ἀπικόμενος δὲ ἐς τὴν πόλιν τῶν Ἐρυθραίων ἐπηρώτησε περὶ 
τοῦ ἐς τὴν Χίον πλοῦ· καί τινος προσελθόντος αὐτῷ τῶν 
ἑωρακότων ἐν τῇ Φωκαίῃ καὶ ἀσπασαμένου, ἐχρήϊζεν αὐτοῦ<tr><th>255<td>συνεξευρεῖν αὐτῷ πλοῖον ὅπως ἂν εἰς τὴν Χίον διαβαίη. 
    ιθʹ. Ἐκ μὲν δὴ τοῦ λιμένος οὐδὲν ἦν ἀπόστολον, ἄγει δὲ 
αὐτὸν ἔνθα τῶν ἁλιέων τὰ πλοῖα ὁρμίζεται. καί πως ἐν‐ 
τυγχάνει μέλλουσί τισι διαπλεῖν ἐς τὴν Χίον, ὧν ἐδέετο 
προσελθὼν ὁ ἄγων αὐτὸν ἀναλαβεῖν τὸν Ὅμηρον. οἱ δὲ<tr><th>260<td>οὐδένα λόγον ποιησάμενοι ἀνήγοντο· ὁ δὲ Ὅμηρος φθέγγεται 
τάδε τὰ ἔπεα· 
<div class=QU></div>ναῦται ποντοπόροι στυγερῇ ἐναλίγκιοι ἄτῃ, 
<div class=QU></div>πτωκάσιν αἰθυίῃσι βίον δύσζηλον ἔχοντες, 
<div class=QU></div>αἰδεῖσθε ξενίοιο Διὸς σέβας ὑψιμέδοντος·<tr><th rowspan=2>265<td><div class=QU></div>δεινὴ γὰρ μέτ’ ὄπις ξενίου Διός, ὅς κ’ ἀλίτηται. 
ἀναχθεῖσι δὲ αὐτοῖς συνέβη ἐναντίου ἀνέμου γενομένου 
παλινδρομῆσαι καὶ ἐς τὸ χωρίον ἀναδραμεῖν ὅθεν ἀνηγά‐ 
γοντο καὶ τὸν Ὅμηρον ἀναλαβεῖν καθήμενον ἐπὶ τῆς κυμα‐<tr><td>τωγῆς. μαθὼν δὲ αὐτοὺς πεπαλινδρομηκότας ἔλεξε τάδε·<td class=Y rowspan=6>204<tr><th>270<td>Ὑμᾶς, ὦ ξένοι, ἔλαβεν ὁ ἄνεμος ἀντίος γενόμενος· ἀλλ’ 
ἔτι καὶ νῦν με δέξασθε, καὶ ὁ πλοῦς ὑμῖν ἔσται. οἱ δ’ 
ἁλιεῖς ἐν μεταμελίῃ γενόμενοι ὅτι οὐ πρότερον ἐδέξαντο, 
εἰπόντες ὅτι οὐ καταλιμπάνουσιν ἢν ἐθέλοι συμπλεῖν 
ἐκέλευον ἐσβαίνειν· καὶ οὕτως ἀναλαβόντες αὐτὸν ἀνήχθησαν<tr><th>275<td>καὶ ἴσχουσιν ἐπ’ ἀκτῆς. 
    κʹ. Οἱ μὲν δὴ ἁλιεῖς πρὸς ἔργον ἐτράπησαν. ὁ δὲ Ὅμηρος 
τὴν μὲν νύκτα ἐπὶ τοῦ αἰγιαλοῦ κατέμεινε, τὴν δὲ ἡμέραν πο‐ 
ρευόμενος καὶ πλανώμενος ἀπίκετο εἰς τὸ χωρίον τοῦτο ὃ Πίτυς 
καλέεται. κἀνταῦθα αὐτῷ ἀναπαυομένῳ τὴν νύκτα ἐπιπίπτει<tr><th>280<td>καρπὸς τῆς πίτυος, ὃν δὴ μετεξέτεροι στρόβιλον, οἱ δὲ κῶνον 
καλέουσιν. ὁ δὲ Ὅμηρος φθέγγεται τὰ ἔπεα τάδε· 
<div class=QU></div>ἄλλη τίς σου πεύκη ἀμείνονα καρπὸν ἵησιν 
<div class=QU></div>Ἴδης ἐν κορυφῇσι πολυπτύχου ἠνεμοέσσης, 
<div class=QU></div>ἔνθα σίδηρος Ἄρηος ἐπιχθονίοισι βροτοῖσιν<tr><th>285<td><div class=QU></div>ἔσσεται εὖτ’ ἄν μιν Κεβρήνιοι ἄνδρες ἔχωσι. 
τὰ δὲ Κεβρήνια τοῦτον χρόνον κτίζειν οἱ Κυμαῖοι παρεσκευά‐ 
ζοντο πρὸς τῇ Ἴδῃ, καὶ γίνεται αὐτόθι σίδηρος. 
    καʹ. Ἐντεῦθεν δ’ ἀναστὰς Ὅμηρος ἐπορεύετο κατὰ φωνήν 
τινα αἰγῶν νεμομένων. ὡς δὲ ὑλάκτεον αὐτὸν οἱ κύνες<tr><th rowspan=2>290<td>ἀνέκραγεν. ὁ δὲ Γλαῦκος ὡς ἤκουσε τῆς φωνῆς, ἦν γὰρ 
τοῦτο ὄνομα τῷ νέμοντι τὰς αἶγας, ἐπέδραμεν ὀτραλέως, τάς 
τε κύνας ἀνεκαλεῖτο καὶ ἀπεσόβησεν ἀπὸ τοῦ Ὁμήρου. 
ἐπὶ πολὺν δὲ χρόνον ἐν θωύματι ἦν ὅκως τυφλὸς ἐὼν μόνος<tr><td>ἀπίκοιτο ἐς τοιούτους χώρους, καὶ ὅτι θέλων. προσελθών<td class=Y rowspan=6>205<tr><th>295<td>τέ μιν ἱστορέειν ὅστις τε ἦν καὶ τίνι τρόπῳ ἀπίκοιτο ἐς 
τόπους ἀοικήτους καὶ ἀστιβέα χωρία, καὶ τίνος κεχρημένος 
εἴη. ὁ δὲ Ὅμηρος αὐτῷ πᾶσαν τὴν ἑωυτοῦ πάθην κατα‐ 
λεγόμενος εἰς οἶκτον προηγάγετο. ἦν γάρ, ὡς ἔοικεν, οὐδ’ 
ἀγνώμων ὁ Γλαῦκος. ἀναλαβὼν δ’ αὐτὸν ἀνήγαγεν ἐπὶ τὸν<tr><td> <h1>(300)</h1><td>σταθμόν, πῦρ τ’ ἀνακαύσας δεῖπνον παρασκευάζει, καὶ 
παραθεὶς δειπνεῖν ἐκέλευεν ὁ Γλαῦκος. 
    κβʹ. Τῶν δὲ κυνῶν μὴ ἐσθιόντων καὶ ὑλακτούντων δει‐ 
πνοῦντας καθάπερ εἰώθεσαν λέγει πρὸς τὸν Γλαῦκον Ὅμηρος 
τὰ ἔπεα τάδε·<tr><th>305<td><div class=QU></div>Γλαῦκε πέπων, ἐπιών τοι ἔπος τι ἐνὶ φρεσὶ θήσω· 
<div class=QU></div>πρῶτον μὲν κυσὶ δεῖπνον ἐπ’ αὐλείῃσι θύρῃσι 
<div class=QU></div>δοῦναι· ὣς γὰρ ἄμεινον· ὃ γὰρ καὶ πρῶτον ἀκούει 
<div class=QU></div>ἀνδρὸς ἐπερχομένου καὶ ἐς ἕρκεα θηρὸς ἰόντος. 
ταῦτα ἀκούσας ὁ Γλαῦκος ἥσθη τῇ παραινέσει, καὶ ἐν θωύ‐<tr><th>310<td>ματι εἶχεν αὐτόν, δειπνήσαντες δὲ διὰ λόγων εἱστιῶντο. 
ἀπηγεομένου δὲ Ὁμήρου τήν τε πλάνην τὴν ἑωυτοῦ καὶ τὰς 
πόλεις ἃς ἐσαπίκοιτο, ἔκπληκτος ἦν ὁ Γλαῦκος ἀκούων. καὶ 
τότε μὲν ἐπεὶ ὥρη κοίτου ἦν ἀνεπαύετο. 
    κγʹ. Τῇ δ’ ὑστεραίῃ διενοήθη ὁ Γλαῦκος πρὸς τὸν δεσπότην<tr><th rowspan=2>315<td>πορευθῆναι, σημανέων τὰ περὶ Ὁμήρου. ἐπιτρέψας δὲ τῷ 
συνδούλῳ νέμειν τὰς αἶγας τὸν Ὅμηρον καταλείπει ἔνδον, 
εἰπὼν πρὸς αὐτὸν ὅτι διὰ ταχέων πορεύσομαι. καταβὰς δὲ<tr><td>ἐς Βολισσόν, ἔστι δὲ πλησίον τοῦ χωρίου τούτου, καὶ συγ‐ 
γενόμενος τῷ δεσπότῃ, ἀπηγέετο ὑπὲρ Ὁμήρου πᾶσαν τὴν<td class=Y rowspan=6>206<tr><th>320<td>ἀλήθειαν, περί τε αὐτοῦ τῆς ἀφίξιος ἐν θωύματι ποιεύμενος· 
ἠρώτεέ τε ὅ τι χρὴ ποιέειν περὶ αὐτοῦ. ὁ δὲ ὀλίγα μὲν προσ‐ 
ίετο τῶν λόγων, κατεγίνωσκε δὲ τοῦ Γλαύκου ὡς ἄφρονος 
ἐόντος καὶ τοὺς ἀναπήρους δεχομένου καὶ τρέφοντος. ἐκέ‐ 
λευσε δὲ ὅμως τὸν ξεῖνον ἄγειν πρὸς ἑαυτόν.<tr><th>325<td>    κδʹ. Ἐλθὼν δὲ πρὸς τὸν Ὅμηρον διηγήσατο ταῦτα ὁ 
Γλαῦκος καὶ ἐκέλευσε πορεύεσθαι τοῦτον· οὕτω γὰρ εὖ πρή‐ 
ξειν· ὁ δὲ Ὅμηρος ἤθελε πορεύεσθαι. ἀναλαβὼν οὖν αὐτὸν 
ὁ Γλαῦκος ἤγαγε πρὸς τὸν δεσπότην. διὰ λόγων δὲ ἰὼν τῷ 
Ὁμήρῳ ὁ Χῖος, εὑρίσκει ἐόντα δεξιὸν καὶ πολλῶν ἔμπειρον.<tr><th>330<td>ἔπειθέ τε αὐτὸν μένειν καὶ τῶν παιδίων ἐπιμέλειαν ποιέε‐ 
σθαι· ἦσαν γὰρ τῷ Χίῳ παῖδες ἐν ἡλικίῃ. τούτους οὖν αὐτῷ 
παρατίθησι παιδεύειν. ὁ δὲ ἔπρησσε ταῦτα· καὶ τοὺς Κέρκω‐ 
πας καὶ Βατραχομυομαχίαν καὶ Ψαρομαχίην καὶ Ἑπταπακ‐ 
τικὴν καὶ Ἐπικιχλίδας καὶ τἄλλα πάντα ὅσα παίγνιά ἐστιν<tr><th>335<td>Ὁμήρου ἐνταῦθα ἐποίησε παρὰ τῷ Χίῳ ἐν Βολισσῷ, ὥστε 
καὶ ἐν τῇ πόλει περιβόητος ἤδη ἐγένετο ἐν τῇ ποιήσει. καὶ 
ὁ μὲν Θεστορίδης, ὡς τάχιστα ἐπύθετο αὐτὸν παρεόντα, ᾤχετο 
ἐκπλέων ἐκ τῆς Χίου. 
    κεʹ. Χρόνου δὲ προιόντος δεηθεὶς τοῦ Χίου πορεῦσαι αὐτὸν<tr><th rowspan=2>340<td>εἰς τὴν Χίον ἀπίκετο εἰς τὴν πόλιν· καὶ διδασκαλεῖον κατα‐<tr><td>σκευασάμενος ἐδίδασκε παῖδας τὰ ἔπεα. καὶ κάρτα δεξιὸς 
ἐδόκεεν εἶναι τοῖς Χίοις, καὶ πολλοὶ θωυμασταὶ αὐτοῦ καθει‐ 
στήκεσαν. συλλεξάμενος δὲ βίον ἱκανὸν γυναῖκα ἔγημεν ἐξ 
ἧς αὐτῷ θυγατέρες δύο ἐγένοντο· καὶ ἡ μὲν αὐτῶν ἄγαμος<td class=Y rowspan=4>207<tr><th>345<td>ἐτελεύτησε, τὴν δὲ συνῴκισεν ἀνδρὶ Χίῳ. 
    κϛʹ. Ἐπιχειρήσας δὲ τῇ ποιήσει ἀπέδωκε χάριν ἣν εἶχε, 
πρῶτον μὲν Μέντορι τῷ Ἰθακησίῳ ἐν τῇ Ὀδυσσείᾳ, ὅτι μιν 
κάμνοντα τοὺς ὀφθαλμοὺς ἐν Ἰθάκῃ ἐνοσήλευεν ἐκτενέως, 
τοὔνομα αὐτοῦ ἐναρμόσας ἐς τὴν ποίησιν Ὀδυσσέως τε<tr><td> <h1>(350)</h1><td>ἑταῖρον φὰς εἶναι, ποιήσας Ὀδυσσέα ὡς ἐς Τροίην ἔπλεε 
Μέντορι ἐπιτρέψαι τὸν οἶκον ὡς ἐόντι Ἰθακησίων ἀρίστῳ καὶ 
δικαιοτάτῳ. πολλαχῇ δὲ καὶ ἄλλῃ τῆς ποιήσεως τιμῶν αὐτόν, 
τὴν Ἀθηνᾶν ὁπότε ἐς λόγον τινι καθίσταιτο τῷ Μέντορι 
οἰκυίην ποιεῖ. ἀπέδωκε δὲ καὶ Φημίῳ τῷ ἑαυτοῦ διαδασκάλῳ<tr><th>355<td>τροφεῖα καὶ διδασκαλεῖα ἐν τῇ Ὀδυσσείῃ, μάλιστα ἐν τοῖσδε 
τοῖς ἔπεσι 
<div class=QU></div>κήρυξ δ’ ἐν χερσὶν κίθαριν περικαλλέ’ ἔθηκε 
<div class=QU></div>Φημίῳ, ὃς δὴ πολλὸν ἐκαίνυτο πάντας ἀείδων. 
καὶ πάλιν<tr><th>360<td><div class=QU></div>αὐτὰρ ὃ φορμίζων ἀνεβάλλετο καλὸν ἀείδειν. 
μέμνηται δὲ καὶ τοῦ ναυκλήρου μεθ’ οὗ ἐκπεριέπλευσε καὶ 
εἶδε πόλιάς τε πολλὰς καὶ χώρας, ᾧ ὄνομα ἦν Μέντης, ἐν 
τοῖς ἔπεσι τοῖσδε 
<div class=QU></div>Μέντης Ἀγχιάλοιο δαΐφρονος εὔχομαι εἶναι<td class=Y rowspan=5>208<tr><th>365<td><div class=QU></div>υἱός, ἀτὰρ Ταφίοισι φιληρέτμοισιν ἀνάσσω. 
ἀπέδωκε δὲ χάριν καὶ Τυχίῳ τῷ σκυτεῖ, ὃς ἐδέξατο αὐτὸν ἐν 
τῷ Νέῳ τείχει προσελθόντα πρὸς τὸ σκυτεῖον, ἐν τοῖς ἔπεσι 
καταζεύξας ἐν τῇ Ἰλιάδι τοῖσδε 
<div class=QU></div>Αἴας δ’ ἐγγύθεν ἦλθε φέρων σάκος ἠΰτε πύργον,<tr><th>370<td><div class=QU></div>χάλκεον ἑπταβόειον, ὅ οἱ Τυχίος κάμε τεύχων, 
<div class=QU></div>σκυτοτόμων ὄχ’ ἄριστος Ὕλῃ ἔνι οἰκία ναίων. 
    κζʹ. Ἀπὸ δὲ τῆς ποιήσεως ταύτης εὐδοκιμεῖ Ὅμηρος περί 
τε τὴν Ἰωνίην καὶ ἐς τὴν Ἑλλάδα ἤδη περὶ αὐτοῦ λόγος 
ἀναφέρετο· κατοικέων δὲ ἐν τῇ Χίῳ καὶ εὐδοκιμέων περὶ<tr><th>375<td>τὴν ποίησιν, ἀπικνεομένων πολλῶν πρὸς αὐτόν, συνεβούλευον 
οἱ ἐντυγχάνοντες αὐτῷ ἐς τὴν Ἑλλάδα ἀπικέσθαι· ὁ δὲ 
προσεδέξατο τὸν λόγον καὶ κάρτα ἐπεθύμει ἀποδημῆσαι. 
    κηʹ. Κατανοήσας δὲ ὅτι ἐς μὲν Ἄργος πολλαὶ καὶ μεγά‐ 
λαι εἶεν εὐλογίαι πεποιημέναι, ἐς δὲ τὰς Ἀθήνας οὔ, ἐμποιεῖ<tr><th rowspan=2>380<td>ἐς τὴν ποίησιν, ἐς μὲν Ἰλιάδα τὴν μεγάλην Ἐρεχθέα μεγα‐ 
λύνων ἐν νεῶν καταλόγῳ τὰ ἔπεα τάδε 
<div class=QU></div>δῆμον Ἐρεχθῆος μεγαλήτορος, ὅν ποτ’ Ἀθήνη 
<div class=QU></div>θρέψε Διὸς θυγάτηρ, τέκε δὲ ζείδωρος ἄρουρα.<tr><td>καὶ τὸν στρατηγὸν αὐτῶν Μενεσθέα αἰνέσας ὡς πάντων εἴη<td class=Y rowspan=6>209<tr><th>385<td>ἄριστος τάξαι πεζὸν στρατὸν καὶ ἱππότας, ἐν τοῖσδε τοῖς 
ἔπεσιν εἶπε· 
<div class=QU></div>τῶν αὖθ’ ἡγεμόνευ’ υἱὸς Πετεῶο Μενεσθεύς. 
<div class=QU></div>τῷ δ’ οὔ πώ τις ὁμοῖος ἐπιχθόνιος γένετ’ ἀνὴρ 
<div class=QU></div>κοσμῆσαι ἵππους τε καὶ ἀνέρας ἀσπιδιώτας.<tr><th>390<td>Αἴαντα δὲ τὸν Τελαμῶνος καὶ Σαλαμινίους ἐν νεῶν καταλόγῳ 
ἔταξε πρὸς Ἀθηναίους, λέγων τάδε· 
<div class=QU></div>Αἴας δ’ ἐκ Σαλαμῖνος ἄγεν δυοκαίδεκα νῆας, 
<div class=QU></div>στῆσε δ’ ἄγων ἵν’ Ἀθηναίων ἵσταντο φάλαγγες. 
ἐς δὲ τὴν Ὀδυσσείην τάδε ἐποίησεν, ὡς Ἀθηνᾶ ἐς λόγους<tr><th>395<td>ἐλθοῦσα τῷ Ὀδυσσεῖ ἐς τὴν Ἀθηναίων πόλιν ἀπίκετο, τιμῶσα 
ταύτην τῶν ἄλλων πολλῷ μάλιστα 
<div class=QU></div>ἵκετο δ’ ἐς Μαραθῶνα καὶ εὐρυχόρους ἐς Ἀθήνας, 
<div class=QU></div>δῦνε δ’ Ἐρεχθῆος πυκινὸν δόμον. 
    κθʹ. Ἐμποιήσας δὲ ἐς τὴν ποίησιν ταῦτα καὶ παρασκευα‐<tr><td> <h1>(400)</h1><td>σάμενος, ἐς Ἑλλάδα βουλόμενος ποιήσασθαι τὸν πλοῦν, προσ‐ 
ίσχει τῇ Σάμῳ. ἔτυχον δὲ οἱ ἐκεῖσε τὸν τότε καιρὸν ἄγοντες 
ἑορτὴν Ἀπατούρια. καί τις τῶν Σαμίων ἰδὼν τὸν Ὅμηρον 
ἀπιγμένον, πρότερον αὐτὸν ὀπωπὼς ἐν Χίῳ, ἐλθὼν ἐς 
τοὺς φράτορας διηγήσατο, ὡς ἐν ἐπαίνῳ μεγάλῳ ποιεύμενος<tr><th rowspan=2>405<td>αὐτόν. οἱ δὲ φράτορες ἐκέλευον ἄγειν αὐτόν· ὁ δὲ ἐντυχὼν 
τῷ Ὁμήρῳ ἔλεξεν, ὦ ξένε Ἀπατούρια ἀγούσης τῆς 
πόλιος καλέουσί σε οἱ φράτορες οἱ ἡμέτεροι συνεορτά‐ 
σοντα. ὁ δὲ Ὅμηρος ἔφη ταῦτα ποιήσειν καὶ ᾔει μετὰ<tr><td>τοῦ καλέσαντος.<td class=Y rowspan=5>210<tr><th>410<td>    λʹ. Πορευόμενος δὲ ἐγχρίμπτεται γυναιξὶ Κουροτρόφῳ 
θυούσαις ἐν τῇ τριόδῳ. ἡ δὲ ἱέρεια εἶπε πρὸς αὐτόν, δυσχε‐ 
ράνασα τῇ ὄψει, ἄνερ ἀπὸ τῶν ἱερῶν. ὁ δὲ Ὅμηρος ἐς 
θυμόν τε ἔβαλε τὸ ῥηθέν, καὶ ἤρετο τὸν ἄγοντα τίς τε εἴη 
ὁ φθεγξάμενος, καὶ τίνι θεῶν ἱερὰ θύεται. ὁ δὲ αὐτῷ διη‐<tr><th>415<td>γήσατο ὅτι γυνὴ εἴη Κουροτρόφῳ θύουσα. ὁ δ’ ἀκούσας 
λέγει τάδε τὰ ἔπεα· 
<div class=QU></div>κλῦθι μοι εὐχομένῳ Κουροτρόφε, δὸς δὲ γυναῖκα 
<div class=QU></div>τήνδε νέων μὲν ἀνήνασθαι φιλότητα καὶ εὐνήν, 
<div class=QU></div>ἡ δ’ ἐπιτερπέσθω πολιοκροτάφοισι γέρουσιν,<tr><th>420<td><div class=QU></div>ὧν ὥρη μὲν ἀπήμβλυνται, θυμὸς δὲ μενοινᾷ. 
    λαʹ. Ἐπεὶ δὲ ἦλθεν εἰς τὴν φρήτρην καὶ τοῦ οἴκου ἔνθα δὴ 
ἐδαίνυντο ἐπὶ τὸν οὐδὸν ἔστη, οἱ μὲν λέγουσι καιομένου πυρὸς 
ἐν τῷ οἴκῳ, οἱ δέ φασι τότε ἐκκαῦσαι σφᾶς, ἐπειδὴ Ὅμηρος τὰ 
ἔπεα εἶπεν<tr><th rowspan=2>425<td class=QU>ἀνδρὸς μὲν στέφανος παῖδες, πύργοι δὲ πόληος, 
ἵπποι δ’ ἐν πεδίῳ κόσμος, νῆες δὲ θαλάσσης, 
χρήματα δ’ αὔξει οἶκον· ἀτὰρ γεραροὶ βασιλῆες 
ἥμενοι εἰν ἀγορῇ κόσμος τ’ ἄλλοισιν ὁρᾶσθαι.<tr><td class=QU>αἰθομένου δὲ πυρὸς γεραρώτερος οἶκος ἰδέσθαι.<td class=Y rowspan=5>211<tr><th>430<td>εἰσελθὼν δὲ καὶ κατακλιθεὶς ἐδαίνυτο μετὰ τῶν φρατόρων· 
καὶ αὐτὸν ἐτίμων καὶ ἐν θωύματι εἶχον· καὶ τότε μὲν τὴν 
κοίτην αὐτοῦ ἐποιήσατο Ὅμηρος. 
    λβʹ. Τῇ δὲ εἰσαύριον ἀποπορευόμενον ἰδόντες κεραμέες 
τινες κάμινον ἐγκαίοντες κεράμου λεπτοῦ, προσεκαλέσαντο<tr><th>435<td>αὐτόν, πεπυσμένοι ὅτι σοφὸς εἴη· καὶ ἐκέλευόν σφιν ἀεῖσαι, 
φάμενοι δώσειν αὐτῷ τοῦ κεράμου καὶ ὅ τι ἂν ἄλλο ἔχω‐ 
σιν. ὁ δὲ Ὅμηρος ἀείδει αὐτοῖς τὰ ἔπεα τάδε ἃ καλέεται 
Κάμινος· 
    εἰ μὲν δώσετε μισθὸν ἀείσω ὦ κεραμῆες·<tr><th>440<td class=QE>δεῦρ’ ἄγ’ Ἀθηναίη καὶ ὑπείρεχε χεῖρα καμίνου, 
εὖ δὲ μελανθεῖεν κότυλοι καὶ πάντα μάλευρα, 
φρυχθῆναί τε καλῶς καὶ τιμῆς ὦνον ἀρέσθαι, 
πολλὰ μὲν εἰν ἀγορῇ πωλεύμενα, πολλὰ δ’ ἀγυιαῖς, 
πολλὰ δὲ κερδῆναι, ἡμῖν δὲ δὴ ὥς σφι νοῆσαι.<tr><th rowspan=2>445<td class=QE>ἢν δ’ ἐπ’ ἀναιδείην τρεφθέντες ψεύδε’ ἄρησθε<tr><td class=QE>συγκαλέω δ’ ἤπειτα καμίνῳ δηλητῆρας, 
Σύντριβ’ ὁμῶς Σμάραγόν τε καὶ Ἄσβετον ἠδέ γ’ Ἄβακτον, 
Ὠμόδαμόν θ’ ὃς τῇδε τέχνῃ κακὰ πολλὰ πορίζοι. 
† πεῖθε πυραίθουσαν καὶ δώματα, σὺν δὲ κάμινος<td class=Y rowspan=4>212<tr><td> <h1>(450)</h1><td class=QE>πᾶσα κυκηθείη κεραμέων μέγα κωκυσάντων. 
ὡς γνάθος ἱππείη βρύκει, βρύκοι δὲ κάμινος 
πάντ’ ἔντοσθ’ αὐτῆς κεραμήϊα λεπτὰ ποιοῦσα. 
δεῦρο καὶ ἠελίου θύγατερ πολυφάρμακε Κίρκη· 
ἄγρια φάρμακα βάλλε, κάκου δ’ αὐτούς τε καὶ ἔργα.<tr><th>455<td class=QE>δεῦρο δὲ καὶ Χείρων ἀγέτω πολέας Κενταύρους, 
οἵ θ’ Ἡρακλείους χεῖρας φύγον, οἵ τ’ ἀπόλοντο· 
τύπτοιεν τάδε ἔργα κακῶς, τύπτοι δὲ κάμινον, 
αὐτοὶ δ’ οἰμώζοντες ὁρῴατο ἔργα πονηρά. 
γηθήσω δ’ ὁρόων αὐτῶν κακοδαίμονα τέχνην.<tr><th rowspan=2>460<td class=QE>ὃς δέ χ’ ὑπερκύψῃ, περὶ τούτου πᾶν τὸ πρόσωπον 
φλεχθείη, ὡς πάντες ἐπίσταιντ’ αἴσιμα ῥέζειν. 
Παραχειμάζων δὲ ἐν τῇ Σάμῳ, ταῖς νουμηνίαις προσπο‐<tr><td>ρευόμενος πρὸς τὰς οἰκίας τὰς εὐδαιμονεστάτας, ἐλάμβανέ 
τι ἀείδων τὰ ἔπεα τάδε ἃ καλεῖται Εἰρεσιώνη, ὡδήγουν<td class=Y rowspan=4>213<tr><th>465<td>δὲ αὐτὸν καὶ συμπαρῆσαν αἰεὶ τῶν παίδων τινες τῶν 
ἐγχωρίων· 
<div class=QU></div>δῶμα προσετραπόμεσθ’ ἀνδρὸς μέγα δυναμένοιο, 
<div class=QU></div>ὃς μέγα μὲν δύναται, μέγα δὲ βρέμει, ὄλβιος αἰεί. 
<div class=QU></div>αὐταὶ ἀνακλίνεσθε θύραι· πλοῦτος γὰρ ἔσεισι<tr><th>470<td class=QU>πολλός, σὺν πλούτῳ δὲ καὶ εὐφροσύνη τεθαλυῖα, 
εἰρήνη τ’ ἀγαθή. ὅσα δ’ ἄγγεα, μεστὰ μὲν εἴη, 
κυρβαίη δ’ αἰεὶ κατὰ καρδόπου ἕρποι μάζα, 
τοῦ παιδὸς δὲ γυνὴ κατὰ διφράδα βήσεται ὕμμιν, 
ἡμίονοι δ’ ἄξουσι κραταίποδες ἐς τόδε δῶμα,<tr><th rowspan=2>475<td class=QU>αὐτὴ δ’ ἱστὸν ὑφαίνοι ἐπ’ ἠλέκτρῳ βεβαυῖα. 
νεῦμαί τοι νεῦμαι ἐνιαύσιος ὥστε χελιδὼν 
ἕστηκ’ ἐν προθύροις·<tr><td>καὶ 
<div class=QU></div>εἰ μέν τι δώσεις εἰ δὲ μή, οὐχ ἑστήξομεν,<td class=Y rowspan=6>214<tr><th>480<td><div class=QU></div>οὐ γὰρ συνοικήσοντες ἐνθάδ’ ἤλθομεν. 
ᾔδετο δὲ τάδε τὰ ἔπεα ἐν τῇ Σάμῳ ἐπὶ πολὺν χρόνον ὑπὸ τῶν 
παίδων ὅτε ἀγείροιεν ἐν τῇ ἑορτῇ τοῦ Ἀπόλλωνος. 
    λδʹ. Ἀρχομένου δὲ τοῦ ἔαρος ἐπεχείρησε πλεῖν Ὅμηρος 
εἰς τὰς Ἀθήνας ἐκ τῆς Σάμου. καὶ ἀναχθεὶς μετά τινων<tr><th>485<td>ἐγχωρίων ἀπηνέχθη εἰς τὴν Ἴον· καὶ ὡρμίσθησαν οὐ κατὰ 
πόλιν, ἀλλ’ ἐπ’ ἀκτῆς. συνέβη δὲ τῷ Ὁμήρῳ κατὰ πολύ τι 
ἄρξασθαι μαλακῶς ἔχειν· ἐκβὰς δὲ τοῦ πλοίου ἐκοιμᾶτο 
ἐπὶ τῆς κυματωγῆς ἀδυνάτως ἔχων. πλείους δὲ ἡμέρας 
ὁρμούντων αὐτῶν δι’ ἀπλοΐην, καταβαίνοντες αἰεί τινες τῶν<tr><th>490<td>ἐκ τῆς πόλιος ἀπεσχόλαζον παρὰ τῷ Ὁμήρῳ καὶ ἐν θωύ‐ 
ματι εἶχον αὐτὸν ἀκούοντες αὐτοῦ. 
    λεʹ. Τῶν δὲ ναυτέων καὶ τῶν ἐκ τῆς πόλιος τινῶν ἡμέ‐ 
νων παρὰ τῷ Ὁμήρῳ κατέπλωσαν παῖδες ἁλιῆες τὸν τόπον, 
καὶ ἐκβάντες ἐκ τοῦ ἀκατίου προσελθόντες αὐτοῖς τάδε εἶπον·<tr><th>495<td>ἄγετε ὦ ξένοι ἐπακούσατε ἡμέων, ἂν ἄρα δύνησθε διαγνῶ‐ 
ναι ἅσς’ ἂν ὑμῖν εἴπωμεν. καί τις τῶν παρεόντων ἐκέλευε 
λέγειν· οἱ δὲ εἶπαν ἡμεῖς ἅσσα εἵλομεν κατελίπομεν· ἃ 
δὲ μὴ εἵλομεν φέρομεν. οἱ δέ φασι μέτρῳ εἰπεῖν αὐτοὺς 
    ἅσς’ ἕλομεν λιπόμεσθα· ἃ δ’ οὐχ ἕλομεν φερόμεσθα.<tr><td rowspan=2> <h1>(500)</h1><td>οὐ δυναμένων δὲ τῶν παρεόντων γνῶναι τὰ ῥηθέντα, διηγή‐ 
σαντο οἱ παῖδες ὅτι ἁλιεύοντες οὐδὲν ἐδύναντο ἑλεῖν, καθή‐<tr><td>μενοι δὲ ἐν γῇ ἐφθειρίζοντο, καὶ ὅσους μὲν ἔλαβον τῶν 
φθειρῶν κατέλιπον· ὅσους δὲ μὴ ἐδύναντο ἐς οἴκους ἀπε‐ 
φέροντο. ὁ δὲ Ὅμηρος ἀκούσας ταῦτα ἔλεξε τὰ ἔπεα τάδε·<td class=Y rowspan=5>215<tr><th>505<td><div class=QU></div>τοίων γὰρ πατέρων ἐξ αἵματος ἐκγεγάασθε, 
<div class=QU></div>οὔτε βαθυκλήρων οὔτ’ ἄσπετα μῆλα νεμόντων. 
    λϛʹ. Ἐκ δὲ τῆς ἀσθενείας ταύτης συνέβη τὸν Ὅμηρον 
τελευτῆσαι ἐν Ἴῳ, οὐ παρὰ τὸ μὴ γνῶναι τὸ παρὰ τῶν 
παίδων ῥηθέν, ὡς οἴονταί τινες, ἀλλὰ τῇ μαλακίῃ. τελευ‐<tr><th>510<td>τήσας δὲ ἐν τῇ Ἴῳ αὐτοῦ ἐπ’ ἀκτῆς ἐτάφη ὑπό τε τῶν 
συμπλόων καὶ τῶν πολιήτεων ὅσοι ἐν διαλογῇ ἐγεγένηντο 
αὐτῷ. καὶ τὸ ἐλεγεῖον τόδε ἐπέγραψαν Ἰῆται ὕστερον χρόνῳ 
πολλῷ, ὡς ἤδη ἥ τε ποίησις ἐξεπεπτώκεε καὶ ἐθαυμάζετο 
ὑπὸ πάντων· οὐδὲ Ὁμήρου ἐστίν·<tr><th>515<td><div class=QU></div>ἐνθάδε τὴν ἱερὴν κεφαλὴν κατὰ γαῖα καλύψεν 
<div class=QU></div>ἀνδρῶν ἡρώων κοσμήτορα θεῖον Ὅμηρον. 
    λζʹ. Ὅτι δὲ ἦν Αἰολεὺς Ὅμηρος καὶ οὔτε Ἴων οὔτε 
Δωριεύς, τοῖς τε εἰρημένοις δεδήλωταί μοι καὶ δὴ καὶ τοῖσδε 
τεκμαίρεσθαι παρέχει. ἄνδρα ποιητὴν τηλικοῦτον εἰκός ἐστι<tr><th>520<td>τῶν νομίμων τῶν παρὰ τοῖς ἀνθρώποις ποιοῦντα ἐς τὴν 
ποίησιν ἤτοι τὰ κάλλιστα ἐξευρόντα ποιέειν ἢ τὰ ἑωυτοῦ, 
πάτρια ἐόντα. ἤδη τοίνυν τὸ ἐνθένδε αὐτοὶ τῶν ἐπέων 
ἀκούοντες κρινεῖτε. ἱεροποιΐην γὰρ ἢ τὴν κρατίστην ἐξευ‐ 
ρὼν ἐποίησεν ἢ τὴν ἑωυτοῦ πατρίδι προσήκουσαν. λέγει<tr><th>525<td>γὰρ ὧδε· 
<div class=QU></div>αὐέρυσαν μὲν πρῶτα καὶ ἔσφαξαν καὶ ἔδειραν, 
<div class=QU></div>μηρούς τ’ ἐξέταμον κατά τε κνίσσῃ ἐκάλυψαν, 
<div class=QU></div>δίπτυχα ποιήσαντες, ἐπ’ αὐτῶν δ’ ὠμοθέτησαν. 
ἐν τούτοις ὑπὲρ ὀσφύος οὐδὲν εἴρηται ᾗ ἐς τὰ ἱερὰ χρέονται·<td class=Y rowspan=5>216<tr><th>530<td>μονώτατον γὰρ τῶν Ἑλλήνων τὸ Αἰολικὸν ἔθνος οὐ καίει 
ὀσφύν. δηλοῖ δὲ καὶ ἐν τοῖσδε τοῖς ἔπεσιν ὅτι Αἰολεὺς ὢν 
δικαίως τοῖς νόμοις τοῖς τούτων ἐχρῆτο· 
<div class=QU></div>καῖε δ’ ἐπὶ σχίζῃς ὁ γέρων, ἐπὶ δ’ αἴθοπα οἶνον 
<div class=QU></div>λεῖβε· νέοι δὲ παρ’ αὐτὸν ἔχον πεμπώβολα χερσίν.<tr><th>535<td>Αἰολέες γὰρ μόνοι τὰ σπλάγχνα ἐπὶ πέντε ὀβελῶν ὀπτῶσιν, 
οἱ δὲ ἄλλοι Ἕλληνες ἐπὶ τριῶν. καὶ γὰρ ὀνομάζουσιν οἱ 
Αἰολεῖς τὰ πέντε πέμπε. 
    ληʹ. Τὰ μὲν οὖν ὑπὲρ τῆς γενέσιος καὶ τελευτῆς καὶ βίου 
δεδήλωταί μοι. περὶ δὲ ἡλικίης τῆς Ὁμήρου ἐκ τῶνδ’ ἄν<tr><th>540<td>τις ἐπισκεπτόμενος ἀκριβῶς καὶ ὀρθῶς λογίζοιτο. ἀπὸ γὰρ 
τῆς εἰς Ἴλιον στρατίης, ἣν Ἀγαμέμνων καὶ Μενέλαος ἤγει‐ 
ραν, ἔτεσιν ὕστερον ἑκατὸν καὶ τριάκοντα Λέσβος ᾠκίσθη 
κατὰ πόλεις, πρότερον ἐοῦσα ἄπολις. μετὰ δὲ Λέσβον 
οἰκισθεῖσαν ἔτεσιν ὕστερον εἴκοσι Κύμη ἡ Αἰολιῶτις καὶ<tr><th>545<td>Φρικωνὶς καλεομένη ᾠκίσθη. μετὰ δὲ Κύμην ὀκτωκαίδεκα 
ἔτεσιν ὕστερον Σμύρνα ὑπὸ Κυμαίων κατῳκίσθη· καὶ ἐν 
τούτῳ γίνεται Ὅμηρος. ἀφ’ οὗ δ’ Ὅμηρος ἐγένετο ἔτεά 
ἐστιν ἑξακόσια εἰκοσιδύο μέχρι τῆς Ξέρξεω διαβάσεως, ἣν 
στρατευσάμενος ἐπὶ τοὺς Ἕλληνας καὶ ζεύξας τὸν Ἑλλήσ‐<tr><td rowspan=2> <h1>(550)</h1><td>ποντον διέβη ἐκ τῆς Ἀσίας ἐς τὴν Εὐρώπην. ἀπὸ δὲ 
τούτου ῥηϊδίως ἐστὶ ἀριθμῆσαι τὸν χρόνον τῷ ἐθέλοντι 
ζητεῖν ἐκ τῶν ἀρχόντων τῶν Ἀθήνησι. τῶν δὲ Τρωϊκῶν<td class=Y>217<tr><td>ὕστερον γέγονεν Ὅμηρος ἔτεσιν ἑκατὸν ἑξήκοντα ὀκτώ.<td class=Y>218</table>
<script>
var IL = ["Line"];
document.body.onload=f();
</script>
</body>
</html>
