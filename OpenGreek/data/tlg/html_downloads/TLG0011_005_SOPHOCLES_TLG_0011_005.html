<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>SOPHOCLES :: Electra :: TLG 0011 005</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0011.htm">0011</a> 005&nbsp;:: <strong><a class=CaCo href="0011.htm">SOPHOCLES</a></strong>&nbsp;:: <strong>Electra</strong></p>
<p class="AuthorInfo"><a class=CaCo href="0011.htm">SOPHOCLES</a> <a class="CanonEpi">Trag.</a><br />(<a class="CanonGeo">Atheniensis</a>: <a class="CanonDat">5 B.C.</a>)</p>
<p class="CanonVid"><a class="CaV">Scholia: Cf. <em>SCHOLIA IN SOPHOCLEM</em> (5037)</a></p>
<p class="WorkInfo"><strong>Electra</strong></p><p class="EditionInfo"><a class=CaE>Source: Dain, A., Mazon, P. (eds.), <em>Sophocle</em>, vol. 2. Paris: Les Belles Lettres, 1958 (repr. 1968 (1st edn. rev.)): 138–194.</a></p><p class="CitationStyle">Citation: (Line)</p>
<tr><td class=qS colspan=3> <tr><tr><th>t<td class=J6><a class="T F1T">ΗΛΕΚΤΡΑ</a><td class=K rowspan=7><tr><th>1<td><a class=SN>ΠΑΙΔΑΓΩΓΟΣ</a><tr><th>1<td class=QQ>Ὦ τοῦ στρατηγήσαντος ἐν Τροίᾳ ποτὲ 
Ἀγαμέμνονος παῖ, νῦν ἐκεῖν’ ἔξεστί σοι 
παρόντι λεύσσειν ὧν πρόθυμος ἦσθ’ ἀεί. 
Τὸ γὰρ παλαιὸν Ἄργος οὑπόθεις τόδε,<tr><th>5<td class=QQ>τῆς οἰστροπλῆγος ἄλσος Ἰνάχου κόρης· 
αὕτη δ’, Ὀρέστα, τοῦ λυκοκτόνου θεοῦ 
ἀγορὰ Λύκειος· οὑξ ἀριστερᾶς δ’ ὅδε 
Ἥρας ὁ κλεινὸς ναός· οἷ δ’ ἱκάνομεν, 
φάσκειν Μυκήνας τὰς πολυχρύσους ὁρᾶν,<tr><th>10<td class=QQ>πολύφθορόν τε δῶμα Πελοπιδῶν τόδε, 
ὅθεν σε πατρὸς ἐκ φόνων ἐγώ ποτε 
πρὸς σῆς ὁμαίμου καὶ κασιγνήτης λαβὼν 
ἤνεγκα κἀξέσωσα κἀξεθρεψάμην 
τοσόνδ’ ἐς ἥβης πατρὶ τιμωρὸν φόνου.<tr><th>15<td class=QQ>Νῦν οὖν, Ὀρέστα καὶ σύ, φίλτατε ξένων 
Πυλάδη, τί χρὴ δρᾶν ἐν τάχει βουλευτέον, 
ὡς ἡμὶν ἤδη λαμπρὸν ἡλίου σέλας 
ἑῷα κινεῖ φθέγματ’ ὀρνίθων σαφῆ, 
μέλαινά τ’ ἄστρων ἐκλέλοιπεν εὐφρόνη.<tr><th rowspan=2>20<td class=QQ>Πρὶν οὖν τιν’ ἀνδρῶν ἐξοδοιπορεῖν στέγης, 
ξυνάπτετον λόγοισιν· ὡς ἐνταῦθ’ ἴμεν<tr><td><div class=QQ></div>ἵν’ οὐκέτ’ ὀκνεῖν καιρός, ἀλλ’ ἔργων ἀκμή. 
<a class=SN>ΟΡΕΣΤΗΣ</a><td class=Y rowspan=8>138<tr><th>23<td class=QQ>Ὦ φίλτατ’ ἀνδρῶν προσπόλων, ὥς μοι σαφῆ 
σημεῖα φαίνεις ἐσθλὸς εἰς ἡμᾶς γεγώς·<tr><th>25<td class=QQ>ὥσπερ γὰρ ἵππος εὐγενής, κἂν ᾖ γέρων, 
ἐν τοῖσι δεινοῖς θυμὸν οὐκ ἀπώλεσεν, 
ἀλλ’ ὀρθὸν οὖς ἵστησιν, ὡσαύτως δὲ σὺ 
ἡμᾶς τ’ ὀτρύνεις καὐτὸς ἐν πρώτοις ἕπῃ. 
Τοιγὰρ τὰ μὲν δόξαντα δηλώσω, σὺ δέ,<tr><th>30<td class=QQ>ὀξεῖαν ἀκοὴν τοῖς ἐμοῖς λόγοις διδούς, 
εἰ μή τι καιροῦ τυγχάνω, μεθάρμοσον. 
Ἐγὼ γὰρ ἡνίχ’ ἱκόμην τὸ Πυθικὸν 
μαντεῖον, ὡς μάθοιμ’ ὅτῳ τρόπῳ πατρὶ 
δίκας ἀροίμην τῶν φονευσάντων πάρα,<tr><th>35<td class=QQ>χρῇ μοι τοιαῦθ’ ὁ Φοῖβος ὧν πεύσῃ τάχα· 
ἄσκευον αὐτὸν ἀσπίδων τε καὶ στρατοῦ 
δόλοισι κλέψαι χειρὸς ἐνδίκους σφαγάς. 
Ὅτ’ οὖν τοιόνδε χρησμὸν εἰσηκούσαμεν, 
σὺ μὲν μολών, ὅταν σε καιρὸς εἰσάγῃ<tr><th>40<td class=QQ>δόμων ἔσω τῶνδ’, ἴσθι πᾶν τὸ δρώμενον, 
ὅπως ἂν εἰδὼς ἡμὶν ἀγγείλῃς σαφῆ· 
οὐ γάρ σε μὴ γήρᾳ τε καὶ χρόνῳ μακρῷ 
γνῶς’, οὐδ’ ὑποπτεύσουσιν ὧδ’ ἠνθισμένον· 
λόγῳ δὲ χρῶ τοιῷδ’, ὅτι ξένος μὲν εἶ<tr><th>45<td class=QQ>Φωκεὺς παρ’ ἀνδρὸς Φανοτέως ἥκων· ὁ γὰρ 
μέγιστος αὐτοῖς τυγχάνει δορυξένων· 
ἄγγελλε δ’, ὅρκον προστιθείς, ὁθούνεκα 
τέθνηκ’ Ὀρέστης ἐξ ἀναγκαίας τύχης, 
ἄθλοισι Πυθικοῖσιν ἐκ τροχηλάτων<tr><td rowspan=2><h6>El</h6>.  <h1>(50)</h1><td class=QQ>δίφρων κυλισθείς· ὧδ’ ὁ μῦθος ἑστάτω. 
Ἡμεῖς δὲ πατρὸς τύμβον, ὡς ἐφίετο,<tr><td class=QQ>λοιβαῖσι πρῶτον καὶ καρατόμοις χλιδαῖς 
στέψαντες, εἶτ’ ἄψορρον ἥξομεν πάλιν, 
τύπωμα χαλκόπλευρον ἠρμένοι χεροῖν,<td class=Y rowspan=7>139<tr><th>55<td class=QQ>ὃ καὶ σὺ θάμνοις οἶσθά μοι κεκρυμμένον, 
ὅπως λόγῳ κλέπτοντες ἡδεῖαν φάτιν 
φέροιμεν αὐτοῖς, τοὐμὸν ὡς ἔρρει δέμας 
φλογιστὸν ἤδη καὶ κατηνθρακωμένον. 
Τί γάρ με λυπεῖ τοῦθ’, ὅταν λόγῳ θανὼν<tr><th>60<td class=QQ>ἔργοισι σωθῶ κἀξενέγκωμαι κλέος; 
δοκῶ μὲν οὐδὲν ῥῆμα σὺν κέρδει κακόν· 
ἤδη γὰρ εἶδον πολλάκις καὶ τοὺς σοφοὺς 
λόγῳ μάτην θνῄσκοντας· εἶθ’, ὅταν δόμους 
ἔλθωσιν αὖθις, ἐκτετίμηνται πλέον·<tr><th>65<td class=QQ>ὣς κἄμ’ ἐπαυχῶ τῆσδε τῆς φήμης ἄπο 
δεδορκότ’ ἐχθροῖς ἄστρον ὣς λάμψειν ἔτι. 
Ἀλλ’, ὦ πατρῴα γῆ θεοί τ’ ἐγχώριοι, 
δέξασθέ μ’ εὐτυχοῦντα ταῖσδε ταῖς ὁδοῖς, 
σύ τ’, ὦ πατρῷον δῶμα· σοῦ γὰρ ἔρχομαι<tr><th>70<td class=QQ>δίκῃ καθαρτὴς πρὸς θεῶν ὡρμημένος· 
καὶ μή μ’ ἄτιμον τῆσδ’ ἀποστείλητε γῆς, 
ἀλλ’ ἀρχέπλουτον καὶ καταστάτην δόμων· 
Εἴρηκα μέν νυν ταῦτα· σοὶ δ’ ἤδη, γέρον, 
τὸ σὸν μελέσθω βάντι φρουρῆσαι χρέος·<tr><th>75<td><div class=QQ></div>νὼ δ’ ἔξιμεν· καιρὸς γάρ, ὅσπερ ἀνδράσι 
<div class=QQ></div>μέγιστος ἔργου παντός ἐστ’ ἐπιστάτης. 
<a class=SN>ΗΛ.</a><div class=QU></div>Ἰώ μοί μοι δύστηνος. 
<a class=SN>ΠΑ.</a><div class=QU></div>Καὶ μὴν θυρῶν ἔδοξα προσπόλων τινὸς 
<div class=QQ></div>ὑποστενούσης ἔνδον αἰσθέσθαι, τέκνον.<tr><th rowspan=2>80<td><a class=SN>ΟΡ.</a><div class=QU></div>Ἆρ’ ἐστὶν ἡ δύστηνος Ἠλέκτρα; θέλεις<tr><td><div class=QQ></div>μείνωμεν αὐτοῦ κἀνακούσωμεν γόων; 
<a class=SN>ΠΑ.</a><div class=QU></div>Ἥκιστα· μηδὲν πρόσθεν ἢ τὰ Λοξίου 
<div class=QQ></div>πειρώμεθ’ ἔρδειν, κἀπὸ τῶνδ’ ἀρχηγετεῖν 
<div class=QQ></div>πατρὸς χέοντες λουτρά· ταῦτα γὰρ φέρει<td class=Y rowspan=7>140<tr><th>85<td><div class=QQ></div>νίκην τ’ ἐφ’ ἡμῖν καὶ κράτος τῶν δρωμένων. 
<a class=SN>ΗΛΕΚΤΡΑ</a><tr><th>86<td class=QQ>Ὦ φάος ἁγνὸν 
καὶ γῆς ἰσόμοιρ’ ἀήρ, ὥς μοι 
    πολλὰς μὲν θρήνων ᾠδάς, 
    πολλὰς δ’ ἀντήρεις ᾔσθου<tr><th>90<td class=QQ>στέρνων πλαγὰς αἱμασσομένων, 
ὁπόταν δνοφερὰ νὺξ ὑπολειφθῇ· 
τὰ δὲ παννυχίδων ἤδη στυγεραὶ 
ξυνίσας’ εὐναὶ μογερῶν οἴκων, 
ὅσα τὸν δύστηνον ἐμὸν θρηνῶ<tr><th>95<td class=QQ>πατέρ’, ὃν κατὰ μὲν βάρβαρον αἶαν 
φοίνιος Ἄρης οὐκ ἐξένισεν, 
μήτηρ δ’ ἡμὴ χὠ κοινολεχὴς 
Αἴγισθος, ὅπως δρῦν ὑλοτόμοι, 
σχίζουσι κάρα φονίῳ πελέκει·<tr><td><h6>El</h6>.  <h1>(100)</h1><td class=QQ>κοὐδεὶς τούτων οἶκτος ἀπ’ ἄλλης 
ἢ ’μοῦ φέρεται, σοῦ, πάτερ, οὕτως 
    ἀδίκως οἰκτρῶς τε θανόντος. 
Ἀλλ’ οὐ μὲν δὴ 
λήξω θρήνων στυγερῶν τε γόων,<tr><th rowspan=2>105<td class=QQ>    ἔστ’ ἂν παμφεγγεῖς ἄστρων 
    ῥιπάς, λεύσσω δὲ τόδ’ ἦμαρ, 
μὴ οὐ τεκνολέτειρ’ ὥς τις ἀηδὼν<tr><td class=QQ>ἐπὶ κωκυτῷ τῶνδε πατρῴων 
πρὸ θυρῶν ἠχὼ πᾶσι προφωνεῖν·<td class=Y rowspan=10>141<tr><th>110<td class=QQ>ὦ δῶμ’ Ἀΐδου καὶ Περσεφόνης, 
ὦ χθόνι’ Ἑρμῆ καὶ πότνι’ Ἀρά, 
σεμναί τε θεῶν παῖδες Ἐρινύες, 
αἳ τοὺς ἀδίκως θνῄσκοντας ὁρᾶθ’, 
αἳ τοὺς εὐνὰς ὑποκλεπτομένους,<tr><th>115<td class=QQ>ἔλθετ’, ἀρήξατε, τείσασθε πατρὸς 
φόνον ἡμετέρου, 
καί μοι τὸν ἐμὸν πέμψατ’ ἀδελφόν· 
μούνη γὰρ ἄγειν οὐκέτι σωκῶ<tr><th>120<td class=QU>λύπης ἀντίρροπον ἄχθος.<tr><th>120<td class=B>   <a class=SN>
ΧΟΡΟΣ</a><tr><th>121<td class=QQ>Ὦ παῖ, παῖ δυστανοτάτας<div class=Jy></div><a class=SN>Str. 1. 
</a>Ἠλέκτρα ματρός, τίν’ ἀεὶ 
    τάκεις ὧδ’ ἀκόρεστον οἰμωγὰν 
τὸν πάλαι ἐκ δολερᾶς ἀθεώτατα<tr><th>125<td><div class=QQ></div>ματρὸς ἁλόντ’ ἀπάταις Ἀγαμέμνονα 
<div class=QQ></div>κακᾷ τε χειρὶ πρόδοτον; ὡς ὁ τάδε πορὼν 
<div class=QQ></div>ὄλοιτ’, εἴ μοι θέμις τάδ’ αὐδᾶν. 
<a class=SN>ΗΛ.</a><div class=QU></div>Ὦ γενέθλα γενναίων, 
<div class=QQ></div>ἥκετ’ ἐμῶν καμάτων παραμύθιον·<tr><th>130<td class=QQ>οἶδά τε καὶ ξυνίημι τάδ’, οὔ τί με 
φυγγάνει· οὐδ’ ἐθέλω προλιπεῖν τόδε, 
μὴ οὐ τὸν ἐμὸν στενάχειν πατέρ’ ἄθλιον.<tr><th>134<td class=QQ>Ἀλλ’, ὦ παντοίας φιλότητος ἀμειβόμεναι χάριν,<tr><th rowspan=2>135<td class=QQ>ἐᾶτέ μ’ ὧδ’ ἀλύειν,<tr><td><div class=QQ></div>αἰαῖ, ἱκνοῦμαι. 
<a class=SN>ΧΟ.</a><div class=QU></div>Ἀλλ’ οὔτοι τόν γ’ ἐξ Ἀΐδα<div class=Jy></div><a class=SN>Ant. 1. 
</a><div class=QQ></div>παγκοίνου λίμνας πατέρ’ ἀν‐ 
<div class=QU></div>στάσεις οὔτε γόοισιν οὔτ’ ἄνταις.<td class=Y rowspan=8>142<tr><th>140<td class=QQ>Ἀλλ’ ἀπὸ τῶν μετρίων ἐπ’ ἀμήχανον 
ἄλγος ἀεὶ στενάχουσα διόλλυσαι 
ἐν οἷς ἀνάλυσίς ἐστιν οὐδεμία κακῶν· 
τί μοι τῶν δυσφόρων ἐφίῃ;<tr><th>145<td><a class=SN>ΗΛ.</a><div class=QU></div>Νήπιος ὃς τῶν οἰκτρῶς 
<div class=QQ></div>οἰχομένων γονέων ἐπιλάθεται· 
<div class=QQ></div>ἀλλ’ ἐμέ γ’ ἁ στονόεσς’ ἄραρεν φρένας, 
<div class=QQ></div>ἃ Ἴτυν, αἰὲν Ἴτυν ὀλοφύρεται, 
<div class=QQ></div>ὄρνις ἀτυζομένα, Διὸς ἄγγελος.<tr><td><h6>El</h6>.  <h1>(150)</h1><td class=QQ>Ἰὼ παντλάμων Νιόβα, σὲ δ’ ἔγωγε νέμω θεόν, 
ἅτ’ ἐν τάφῳ πετραίῳ, 
αἰαῖ, δακρύεις.<tr><th>152<td class=B>   <a class=SN>
ΧΟ.</a><div class=QU></div>Οὔτοι σοὶ μούνᾳ, τέκνον,<div class=Jy></div><a class=SN>Str. 2. 
</a><div class=QU></div>ἄχος ἐφάνη βροτῶν,<tr><th>155<td class=QQ>πρὸς ὅ τι σὺ τῶν ἔνδον εἶ περισσά, 
οἷς ὁμόθεν εἶ καὶ γονᾷ ξύναιμος, 
οἵα Χρυσόθεμις ζώει καὶ Ἰφιάνασσα,<tr><th>159<td class=QQ>κρυπτᾷ τ’ ἀχέων ἐν ἥβᾳ<tr><th>160<td><div class=QQ></div>ὄλβιος, ὃν ἁ κλεινὰ 
<div class=QQ></div>γᾶ ποτε Μυκηναίων 
<div class=QQ></div>δέξεται εὐπατρίδαν, Διὸς εὔφρονι 
<div class=QQ></div>λήματι μολόντα τάνδε γᾶν Ὀρέσταν. 
<a class=SN>ΗΛ.</a><div class=QU></div>Ὅν γ’ ἐγὼ ἀκάματα προσμένους’, ἄτεκνος,<tr><th>165<td class=QQ>τάλαιν’, ἀνύμφευτος, αἰὲν οἰχνῶ,<td class=Y rowspan=9>143<tr><th>167<td class=QQ>δάκρυσι μυδαλέα, τὸν ἀνήνυτον 
οἶτον ἔχουσα κακῶν· ὁ δὲ λάθεται 
ὧν τ’ ἔπαθ’ ὧν τ’ ἐδάη· τί γὰρ οὐκ ἐμοὶ<tr><th>170<td class=QQ>ἔρχεται ἀγγελίας ἀπατώμενον; 
ἀεὶ μὲν γὰρ ποθεῖ, 
ποθῶν δ’ οὐκ ἀξιοῖ φανῆναι.<tr><th>172<td class=B>   <a class=SN>
ΧΟ.</a><div class=QU></div>Θάρσει μοι, θάρσει, τέκνον·<div class=Jy></div><a class=SN>Ant. 2. 
</a><div class=QU></div>ἔτι μέγας οὐρανῷ<tr><th>175<td class=QQ>Ζεύς, ὃς ἐφορᾷ πάντα καὶ κρατύνει· 
ᾧ τὸν ὑπεραλγῆ χόλον νέμουσα, 
μήθ’ οἷς ἐχθαίρεις ὑπεράχθεο μήτ’ ἐπιλάθου.<tr><th>179<td class=QQ>Χρόνος γὰρ εὐμαρὴς θεός·<tr><th>180<td class=QQ>οὔτε γὰρ ὁ τὰν Κρῖσαν 
βούνομον ἔχων ἀκτὰν 
παῖς Ἀγαμεμνονίδας ἀπερίτροπος, 
οὔθ’ ὁ παρὰ τὸν Ἀχέροντα θεὸς ἀνάσσων.<tr><th>185<td><a class=SN>ΗΛ.</a><div class=QU></div>Ἀλλ’ ἐμὲ μὲν ὁ πολὺς ἀπολέλοιπεν ἤδη 
<div class=QQ></div>βίοτος ἀνέλπιστος, οὐδ’ ἔτ’ ἀρκῶ· 
<div class=QQ></div>ἅτις ἄνευ τοκέων κατατάκομαι, 
<div class=QQ></div>ἇς φίλος οὔτις ἀνὴρ ὑπερίσταται, 
<div class=QQ></div>ἀλλ’ ἁπερεί τις ἔποικος ἀναξία<tr><th rowspan=2>190<td class=QQ>οἰκονομῶ θαλάμους πατρός, ὧδε μὲν 
ἀεικεῖ σὺν στολᾷ,<tr><td><div class=QQ></div>κεναῖς δ’ ἀμφίσταμαι τραπέζαις. 
<a class=SN>ΧΟ.</a><div class=QU></div>Οἰκτρὰ μὲν νόστοις αὐδά,<div class=Jy></div><a class=SN>Str. 3. 
</a><div class=QQ></div>οἰκτρὰ δ’ ἐν κοίταις πατρῴαις,<td class=Y rowspan=7>144<tr><th>195<td class=QQ>ὅτε οἱ παγχάλκων ἀνταία 
γενύων ὡρμάθη πλαγά. 
Δόλος ἦν ὁ φράσας, ἔρος ὁ κτείνας, 
δεινὰν δεινῶς προφυτεύσαντες 
μορφάν, εἴτ’ οὖν θεὸς εἴτε βροτῶν<tr><td><h6>El</h6>.  <h1>(200)</h1><td><div class=QQ></div>ἦν ὁ ταῦτα πράσσων. 
<a class=SN>ΗΛ.</a><div class=QU></div>Ὦ πασᾶν κείνα πλέον ἁμέρα 
<div class=QQ></div>ἐλθοῦς’ ἐχθίστα δή μοι· 
<div class=QQ></div>ὦ νύξ, ὦ δείπνων ἀρρήτων 
<div class=QQ></div>ἔκπαγλ’ ἄχθη·<tr><th>205<td class=QQ>τοὺς ἐμὸς ἴδε πατὴρ 
θανάτους αἰκεῖς διδύμαιν χειροῖν, 
αἳ τὸν ἐμὸν εἷλον βίον 
πρόδοτον, αἵ μ’ ἀπώλεσαν· 
οἷς θεὸς ὁ μέγας Ὀλύμπιος<tr><th>210<td class=QQ>ποίνιμα πάθεα παθεῖν πόροι, 
μηδέ ποτ’ ἀγλαΐας ἀποναίατο 
τοιάδ’ ἀνύσαντες ἔργα.<tr><th>212<td class=B>   <a class=SN>
ΧΟ.</a><div class=QU></div>Φράζου μὴ πόρσω φωνεῖν·<div class=Jy></div><a class=SN>Ant. 3. 
</a><div class=QQ></div>οὐ γνώμαν ἴσχεις ἐξ οἵων<tr><th>215<td class=QQ>τὰ παρόντ’ οἰκείας εἰς ἄτας 
ἐμπίπτεις οὕτως αἰκῶς; 
Πολὺ γάρ τι κακῶν ὑπερεκτήσω, 
σᾷ δυσθύμῳ τίκτους’ αἰεὶ 
ψυχᾷ πολέμους· τὰ δὲ τοῖς δυνατοῖς<tr><th>220<td><div class=QQ></div>οὐκ ἐριστὰ πλάθειν. 
<a class=SN>ΗΛ.</a><div class=QU></div>Δεινοῖς ἠναγκάσθην, δεινοῖς· 
<div class=QQ></div>ἔξοιδ’, οὐ λάθει μ’ ὀργά. 
<div class=QQ></div>Ἀλλ’—ἐν γὰρ δεινοῖς οὐ σχήσω 
<div class=QQ></div>ταύτας ἄτας,<td class=Y rowspan=7>145<tr><th>225<td class=QQ>ὄφρα με βίος ἔχῃ· 
τίνι γάρ ποτ’ ἄν, ὦ φιλία γενέθλα, 
πρόσφορον ἀκούσαιμ’ ἔπος, 
τίνι φρονοῦντι καίρια; 
ἄνετέ μ’, ἄνετε, παράγοροι·<tr><th>230<td class=QQ>τάδε γὰρ ἄλυτα κεκλήσεται· 
οὐδέ ποτ’ ἐκ καμάτων ἀποπαύσομαι 
ἀνάριθμος ὧδε θρήνων.<tr><th>232<td class=B>   <a class=SN>
ΧΟ.</a><div class=QU></div>Ἀλλ’ οὖν εὐνοίᾳ γ’ αὐδῶ,<div class=Jy></div><a class=SN>Epode. 
</a><div class=QQ></div>μάτηρ ὡσεί τις πιστά,<tr><th>235<td><div class=QQ></div>μὴ τίκτειν ς’ ἄταν ἄταις. 
<a class=SN>ΗΛ.</a><div class=QU></div>Καὶ τί μέτρον κακότατος ἔφυ; φέρε, 
<div class=QQ></div>πῶς ἐπὶ τοῖς φθιμένοις ἀμελεῖν καλόν; 
<div class=QQ></div>ἐν τίνι τοῦτ’ ἔβλαστ’ ἀνθρώπων; 
<div class=QQ></div>Μήτ’ εἴην ἔντιμος τούτοις,<tr><th>240<td class=QQ>μήτ’, εἴ τῳ πρόσκειμαι χρηστῷ, 
ξυνναίοιμ’ εὔκηλος, γονέων 
ἐκτίμους ἴσχουσα πτέρυγας 
ὀξυτόνων γόων. 
Εἰ γὰρ ὁ μὲν θανὼν γᾶ τε καὶ οὐδὲν ὢν<tr><th>245<td class=QQ>κείσεται τάλας, οἱ δὲ μὴ πάλιν 
δώσους’ ἀντιφόνους δίκας, 
ἔρροι τ’ ἂν αἰδὼς ἁπάν‐<tr><td><h6>El</h6>.  <h1>(250)</h1><td><div class=QU></div>των τ’ εὐσέβεια θνατῶν. 
<a class=SN>ΧΟ.</a><div class=QU></div>Ἐγὼ μέν, ὦ παῖ, καὶ τὸ σὸν σπεύδους’ ἅμα 
<div class=QQ></div>καὶ τοὐμὸν αὐτῆς ἦλθον· εἰ δὲ μὴ καλῶς 
<div class=QQ></div>λέγω, σὺ νίκα· σοὶ γὰρ ἑψόμεσθ’ ἅμα. 
<a class=SN>ΗΛ.</a><div class=QU></div>Αἰσχύνομαι μέν, ὦ γυναῖκες, εἰ δοκῶ<td class=Y rowspan=6>146<tr><th>255<td class=QQ>πολλοῖσι θρήνοις δυσφορεῖν ὑμῖν ἄγαν· 
ἀλλ’ ἡ βία γὰρ ταῦτ’ ἀναγκάζει με δρᾶν, 
σύγγνωτε· πῶς γὰρ ἥτις εὐγενὴς γυνή, 
πατρῷ’ ὁρῶσα πήματ’, οὐ δρῴη τάδ’ ἄν, 
ἁγὼ κατ’ ἦμαρ καὶ κατ’ εὐφρόνην ἀεὶ<tr><th>260<td class=QQ>θάλλοντα μᾶλλον ἢ καταφθίνονθ’ ὁρῶ; 
ᾗ πρῶτα μὲν τὰ μητρὸς ἥ μ’ ἐγείνατο 
ἔχθιστα συμβέβηκεν· εἶτα δώμασιν 
ἐν τοῖς ἐμαυτῆς τοῖς φονεῦσι τοῦ πατρὸς 
ξύνειμι, κἀκ τῶνδ’ ἄρχομαι, κἀκ τῶνδέ μοι<tr><th>265<td class=QQ>λαβεῖν θ’ ὁμοίως καὶ τὸ τητᾶσθαι πέλει. 
Ἔπειτα ποίας ἡμέρας δοκεῖς μ’ ἄγειν, 
ὅταν θρόνοις Αἴγισθον ἐνθακοῦντ’ ἴδω 
τοῖσιν πατρῴοις, εἰσίδω δ’ ἐσθήματα 
φοροῦντ’ ἐκείνῳ ταὐτὰ καὶ παρεστίους<tr><th>270<td class=QQ>σπένδοντα λοιβὰς ἔνθ’ ἐκεῖνον ὤλεσεν; 
ἴδω δὲ τούτων τὴν τελευταίαν ὕβριν, 
τὸν αὐτοφόντην ἡμὶν ἐν κοίτῃ πατρὸς 
ξὺν τῇ ταλαίνῃ μητρί, μητέρ’ εἰ χρεὼν 
ταύτην προσαυδᾶν τῷδε συγκοιμωμένην.<tr><th rowspan=2>275<td class=QQ>Ἣ δ’ ὧδε τλήμων ὥστε τῷ μιάστορι 
ξύνεστ’, Ἐρινὺν οὔτιν’ ἐκφοβουμένη· 
ἀλλ’ ὥσπερ ἐγγελῶσα τοῖς ποιουμένοις,<tr><td class=QQ>εὑροῦς’ ἐκείνην ἡμέραν ἐν ᾗ τότε 
πατέρα τὸν ἀμὸν ἐκ δόλου κατέκτανεν,<td class=Y rowspan=7>147<tr><th>280<td class=QQ>ταύτῃ χοροὺς ἵστησι καὶ μηλοσφαγεῖ 
θεοῖσιν ἔμμην’ ἱερὰ τοῖς σωτηρίοις. 
Ἐγὼ δ’ ὁρῶς’ ἡ δύσμορος κατὰ στέγας 
κλαίω, τέτηκα, κἀπικωκύω πατρὸς 
τὴν δυστάλαιναν δαῖτ’ ἐπωνομασμένην<tr><th>285<td class=QQ>αὐτὴ πρὸς αὑτήν· οὐδὲ γὰρ κλαῦσαι πάρα 
τοσόνδ’ ὅσον μοι θυμὸς ἡδονὴν φέρει. 
Αὕτη γὰρ ἡ λόγοισι γενναία γυνὴ 
φωνοῦσα τοιάδ’ ἐξονειδίζει κακά· 
«Ὦ δύσθεον μίσημα, σοὶ μόνῃ πατὴρ<tr><th>290<td class=QQ>τέθνηκεν; ἄλλος δ’ οὔτις ἐν πένθει βροτῶν; 
κακῶς ὄλοιο, μηδέ ς’ ἐκ γόων ποτὲ 
τῶν νῦν ἀπαλλάξειαν οἱ κάτω θεοί.» 
Τάδ’ ἐξυβρίζει, πλὴν ὅταν κλύῃ τινὸς 
ἥξοντ’ Ὀρέστην, τηνικαῦτα δ’ ἐμμανὴς<tr><th>295<td class=QQ>βοᾷ παραστᾶς’· «Οὐ σύ μοι τῶνδ’ αἰτία; 
οὐ σὸν τόδ’ ἐστὶ τοὔργον, ἥτις ἐκ χερῶν 
κλέψας’ Ὀρέστην τῶν ἐμῶν ὑπεξέθου; 
ἀλλ’ ἴσθι τοι τείσουσά γ’ ἀξίαν δίκην.» 
Τοιαῦθ’ ὑλακτεῖ, σὺν δ’ ἐποτρύνει πέλας<tr><td><h6>El</h6>.  <h1>(300)</h1><td class=QQ>ὁ κλεινὸς αὐτῇ ταῦτα νυμφίος παρών, 
ὁ πάντ’ ἄναλκις οὗτος, ἡ πᾶσα βλάβη, 
ὁ σὺν γυναιξὶ τὰς μάχας ποιούμενος. 
Ἐγὼ δ’, Ὀρέστην τῶνδε προσμένους’ ἀεὶ 
παυστῆρ’ ἐφήξειν, ἡ τάλαιν’ ἀπόλλυμαι·<tr><th rowspan=2>305<td class=QQ>μέλλων γὰρ αἰεὶ δρᾶν τι τὰς οὔσας τέ μου<tr><td class=QQ>καὶ τὰς ἀπούσας ἐλπίδας διέφθορεν. 
Ἐν οὖν τοιούτοις οὔτε σωφρονεῖν, φίλαι, 
οὔτ’ εὐσεβεῖν πάρεστιν· ἀλλ’ ἐν τοῖς κακοῖς 
πολλή ’στ’ ἀνάγκη κἀπιτηδεύειν κακά.<td class=Y rowspan=8>148<tr><th>310<td><a class=SN>ΧΟ.</a><div class=QU></div>Φέρ’ εἰπέ, πότερον ὄντος Αἰγίσθου πέλας 
<div class=QQ></div>λέγεις τάδ’ ἡμῖν, ἢ βεβῶτος ἐκ δόμων; 
<a class=SN>ΗΛ.</a><div class=QU></div>Ἦ κάρτα· μὴ δόκει μ’ ἄν, εἴπερ ἦν πέλας, 
<div class=QQ></div>θυραῖον οἰχνεῖν· νῦν δ’ ἀγροῖσι τυγχάνει. 
<a class=SN>ΧΟ.</a><div class=QU></div>Ἦ κἂν ἐγὼ θαρσοῦσα μᾶλλον ἐς λόγους<tr><th>315<td><div class=QQ></div>τοὺς σοὺς ἱκοίμην, εἴπερ ὧδε ταῦτ’ ἔχει. 
<a class=SN>ΗΛ.</a><div class=QU></div>Ὡς νῦν ἀπόντος ἱστόρει τί σοι φίλον. 
<a class=SN>ΧΟ.</a><div class=QU></div>Καὶ δή ς’ ἐρωτῶ. Τοῦ κασιγνήτου τί φῄς, 
<div class=QQ></div>ἥξοντος ἢ μέλλοντος; εἰδέναι θέλω. 
<a class=SN>ΗΛ.</a><div class=QU></div>Φησίν γε· φάσκων δ’ οὐδὲν ὧν λέγει ποεῖ.<tr><th>320<td><a class=SN>ΧΟ.</a><div class=QU></div>Φιλεῖ γὰρ ὀκνεῖν πρᾶγμ’ ἀνὴρ πράσσων μέγα. 
<a class=SN>ΗΛ.</a><div class=QU></div>Καὶ μὴν ἔγωγ’ ἔσως’ ἐκεῖνον οὐκ ὄκνῳ. 
<a class=SN>ΧΟ.</a><div class=QU></div>Θάρσει· πέφυκεν ἐσθλὸς ὥστ’ ἀρκεῖν φίλοις. 
<a class=SN>ΗΛ.</a><div class=QU></div>Πέποιθ’, ἐπεί τἂν οὐ μακρὰν ἔζων ἐγώ. 
<a class=SN>ΧΟ.</a><div class=QU></div>Μὴ νῦν ἔτ’ εἴπῃς μηδέν· ὡς δόμων ὁρῶ<tr><th>325<td class=QQ>τὴν σὴν ὅμαιμον, ἐκ πατρὸς ταὐτοῦ φύσιν, 
Χρυσόθεμιν, ἔκ τε μητρός, ἐντάφια χεροῖν 
φέρουσαν, οἷα τοῖς κάτω νομίζεται.<tr><th>327<td class=B>   <a class=SN>
ΧΡΥΣΟΘΕΜΙΣ</a><tr><th>328<td class=QQ>Τίν’ αὖ σὺ τήνδε πρὸς θυρῶνος ἐξόδοις 
ἐλθοῦσα φωνεῖς, ὦ κασιγνήτη, φάτιν,<tr><th rowspan=2>330<td class=QQ>κοὐδ’ ἐν χρόνῳ μακρῷ διδαχθῆναι θέλεις<tr><td class=QQ>θυμῷ ματαίῳ μὴ χαρίζεσθαι κενά; 
Καίτοι τοσοῦτόν γ’ οἶδα κἀμαυτὴν ὅτι 
ἀλγῶ ’πὶ τοῖς παροῦσιν· ὥστ’ ἄν, εἰ σθένος 
λάβοιμι, δηλώσαιμ’ ἂν οἷ’ αὐτοῖς φρονῶ·<td class=Y rowspan=6>149<tr><th>335<td class=QQ>νῦν δ’ ἐν κακοῖς μοι πλεῖν ὑφειμένῃ δοκεῖ, 
καὶ μὴ δοκεῖν μὲν δρᾶν τι, πημαίνειν δὲ μή· 
τοιαῦτα δ’ ἄλλα καὶ σὲ βούλομαι ποεῖν. 
Καίτοι τὸ μὲν δίκαιον οὐχ ᾗ ’γὼ λέγω, 
ἀλλ’ ᾗ σὺ κρίνεις· εἰ δ’ ἐλευθέραν με δεῖ<tr><th>340<td><div class=QQ></div>ζῆν, τῶν κρατούντων ἐστὶ πάντ’ ἀκουστέα· 
<a class=SN>ΗΛ.</a><div class=QU></div>Δεινόν γέ ς’ οὖσαν πατρὸς οὗ σὺ παῖς ἔφυς 
<div class=QQ></div>κείνου λελῆσθαι, τῆς δὲ τικτούσης μέλειν. 
<div class=QQ></div>Ἅπαντα γάρ σοι τἀμὰ νουθετήματα 
<div class=QQ></div>κείνης διδακτὰ κοὐδὲν ἐκ σαυτῆς λέγεις.<tr><th>345<td class=QQ>Ἔπειθ’ ἑλοῦ γε θάτερ’, ἢ φρονεῖν κακῶς, 
ἢ τῶν φίλων φρονοῦσα μὴ μνήμην ἔχειν· 
ἥτις λέγεις μὲν ἀρτίως ὡς, εἰ λάβοις 
σθένος, τὸ τούτων μῖσος ἐκδείξειας ἄν· 
ἐμοῦ δὲ πατρὶ πάντα τιμωρουμένης<tr><td><h6>El</h6>.  <h1>(350)</h1><td class=QQ>οὔτε ξυνέρδεις τήν τε δρῶσαν ἐκτρέπεις· 
οὐ ταῦτα πρὸς κακοῖσι δειλίαν ἔχει; 
Ἐπεὶ δίδαξον, ἢ μάθ’ ἐξ ἐμοῦ, τί μοι 
κέρδος γένοιτ’ ἂν τῶνδε ληξάσῃ γόων. 
Οὐ ζῶ; κακῶς μέν, οἶδ’, ἐπαρκούντως δ’ ἐμοί·<tr><th>355<td class=QQ>λυπῶ δὲ τούτους, ὥστε τῷ τεθνηκότι 
τιμὰς προσάπτειν, εἴ τις ἔστ’ ἐκεῖ χάρις. 
Σὺ δ’ ἡμὶν ἡ μισοῦσα μισεῖς μὲν λόγῳ, 
ἔργῳ δὲ τοῖς φονεῦσι τοῦ πατρὸς ξύνει. 
Ἐγὼ μὲν οὖν οὐκ ἄν ποτ’, οὐδ’ εἴ μοι τὰ σὰ<tr><th>360<td class=QQ>μέλλοι τις οἴσειν δῶρ’, ἐφ’ οἷσι νῦν χλιδᾷς, 
τούτοις ὑπεικάθοιμι· σοὶ δὲ πλουσία 
τράπεζα κείσθω καὶ περιρρείτω βίος· 
ἐμοὶ γὰρ ἔστω τοὐμὲ μὴ λυπεῖν μόνον 
βόσκημα· τῆς σῆς δ’ οὐκ ἐρῶ τιμῆς τυχεῖν,<td class=Y rowspan=6>150<tr><th>365<td><div class=QQ></div>οὐδ’ ἂν σύ, σώφρων γ’ οὖσα. Νῦν δ’ ἐξὸν πατρὸς 
<div class=QQ></div>πάντων ἀρίστου παῖδα κεκλῆσθαι, καλοῦ 
<div class=QQ></div>τῆς μητρός· οὕτω γὰρ φανῇ πλείστοις κακή, 
<div class=QQ></div>θανόντα πατέρα καὶ φίλους προδοῦσα σούς. 
<a class=SN>ΧΟ.</a><div class=QU></div>Μηδὲν πρὸς ὀργήν, πρὸς θεῶν· ὡς τοῖς λόγοις<tr><th>370<td><div class=QQ></div>ἔνεστιν ἀμφοῖν κέρδος, εἰ σὺ μὲν μάθοις 
<div class=QQ></div>τοῖς τῆσδε χρῆσθαι, τοῖς δὲ σοῖς αὕτη πάλιν. 
<a class=SN>ΧΡ.</a><div class=QU></div>Ἐγὼ μέν, ὦ γυναῖκες, ἠθάς εἰμί πως 
<div class=QQ></div>τῶν τῆσδε μύθων· οὐδ’ ἂν ἐμνήσθην ποτέ, 
<div class=QQ></div>εἰ μὴ κακὸν μέγιστον εἰς αὐτὴν ἰὸν<tr><th>375<td><div class=QQ></div>ἤκους’, ὃ ταύτην τῶν μακρῶν σχήσει γόων. 
<a class=SN>ΗΛ.</a><div class=QU></div>Φέρ’ εἰπὲ δὴ τὸ δεινόν· εἰ γὰρ τῶνδέ μοι 
<div class=QQ></div>μεῖζόν τι λέξεις, οὐκ ἂν ἀντείποιμ’ ἔτι. 
<a class=SN>ΧΡ.</a><div class=QU></div>Ἀλλ’ ἐξερῶ σοι πᾶν ὅσον κάτοιδ’ ἐγώ· 
<div class=QQ></div>μέλλουσι γάρ ς’, εἰ τῶνδε μὴ λήξεις γόων,<tr><th>380<td class=QQ>ἐνταῦθα πέμψειν ἔνθα μήποθ’ ἡλίου 
φέγγος προσόψει, ζῶσα δ’ ἐν κατηρεφεῖ 
στέγῃ χθονὸς τῆσδ’ ἐκτὸς ὑμνήσεις κακά. 
Πρὸς ταῦτα φράζου καί με μή ποθ’ ὕστερον 
παθοῦσα μέμψῃ· νῦν γὰρ ἐν καλῷ φρονεῖν.<tr><th rowspan=2>385<td><a class=SN>ΗΛ.</a><div class=QU></div>Ἦ ταῦτα δή με καὶ βεβούλευνται ποεῖν; 
<a class=SN>ΧΡ.</a><div class=QU></div>Μάλισθ’· ὅταν περ οἴκαδ’ Αἴγισθος μόλῃ.<tr><td><a class=SN>ΗΛ.</a><div class=QU></div>Ἀλλ’ ἐξίκοιτο τοῦδέ γ’ οὕνεκ’ ἐν τάχει. 
<a class=SN>ΧΡ.</a><div class=QU></div>Τίν’, ὦ τάλαινα, τόνδ’ ἐπηράσω λόγον; 
<a class=SN>ΗΛ.</a><div class=QU></div>Ἐλθεῖν ἐκεῖνον, εἴ τι τῶνδε δρᾶν νοεῖ.<td class=Y rowspan=6>151<tr><th>390<td><a class=SN>ΧΡ.</a><div class=QU></div>Ὅπως πάθῃς τί χρῆμα; ποῦ ποτ’ εἶ φρενῶν; 
<a class=SN>ΗΛ.</a><div class=QU></div>Ὅπως ἀφ’ ὑμῶν ὡς προσώτατ’ ἐκφύγω. 
<a class=SN>ΧΡ.</a><div class=QU></div>Βίου δὲ τοῦ παρόντος οὐ μνείαν ἔχεις; 
<a class=SN>ΗΛ.</a><div class=QU></div>Καλὸς γὰρ οὑμὸς βίοτος ὥστε θαυμάσαι. 
<a class=SN>ΧΡ.</a><div class=QU></div>Ἀλλ’ ἦν ἄν, εἰ σύ γ’ εὖ φρονεῖν ἠπίστασο.<tr><th>395<td><a class=SN>ΗΛ.</a><div class=QU></div>Μή μ’ ἐκδίδασκε τοῖς φίλοις εἶναι κακήν. 
<a class=SN>ΧΡ.</a><div class=QU></div>Ἀλλ’ οὐ διδάσκω· τοῖς κρατοῦσι δ’ εἰκαθεῖν. 
<a class=SN>ΗΛ.</a><div class=QU></div>Σὺ ταῦτα θώπευ’· οὐκ ἐμοὺς τρόπους λέγεις. 
<a class=SN>ΧΡ.</a><div class=QU></div>Καλόν γε μέντοι μὴ ’ξ ἀβουλίας πεσεῖν. 
<a class=SN>ΗΛ.</a><div class=QU></div>Πεσούμεθ’, εἰ χρή, πατρὶ τιμωρούμενοι.<tr><td><h6>El</h6>.  <h1>(400)</h1><td><a class=SN>ΧΡ.</a><div class=QU></div>Πατὴρ δὲ τούτων, οἶδα, συγγνώμην ἔχει. 
<a class=SN>ΗΛ.</a><div class=QU></div>Ταῦτ’ ἐστὶ τἄπη πρὸς κακῶν ἐπαινέσαι. 
<a class=SN>ΧΡ.</a><div class=QU></div>Σὺ δ’ οὐχὶ πείσῃ καὶ συναινέσεις ἐμοί; 
<a class=SN>ΗΛ.</a><div class=QU></div>Οὐ δῆτα· μή πω νοῦ τοσόνδ’ εἴην κενή. 
<a class=SN>ΧΡ.</a><div class=QU></div>Χωρήσομαι τἄρ’ οἷπερ ἐστάλην ὁδοῦ.<tr><th>405<td><a class=SN>ΗΛ.</a><div class=QU></div>Ποῖ δ’ ἐμπορεύῃ; τῷ φέρεις τάδ’ ἔμπυρα; 
<a class=SN>ΧΡ.</a><div class=QU></div>Μήτηρ με πέμπει πατρὶ τυμβεῦσαι χοάς. 
<a class=SN>ΗΛ.</a><div class=QU></div>Πῶς εἶπας; ἦ τῷ δυσμενεστάτῳ βροτῶν; 
<a class=SN>ΧΡ.</a><div class=QU></div>Ὃν ἔκταν’ αὐτή· τοῦτο γὰρ λέξαι θέλεις. 
<a class=SN>ΗΛ.</a><div class=QU></div>Ἐκ τοῦ φίλων πεισθεῖσα; τῷ τοῦτ’ ἤρεσεν;<tr><th rowspan=2>410<td><a class=SN>ΧΡ.</a><div class=QU></div>Ἐκ δείματός του νυκτέρου, δοκεῖν ἐμοί. 
<a class=SN>ΗΛ.</a><div class=QU></div>Ὦ θεοὶ πατρῷοι, συγγένεσθέ γ’ ἀλλὰ νῦν. 
<a class=SN>ΧΡ.</a><div class=QU></div>Ἔχεις τι θάρσος τοῦδε τοῦ τάρβους πέρι;<tr><td><a class=SN>ΗΛ.</a><div class=QU></div>Εἴ μοι λέγεις τὴν ὄψιν, εἴποιμ’ ἂν τότε. 
<a class=SN>ΧΡ.</a><div class=QU></div>Ἀλλ’ οὐ κάτοιδα πλὴν ἐπὶ σμικρὸν φράσαι.<td class=Y rowspan=6>152<tr><th>415<td><a class=SN>ΗΛ.</a><div class=QU></div>Λέγ’ ἀλλὰ τοῦτο· πολλά τοι σμικροὶ λόγοι 
<div class=QQ></div>ἔσφηλαν ἤδη καὶ κατώρθωσαν βροτούς. 
<a class=SN>ΧΡ.</a><div class=QU></div>Λόγος τις αὐτήν ἐστιν εἰσιδεῖν πατρὸς 
<div class=QQ></div>τοῦ σοῦ τε κἀμοῦ δευτέραν ὁμιλίαν 
<div class=QQ></div>ἐλθόντος ἐς φῶς· εἶτα τόνδ’ ἐφέστιον<tr><th>420<td class=QQ>πῆξαι λαβόντα σκῆπτρον οὑφόρει ποτὲ 
αὐτός, τανῦν δ’ Αἴγισθος· ἐκ δὲ τοῦδ’ ἄνω 
βλαστεῖν βρύοντα θαλλὸν ᾧ κατάσκιον 
πᾶσαν γενέσθαι τὴν Μυκηναίων χθόνα. 
Τοιαῦτά του παρόντος, ἡνίχ’ Ἡλίῳ<tr><th>425<td class=QQ>δείκνυσι τοὔναρ, ἔκλυον ἐξηγουμένου· 
πλείω δὲ τούτων οὐ κάτοιδα, πλὴν ὅτι 
πέμπει μ’ ἐκείνη τοῦδε τοῦ φόβου χάριν. 
Πρός νυν θεῶν σε λίσσομαι τῶν ἐγγενῶν 
ἐμοὶ πιθέσθαι μηδ’ ἀβουλίᾳ πεσεῖν·<tr><th>430<td><div class=QQ></div>εἰ γάρ μ’ ἀπώσῃ, σὺν κακῷ μέτει πάλιν. 
<a class=SN>ΗΛ.</a><div class=QU></div>Ἀλλ’, ὦ φίλη, τούτων μὲν ὧν ἔχεις χεροῖν 
<div class=QQ></div>τύμβῳ προσάψῃς μηδέν· οὐ γάρ σοι θέμις 
<div class=QQ></div>οὐδ’ ὅσιον ἐχθρᾶς ἀπὸ γυναικὸς ἱστάναι 
<div class=QQ></div>κτερίσματ’ οὐδὲ λουτρὰ προσφέρειν πατρί·<tr><th rowspan=2>435<td class=QQ>ἀλλ’ ἢ πνοαῖσιν ἢ βαθυσκαφεῖ κόνει 
κρύψον νιν, ἔνθα μή ποτ’ εἰς εὐνὴν πατρὸς 
τούτων πρόσεισι μηδέν· ἀλλ’ ὅταν θάνῃ, 
κειμήλι’ αὐτῇ ταῦτα σῳζέσθω κάτω.<tr><td class=QQ>Ἀρχὴν δ’ ἄν, εἰ μὴ τλημονεστάτη γυνὴ<td class=Y rowspan=6>153<tr><th>440<td class=QQ>πασῶν ἔβλαστε, τάσδε δυσμενεῖς χοὰς 
οὐκ ἄν ποθ’, ὅν γ’ ἔκτεινε, τῷδ’ ἐπέστεφε. 
Σκέψαι γὰρ εἴ σοι προσφιλῶς αὐτῇ δοκεῖ 
γέρα τάδ’ οὑν τάφοισι δέξεσθαι νέκυς, 
ὑφ’ ἧς θανὼν ἄτιμος ὥστε δυσμενὴς<tr><th>445<td class=QQ>ἐμασχαλίσθη, κἀπὶ λουτροῖσιν κάρᾳ 
κηλῖδας ἐξέμαξεν· ἆρα μὴ δοκεῖς 
λυτήρι’ αὐτῇ ταῦτα τοῦ φόνου φέρειν; 
Οὐκ ἔστιν· ἀλλὰ ταῦτα μὲν μέθες· σὺ δέ, 
τεμοῦσα κρατὸς βοστρύχων ἄκρας φόβας<tr><td><h6>El</h6>.  <h1>(450)</h1><td class=QQ>κἀμοῦ ταλαίνης, σμικρὰ μὲν τάδ’, ἀλλ’ ὅμως 
ἅχω, δὸς αὐτῷ τήνδε λιπαρῆ τρίχα 
καὶ ζῶμα τοὐμὸν οὐ χλιδαῖς ἠσκημένον· 
αἰτοῦ δὲ προσπίτνουσα γῆθεν εὐμενῆ 
ἡμῖν ἀρωγὸν αὐτὸν εἰς ἐχθροὺς μολεῖν,<tr><th>455<td class=QQ>καὶ παῖδ’ Ὀρέστην ἐξ ὑπερτέρας χερὸς 
ἐχθροῖσιν αὐτοῦ ζῶντ’ ἐπεμβῆναι ποδί, 
ὅπως τὸ λοιπὸν αὐτὸν ἀφνεωτέραις 
χερσὶ στέφωμεν ἢ τανῦν δωρούμεθα. 
Οἶμαι μὲν οὖν, οἶμαί τι κἀκείνῳ μέλον<tr><th>460<td><div class=QQ></div>πέμψαι τάδ’ αὐτῇ δυσπρόσοπτ’ ὀνείρατα. 
<div class=QQ></div>Ὅμως δ’, ἀδελφή, σοί θ’ ὑπούργησον τάδε 
<div class=QQ></div>ἐμοί τ’ ἀρωγὰ τῷ τε φιλτάτῳ βροτῶν 
<div class=QQ></div>πάντων ἐν Ἅιδου κειμένῳ κοινῷ πατρί. 
<a class=SN>ΧΟ.</a><div class=QU></div>Πρὸς εὐσέβειαν ἡ κόρη λέγει· σὺ δέ,<tr><th>465<td><div class=QQ></div>εἰ σωφρονήσεις, ὦ φίλη, δράσεις τάδε. 
<a class=SN>ΧΡ.</a><div class=QU></div>Δράσω· τὸ γὰρ δίκαιον οὐκ ἔχει λόγον 
<div class=QQ></div>δυοῖν ἐρίζειν, ἀλλ’ ἐπισπεύδειν τὸ δρᾶν. 
<div class=QQ></div>Πειρωμένῃ δὲ τῶνδε τῶν ἔργων ἐμοὶ 
<div class=QQ></div>σιγὴ παρ’ ὑμῶν, πρὸς θεῶν, ἔστω, φίλαι·<td class=Y rowspan=12>154<tr><th>470<td class=QQ>ὡς εἰ τάδ’ ἡ τεκοῦσα πεύσεται, πικρὰν 
δοκῶ με πεῖραν τήνδε τολμήσειν ἔτι.<tr><th>471<td class=B>   <a class=SN>
ΧΟ.</a><div class=QU></div>Εἰ μὴ ’γὼ παράφρων μάντις ἔφυν καὶ γνώ‐<div class=Jy></div><a class=SN>Str.</a><tr><th>475<td class=QQ>    μας λειπομένα σοφᾶς, 
εἶσιν ἁ πρόμαντις, 
Δίκα δίκαια φερομένα χεροῖν κράτη· 
μέτεισιν, ὦ τέκνον, οὐ μακροῦ χρόνου. 
Ὕπεστί μοι θράσος,<tr><th>480<td class=QQ>ἁδυπνόων κλύουσαν ἀρτίως ὀνειράτων.<tr><th>482<td class=QQ>Οὐ γάρ ποτ’ ἀμναστεῖ γ’ ὁ φύσας Ἑλλάνων ἄναξ,<tr><th>485<td class=QQ>οὐδ’ ἁ παλαιὰ χαλκόπλακτος ἀμφάκης γένυς,<tr><th>487<td class=QQ>ἅ νιν κατέπεφνεν αἰσχίσταις ἐν αἰκίαις.<tr><th>487<td class="B Q6"> 
<div class=QI></div>Ἥξει καὶ πολύπους καὶ πολύχειρ ἁ δει‐<div class=Jy></div><a class=SN>Ant.</a><tr><th>490<td class=QQ>    νοῖς κρυπτομένα λόχοις 
χαλκόπους Ἐρινύς. 
Ἄλεκτρ’, ἄνυμφα γὰρ ἐπέβα μιαιφόνων 
γάμων ἁμιλλήμαθ’ οἷσιν οὐ θέμις.<tr><th>495<td class=QQ>Πρὸ τῶνδέ τοί μ’ ἔχει 
μήποτε μήποθ’ ἡμὶν ἀψεγὲς πελᾶν τέρας 
τοῖς δρῶσι καὶ συνδρῶσιν. Ἤ τοι μαντεῖαι βροτῶν<tr><td rowspan=2><h6>El</h6>.  <h1>(500)</h1><td class=QQ>οὐκ εἰσὶν ἐν δεινοῖς ὀνείροις οὐδ’ ἐν θεσφάτοις,<tr><td class=QQ>εἰ μὴ τόδε φάσμα νυκτὸς εὖ κατασχήσει. 
Ὦ Πέλοπος ἁ πρόσθεν πολύπονος ἱππεία,<div class=Jy></div><a class=SN>Epode.</a><td class=Y rowspan=10>155<tr><th>506<td class=QQ>ὡς ἔμολες αἰανὴς τᾷδε γᾷ.<tr><th>509<td class=QQ>Εὖτε γὰρ ὁ ποντισθεὶς Μυρτίλος ἐκοιμάθη,<tr><th>510<td class=QQ>παγχρύσων δίφρων 
δυστάνοις αἰκίαις 
πρόρριζος ἐκριφθείς, οὔ τί πω<tr><th>515<td class=QQ>ἔλειπεν ἐκ τοῦδ’ οἴκους πολύπονος αἰκία.<tr><th>515<td class=B>   <a class=SN>
ΚΛΥΤΑΙΜΗΣΤΡΑ</a><tr><th>516<td class=QQ>Ἀνειμένη μέν, ὡς ἔοικας, αὖ στρέφῃ. 
Οὐ γὰρ πάρεστ’ Αἴγισθος, ὅς ς’ ἐπεῖχ’ ἀεὶ 
μή τοι θυραίαν γ’ οὖσαν αἰσχύνειν φίλους· 
νῦν δ’, ὡς ἄπεστ’ ἐκεῖνος, οὐδὲν ἐντρέπῃ<tr><th>520<td class=QQ>ἐμοῦ γε· καίτοι πολλὰ πρὸς πολλούς με δὴ 
ἐξεῖπας ὡς θρασεῖα καὶ πέρα δίκης 
ἄρχω, καθυβρίζουσα καὶ σὲ καὶ τὰ σά. 
Ἐγὼ δ’ ὕβριν μὲν οὐκ ἔχω, κακῶς δέ σε 
λέγω κακῶς κλύουσα πρὸς σέθεν θαμά.<tr><th>525<td class=QQ>Πατὴρ γάρ, οὐδὲν ἄλλο, σοὶ πρόσχημ’ ἀεὶ 
ὡς ἐξ ἐμοῦ τέθνηκεν· ἐξ ἐμοῦ, καλῶς 
ἔξοιδα· τῶνδ’ ἄρνησις οὐκ ἔνεστί μοι· 
ἡ γὰρ Δίκη νιν εἷλεν, οὐκ ἐγὼ μόνη, 
ᾗ χρῆν ς’ ἀρήγειν, εἰ φρονοῦς’ ἐτύγχανες·<tr><th rowspan=2>530<td class=QQ>ἐπεὶ πατὴρ οὗτος σὸς ὃν θρηνεῖς ἀεὶ 
τὴν σὴν ὅμαιμον μοῦνος Ἑλλήνων ἔτλη 
θῦσαι θεοῖσιν, οὐκ ἴσον καμὼν ἐμοὶ<tr><td class=QQ>λύπης, ὅτ’ ἔσπειρ’, ὥσπερ ἡ τίκτους’ ἐγώ. 
Εἶεν, δίδαξον δή με τοῦ χάριν τίνων<td class=Y rowspan=7>156<tr><th>535<td class=QQ>ἔθυσεν αὐτήν. Πότερον Ἀργείων ἐρεῖς; 
ἀλλ’ οὐ μετῆν αὐτοῖσι τήν γ’ ἐμὴν κτανεῖν, 
ἀλλ’ ἀντ’ ἀδελφοῦ δῆτα Μενέλεω κτανὼν 
τἄμ’ οὐκ ἔμελλεν τῶνδέ μοι δώσειν δίκην; 
Πότερον ἐκείνῳ παῖδες οὐκ ἦσαν διπλοῖ,<tr><th>540<td class=QQ>οὓς τῆσδε μᾶλλον εἰκὸς ἦν θνῄσκειν, πατρὸς 
καὶ μητρὸς ὄντας ἧς ὁ πλοῦς ὅδ’ ἦν χάριν; 
Ἢ τῶν ἐμῶν Ἅιδης τιν’ ἵμερον τέκνων 
ἢ τῶν ἐκείνης ἔσχε δαίσασθαι πλέον; 
Ἢ τῷ πανώλει πατρὶ τῶν μὲν ἐξ ἐμοῦ<tr><th>545<td class=QQ>παίδων πόθος παρεῖτο, Μενέλεω δ’ ἐνῆν; 
Οὐ ταῦτ’ ἀβούλου καὶ κακοῦ γνώμην πατρός; 
δοκῶ μέν, εἰ καὶ σῆς δίχα γνώμης λέγω· 
φαίη δ’ ἂν ἡ θανοῦσά γ’, εἰ φωνὴν λάβοι. 
Ἐγὼ μὲν οὖν οὐκ εἰμὶ τοῖς πεπραγμένοις<tr><td><h6>El</h6>.  <h1>(550)</h1><td><div class=QQ></div>δύσθυμος· εἰ δὲ σοὶ δοκῶ φρονεῖν κακῶς, 
<div class=QQ></div>γνώμην δικαίαν σχοῦσα τοὺς πέλας ψέγε. 
<a class=SN>ΗΛ.</a><div class=QU></div>Ἐρεῖς μὲν οὐχὶ νῦν γέ μ’ ὡς ἄρξασά τι 
<div class=QQ></div>λυπηρὸν εἶτα σοῦ τάδ’ ἐξήκους’ ὕπο· 
<div class=QQ></div>ἀλλ’ ἢν ἐφῇς μοι, τοῦ τεθνηκότος θ’ ὕπερ<tr><th>555<td><div class=QQ></div>λέξαιμ’ ἂν ὀρθῶς τῆς κασιγνήτης θ’ ὁμοῦ. 
<a class=SN>ΚΛ.</a><div class=QU></div>Καὶ μὴν ἐφίημ’· εἰ δέ μ’ ὧδ’ ἀεὶ λόγους 
<div class=QQ></div>ἐξῆρχες, οὐκ ἂν ἦσθα λυπηρὰ κλύειν. 
<a class=SN>ΗΛ.</a><div class=QU></div>Καὶ δὴ λέγω σοι. Πατέρα φῂς κτεῖναι· τίς ἂν 
<div class=QQ></div>τούτου λόγος γένοιτ’ ἂν αἰσχίων ἔτι,<tr><th rowspan=2>560<td class=QQ>εἴτ’ οὖν δικαίως εἴτε μή; λέξω δέ σοι 
ὡς οὐ δίκῃ γ’ ἔκτεινας, ἀλλά ς’ ἔσπασεν<tr><td class=QQ>πειθὼ κακοῦ πρὸς ἀνδρὸς ᾧ τανῦν ξύνει. 
Ἐροῦ δὲ τὴν κυναγὸν Ἄρτεμιν τίνος 
ποινὰς τὰ πολλὰ πνεύματ’ ἔσχ’ ἐν Αὐλίδι·<td class=Y rowspan=6>157<tr><th>565<td class=QQ>ἢ ’γὼ φράσω; κείνης γὰρ οὐ θέμις μαθεῖν. 
Πατήρ ποθ’ οὑμός, ὡς ἐγὼ κλύω, θεᾶς 
παίζων κατ’ ἄλσος ἐξεκίνησεν ποδοῖν 
στικτὸν κεράστην ἔλαφον, οὗ κατὰ σφαγὰς 
ἐκκομπάσας ἔπος τι τυγχάνει βαλών.<tr><th>570<td class=QQ>Κἀκ τοῦδε μηνίσασα Λητῴα κόρη 
κατεῖχ’ Ἀχαιούς, ὡς πατὴρ ἀντίσταθμον 
τοῦ θηρὸς ἐκθύσειε τὴν αὑτοῦ κόρην. 
Ὧδ’ ἦν τὰ κείνης θύματ’· οὐ γὰρ ἦν λύσις 
ἄλλη στρατῷ πρὸς οἶκον οὐδ’ ἐς Ἴλιον.<tr><th>575<td class=QQ>Ἀνθ’ ὧν, βιασθεὶς πολλὰ κἀντιβάς, μόλις 
ἔθυσεν αὐτήν, οὐχὶ Μενέλεω χάριν. 
Εἰ δ’ οὖν, ἐρῶ γὰρ καὶ τὸ σόν, κεῖνον θέλων 
ἐπωφελῆσαι ταῦτ’ ἔδρα, τούτου θανεῖν 
χρῆν αὐτὸν οὕνεκ’ ἐκ σέθεν; ποίῳ νόμῳ;<tr><th>580<td class=QQ>Ὅρα, τιθεῖσα τόνδε τὸν νόμον βροτοῖς 
μὴ πῆμα σαυτῇ καὶ μετάγνοιαν τιθῇς· 
εἰ γὰρ κτενοῦμεν ἄλλον ἀντ’ ἄλλου, σύ τοι 
πρώτη θάνοις ἄν, εἰ δίκης γε τυγχάνοις. 
Ἀλλ’ εἰσόρα μὴ σκῆψιν οὐκ οὖσαν τίθης·<tr><th rowspan=2>585<td class=QQ>εἰ γὰρ θέλεις, δίδαξον ἀνθ’ ὅτου τανῦν 
αἴσχιστα πάντων ἔργα δρῶσα τυγχάνεις, 
ἥτις ξυνεύδεις τῷ παλαμναίῳ μεθ’ οὗ<tr><td class=QQ>πατέρα τὸν ἀμὸν πρόσθεν ἐξαπώλεσας, 
καὶ παιδοποιεῖς, τοὺς δὲ πρόσθεν εὐσεβεῖς<td class=Y rowspan=6>158<tr><th>590<td class=QQ>κἀξ εὐσεβῶν βλαστόντας ἐκβαλοῦς’ ἔχεις. 
Πῶς ταῦτ’ ἐπαινέσαιμ’ ἄν; ἢ καὶ τοῦτ’ ἐρεῖς, 
ὡς τῆς θυγατρὸς ἀντίποινα λαμβάνεις; 
Αἰσχρῶς δ’, ἐάν περ καὶ λέγῃς· οὐ γὰρ καλὸν 
ἐχθροῖς γαμεῖσθαι τῆς θυγατρὸς οὕνεκα.<tr><th>595<td class=QQ>Ἀλλ’ οὐ γὰρ οὐδὲ νουθετεῖν ἔξεστί σε, 
ἣ πᾶσαν ἵης γλῶσσαν ὡς τὴν μητέρα 
κακοστομοῦμεν. Καί ς’ ἔγωγε δεσπότιν 
ἢ μητέρ’ οὐκ ἔλασσον εἰς ἡμᾶς νέμω, 
ἣ ζῶ βίον μοχθηρόν, ἔκ τε σοῦ κακοῖς<tr><td><h6>El</h6>.  <h1>(600)</h1><td class=QQ>πολλοῖς ἀεὶ ξυνοῦσα τοῦ τε συννόμου. 
Ὁ δ’ ἄλλος ἔξω, χεῖρα σὴν μόλις φυγών, 
τλήμων Ὀρέστης, δυστυχῆ τρίβει βίον· 
ὃν πολλὰ δή με σοὶ τρέφειν μιάστορα 
ἐπῃτιάσω· καὶ τόδ’, εἴπερ ἔσθενον,<tr><th>605<td class=QQ>ἔδρων ἄν, εὖ τοῦτ’ ἴσθι. Τοῦδέ γ’ οὕνεκα 
κήρυσσέ μ’ εἰς ἅπαντας, εἴτε χρὴ κακήν, 
εἴτε στόμαργον, εἴτ’ ἀναιδείας πλέαν· 
εἰ γὰρ πέφυκα τῶνδε τῶν ἔργων ἴδρις, 
σχεδόν τι τὴν σὴν οὐ καταισχύνω φύσιν.<tr><th>610<td><a class=SN>ΧΟ.</a><div class=QU></div>Ὁρῶ μένος πνέουσαν· εἰ δὲ σὺν δίκῃ 
<div class=QQ></div>ξύνεστι, τοῦδε φροντίδ’ οὐκέτ’ εἰσορῶ. 
<a class=SN>ΚΛ.</a><div class=QU></div>Ποίας δ’ ἐμοὶ δεῖ πρός γε τήνδε φροντίδος, 
<div class=QQ></div>ἥτις τοιαῦτα τὴν τεκοῦσαν ὕβρισεν, 
<div class=QQ></div>καὶ ταῦτα τηλικοῦτος; ἆρά σοι δοκεῖ<tr><th>615<td><div class=QQ></div>χωρεῖν ἂν εἰς πᾶν ἔργον αἰσχύνης ἄτερ; 
<a class=SN>ΗΛ.</a><div class=QU></div>Εὖ νῦν ἐπίστω τῶνδέ μ’ αἰσχύνην ἔχειν, 
<div class=QQ></div>κεἰ μὴ δοκῶ σοι· μανθάνω δ’ ὁθούνεκα 
<div class=QQ></div>ἔξωρα πράσσω κοὐκ ἐμοὶ προσεικότα. 
<div class=QQ></div>Ἀλλ’ ἡ γὰρ ἐκ σοῦ δυσμένεια καὶ τὰ σὰ<td class=Y rowspan=6>159<tr><th>620<td><div class=QQ></div>ἔργ’ ἐξαναγκάζει με ταῦτα δρᾶν βίᾳ· 
<div class=QQ></div>αἰσχροῖς γὰρ αἰσχρὰ πράγματ’ ἐκδιδάσκεται. 
<a class=SN>ΚΛ.</a><div class=QU></div>Ὦ θρέμμ’ ἀναιδές, ἦ ς’ ἐγὼ καὶ τἄμ’ ἔπη 
<div class=QQ></div>καὶ τἄργα τἀμὰ πόλλ’ ἄγαν λέγειν ποεῖ. 
<a class=SN>ΗΛ.</a><div class=QU></div>Σύ τοι λέγεις νιν, οὐκ ἐγώ· σὺ γὰρ ποεῖς<tr><th>625<td><div class=QQ></div>τοὔργον, τὰ δ’ ἔργα τοὺς λόγους εὑρίσκεται. 
<a class=SN>ΚΛ.</a><div class=QU></div>Ἀλλ’ οὐ μὰ τὴν δέσποιναν Ἄρτεμιν θράσους 
<div class=QQ></div>τοῦδ’ οὐκ ἀλύξεις, εὖτ’ ἂν Αἴγισθος μόλῃ. 
<a class=SN>ΗΛ.</a><div class=QU></div>Ὁρᾷς; πρὸς ὀργὴν ἐκφέρῃ, μεθεῖσά μοι 
<div class=QQ></div>λέγειν ἃ χρῄζοιμ’, οὐδ’ ἐπίστασαι κλύειν.<tr><th>630<td><a class=SN>ΚΛ.</a><div class=QU></div>Οὔκουν ἐάσεις οὐδ’ ὑπ’ εὐφήμου βοῆς 
<div class=QQ></div>θῦσαί μ’, ἐπειδὴ σοί γ’ ἐφῆκα πᾶν λέγειν; 
<a class=SN>ΗΛ.</a><div class=QU></div>Ἐῶ, κελεύω, θῦε· μηδ’ ἐπαιτιῶ 
<div class=QQ></div>τοὐμὸν στόμ’, ὡς οὐκ ἂν πέρα λέξαιμ’ ἔτι. 
<a class=SN>ΚΛ.</a><div class=QU></div>Ἔπαιρε δὴ σὺ θύμαθ’ ἡ παροῦσά μοι<tr><th>635<td class=QQ>πάγκαρπ’, ἄνακτι τῷδ’ ὅπως λυτηρίους 
εὐχὰς ἀνάσχω δειμάτων ἃ νῦν ἔχω. 
Κλύοις ἂν ἤδη Φοῖβε προστατήριε, 
κεκρυμμένην μου βάξιν· οὐ γὰρ ἐν φίλοις 
ὁ μῦθος, οὐδὲ πᾶν ἀναπτύξαι πρέπει<tr><th rowspan=2>640<td class=QQ>πρὸς φῶς, παρούσης τῆσδε πλησίας ἐμοί, 
μὴ σὺν φθόνῳ τε καὶ πολυγλώσσῳ βοῇ 
σπείρῃ ματαίαν βάξιν εἰς πᾶσαν πόλιν·<tr><td class=QQ>ἀλλ’ ὧδ’ ἄκουε· τῇδε γὰρ κἀγὼ φράσω. 
Ἃ γὰρ προσεῖδον νυκτὶ τῇδε φάσματα<td class=Y rowspan=7>160<tr><th>645<td class=QQ>δισσῶν ὀνείρων, ταῦτά μοι, Λύκει’ ἄναξ, 
εἰ μὲν πέφηνεν ἐσθλά, δὸς τελεσφόρα, 
εἰ δ’ ἐχθρά, τοῖς ἐχθροῖσιν ἔμπαλιν μέθες. 
Καὶ μή με πλούτου τοῦ παρόντος εἴ τινες 
δόλοισι βουλεύουσιν ἐκβαλεῖν, ἐφῇς,<tr><td><h6>El</h6>.  <h1>(650)</h1><td class=QQ>ἀλλ’ ὧδέ μ’ αἰεὶ ζῶσαν ἀβλαβεῖ βίῳ 
δόμους Ἀτρειδῶν σκῆπτρά τ’ ἀμφέπειν τάδε, 
φίλοισί τε ξυνοῦσαν οἷς ξύνειμι νῦν 
εὐημεροῦσαν καὶ τέκνων ὅσων ἐμοὶ 
δύσνοια μὴ πρόσεστιν ἢ λύπη πικρά.<tr><th>655<td class=QQ>Ταῦτ’, ὦ Λύκει’ Ἄπολλον, ἵλεως κλύων 
δὸς πᾶσιν ἡμῖν ὥσπερ ἐξαιτούμεθα· 
τὰ δ’ ἄλλα πάντα καὶ σιωπώσης ἐμοῦ 
ἐπαξιῶ σε δαίμον’ ὄντ’ ἐξειδέναι· 
τοὺς ἐκ Διὸς γὰρ εἰκός ἐστι πάνθ’ ὁρᾶν.<tr><th>660<td><a class=SN>ΠΑ.</a><div class=QU></div>Ξέναι γυναῖκες, πῶς ἂν εἰδείην σαφῶς 
<div class=QQ></div>εἰ τοῦ τυράννου δώματ’ Αἰγίσθου τάδε; 
<a class=SN>ΧΟ.</a><div class=QU></div>Τάδ’ ἐστίν, ὦ ξέν’· αὐτὸς εἴκασας καλῶς. 
<a class=SN>ΠΑ.</a><div class=QU></div>Ἦ καὶ δάμαρτα τήνδ’ ἐπεικάζων κυρῶ 
<div class=QQ></div>κείνου; πρέπει γὰρ ὡς τύραννος εἰσορᾶν.<tr><th>665<td><a class=SN>ΧΟ.</a><div class=QU></div>Μάλιστα πάντων· ἥδε σοι κείνη πάρα. 
<a class=SN>ΠΑ.</a><div class=QU></div>Ὦ χαῖρ’, ἄνασσα· σοὶ φέρων ἥκω λόγους 
<div class=QQ></div>ἡδεῖς φίλου παρ’ ἀνδρὸς Αἰγίσθῳ θ’ ὁμοῦ. 
<a class=SN>ΚΛ.</a><div class=QU></div>Ἐδεξάμην τὸ ῥηθέν· εἰδέναι δέ σου 
<div class=QQ></div>πρώτιστα χρῄζω τίς ς’ ἀπέστειλεν βροτῶν.<tr><th rowspan=2>670<td><a class=SN>ΠΑ.</a><div class=QU></div>Φανοτεὺς ὁ Φωκεύς, πρᾶγμα πορσύνων μέγα. 
<a class=SN>ΚΛ.</a><div class=QU></div>Τὸ ποῖον, ὦ ξέν’; εἰπέ· παρὰ φίλου γὰρ ὢν<tr><td><div class=QQ></div>ἀνδρὸς, σάφ’ οἶδα, προσφιλεῖς λέξεις λόγους. 
<a class=SN>ΠΑ.</a><div class=QU></div>Τέθνηκ’ Ὀρέστης· ἐν βραχεῖ ξυνθεὶς λέγω. 
<a class=SN>ΗΛ.</a><div class=QU></div>Οἲ ’γὼ τάλαιν’, ὄλωλα τῇδ’ ἐν ἡμέρᾳ.<td class=Y rowspan=6>161<tr><th>675<td><a class=SN>ΚΛ.</a><div class=QU></div>Τί φῄς, τί φῄς, ὦ ξεῖνε; μὴ ταύτης κλύε. 
<a class=SN>ΠΑ.</a><div class=QU></div>Θανόντ’ Ὀρέστην νῦν τε καὶ πάλαι λέγω. 
<a class=SN>ΗΛ.</a><div class=QU></div>Ἀπωλόμην δύστηνος, οὐδέν εἰμ’ ἔτι. 
<a class=SN>ΚΛ.</a><div class=QU></div>Σὺ μὲν τὰ σαυτῆς πρᾶσς’· ἐμοὶ δὲ σύ, ξένε, 
<div class=QQ></div>τἀληθὲς εἰπέ· τῷ τρόπῳ διόλλυται;<tr><th>680<td><a class=SN>ΠΑ.</a><div class=QU></div>Κἀπεμπόμην πρὸς ταῦτα καὶ τὸ πᾶν φράσω. 
<div class=QQ></div>Κεῖνος γὰρ ἐλθὼν εἰς τὸ κλεινὸν Ἑλλάδος 
<div class=QQ></div>πρόσχημ’ ἀγῶνος, Δελφικῶν ἄθλων χάριν, 
<div class=QQ></div>ὅτ’ ᾔσθετ’ ἀνδρὸς ὀρθίων κηρυγμάτων 
<div class=QQ></div>δρόμον προκηρύξαντος, οὗ πρώτη κρίσις,<tr><th>685<td class=QQ>εἰσῆλθε λαμπρός, πᾶσι τοῖς ἐκεῖ σέβας· 
δρόμου δ’ ἰσώσας τῇ φύσει τὰ τέρματα, 
νίκης ἔχων ἐξῆλθε πάντιμον γέρας. 
Χὤπως μὲν ἐν πολλοῖσι παῦρά σοι λέγω 
οὐκ οἶδα τοιοῦδ’ ἀνδρὸς ἔργα καὶ κράτη·<tr><th>690<td class=QQ>ἓν δ’ ἴσθ’ ὅσων γὰρ εἰσεκήρυξαν βραβῆς 
† δρόμων, διαύλων, πένταθλ’ ἃ νομίζεται †, 
τούτων ἐνεγκὼν πάντα τἀπινίκια, 
ὠλβίζετ’, Ἀργεῖος μὲν ἀνακαλούμενος, 
ὄνομα δ’ Ὀρέστης, τοῦ τὸ κλεινὸν Ἑλλάδος<tr><th rowspan=2>695<td class=QQ>Ἀγαμέμνονος στράτευμ’ ἀγείραντός ποτε. 
Καὶ ταῦτα μὲν τοιαῦθ’· ὅταν δέ τις θεῶν 
βλάπτῃ, δύναιτ’ ἂν οὐδ’ ἂν ἰσχύων φυγεῖν.<tr><td class=QQ>Κεῖνος γὰρ ἄλλης ἡμέρας, ὅθ’ ἱππικῶν 
ἦν ἡλίου τέλλοντος ὠκύπους ἀγών,<td class=Y rowspan=7>162<tr><td><h6>El</h6>.  <h1>(700)</h1><td class=QQ>εἰσῆλθε πολλῶν ἁρματηλατῶν μέτα. 
Εἷς ἦν Ἀχαιός, εἷς ἀπὸ Σπάρτης, δύο 
Λίβυες, ζυγωτῶν ἁρμάτων ἐπιστάται· 
κἀκεῖνος ἐν τούτοισι θεσσαλὰς ἔχων 
ἵππους, ὁ πέμπτος· ἕκτος ἐξ Αἰτωλίας<tr><th>705<td class=QQ>ξανθαῖσι πώλοις· ἕβδομος Μάγνης ἀνήρ· 
ὁ δ’ ὄγδοος λεύκιππος, Αἰνιὰν γένος· 
ἔνατος Ἀθηνῶν τῶν θεοδμήτων ἄπο· 
Βοιωτὸς ἄλλος, δέκατον ἐκπληρῶν ὄχον. 
    Στάντες δ’ ὅθ’ αὐτοὺς οἱ τεταγμένοι βραβῆς<tr><th>710<td class=QQ>κλήροις ἔπηλαν καὶ κατέστησαν δίφρους, 
χαλκῆς ὑπαὶ σάλπιγγος ᾖξαν· οἱ δ’ ἅμα 
ἵπποις ὁμοκλήσαντες ἡνίας χεροῖν 
ἔσεισαν· ἐν δὲ πᾶς ἐμεστώθη δρόμος 
κτύπου κροτητῶν ἁρμάτων· κόνις δ’ ἄνω<tr><th>715<td class=QQ>φορεῖθ’· ὁμοῦ δὲ πάντες ἀναμεμιγμένοι 
φείδοντο κέντρων οὐδέν, ὡς ὑπερβάλοι 
χνόας τις αὐτῶν καὶ φρυάγμαθ’ ἱππικά. 
Ὁμοῦ γὰρ ἀμφὶ νῶτα καὶ τροχῶν βάσεις 
ἤφριζον, εἰσέβαλλον ἱππικαὶ πνοαί.<tr><th>720<td class=QQ>Κεῖνος δ’ ὑπ’ αὐτὴν ἐσχάτην στήλην ἔχων 
ἔχριμπτ’ ἀεὶ σύριγγα, δεξιὸν δ’ ἀνεὶς 
σειραῖον ἵππον, εἶργε τὸν προσκείμενον. 
Καὶ πρὶν μὲν ὀρθοὶ πάντες ἕστασαν δίφροι· 
ἔπειτα δ’ Αἰνιᾶνος ἀνδρὸς ἄστομοι<tr><th rowspan=2>725<td class=QQ>πῶλοι βίᾳ φέρουσιν, ἐκ δ’ ὑποστροφῆς,<tr><td class=QQ>τελοῦντες ἕκτον ἕβδομόν τ’ ἤδη δρόμον, 
μέτωπα συμπαίουσι βαρκαίοις ὄχοις· 
κἀντεῦθεν ἄλλος ἄλλον ἐξ ἑνὸς κακοῦ 
ἔθραυε κἀνέπιπτε, πᾶν δ’ ἐπίμπλατο<td class=Y rowspan=6>163<tr><th>730<td class=QQ>ναυαγίων Κρισαῖον ἱππικῶν πέδον. 
Γνοὺς δ’ οὑξ Ἀθηνῶν δεινὸς ἡνιοστρόφος 
ἔξω παρασπᾷ κἀνοκωχεύει παρεὶς 
κλύδων’ ἔφιππον ἐν μέσῳ κυκώμενον. 
Ἤλαυνε δ’ ἔσχατος μέν, ὑστέρας ἔχων<tr><th>735<td class=QQ>πώλους Ὀρέστης, τῷ τέλει πίστιν φέρων· 
ὅπως δ’ ὁρᾷ μόνον νιν ἐλλελειμμένον, 
ὀξὺν δι’ ὤτων κέλαδον ἐνσείσας θοαῖς 
πώλοις διώκει, κἀξισώσαντε ζυγὰ 
ἠλαυνέτην, τότ’ ἄλλος, ἄλλοθ’ ἅτερος<tr><th>740<td class=QQ>κάρα προβάλλων ἱππικῶν ὀχημάτων. 
Καὶ τοὺς μὲν ἄλλους πάντας ἀσφαλεῖς δρόμους 
ὠρθοῦθ’ ὁ τλήμων ὀρθὸς ἐξ ὀρθῶν δίφρων· 
ἔπειτα, λύων ἡνίαν ἀριστερὰν 
κάμπτοντος ἵππου, λανθάνει στήλην ἄκραν<tr><th>745<td class=QQ>παίσας· ἔθραυσε δ’ ἄξονος μέσας χνόας, 
κἀξ ἀντύγων ὤλισθε· σὺν δ’ ἑλίσσεται 
τμητοῖς ἱμᾶσι· τοῦ δὲ πίπτοντος πέδῳ 
πῶλοι διεσπάρησαν ἐς μέσον δρόμον. 
Στρατὸς δ’ ὅπως ὁρᾷ νιν ἐκπεπτωκότα<tr><td rowspan=2><h6>El</h6>.  <h1>(750)</h1><td class=QQ>δίφρων, ἀνωλόλυξε τὸν νεανίαν, 
οἷ’ ἔργα δράσας οἷα λαγχάνει κακά, 
φορούμενος πρὸς οὖδας, ἄλλοτ’ οὐρανῷ 
σκέλη προφαίνων, ἔστε νιν διφρηλάται,<tr><td class=QQ>μόλις κατασχεθόντες ἱππικὸν δρόμον,<td class=Y rowspan=7>164<tr><th>755<td class=QQ>ἔλυσαν αἱματηρόν, ὥστε μηδένα 
γνῶναι φίλων ἰδόντ’ ἂν ἄθλιον δέμας. 
Καί νιν πυρᾷ κέαντες εὐθὺς ἐν βραχεῖ 
χαλκῷ μέγιστον σῶμα δειλαίας σποδοῦ 
φέρουσιν ἄνδρες Φωκέων τεταγμένοι,<tr><th>760<td><div class=QQ></div>ὅπως πατρῴας τύμβον ἐκλάχοι χθονός. 
<div class=QQ></div>Τοιαῦτά σοι ταῦτ’ ἐστίν, ὡς μὲν ἐν λόγοις 
<div class=QQ></div>ἀλγεινά, τοῖς δ’ ἰδοῦσιν, οἵπερ εἴδομεν, 
<div class=QQ></div>μέγιστα πάντων ὧν ὄπωπ’ ἐγὼ κακῶν. 
<a class=SN>ΧΟ.</a><div class=QU></div>Φεῦ φεῦ· τὸ πᾶν δὴ δεσπόταισι τοῖς πάλαι<tr><th>765<td><div class=QQ></div>πρόρριζον, ὡς ἔοικεν, ἔφθαρται γένος. 
<a class=SN>ΚΛ.</a><div class=QU></div>Ὦ Ζεῦ, τί ταῦτα; πότερον εὐτυχῆ λέγω 
<div class=QQ></div>ἢ δεινὰ μέν, κέρδη δέ; λυπηρῶς δ’ ἔχει, 
<div class=QQ></div>εἰ τοῖς ἐμαυτῆς τὸν βίον σῴζω κακοῖς. 
<a class=SN>ΠΑ.</a><div class=QU></div>Τί δ’ ὧδ’ ἀθυμεῖς, ὦ γύναι, τῷ νῦν λόγῳ;<tr><th>770<td><a class=SN>ΚΛ.</a><div class=QU></div>Δεινὸν τὸ τίκτειν ἐστίν· οὐδὲ γὰρ κακῶς 
<div class=QQ></div>πάσχοντι μῖσος ὧν τέκῃ προσγίγνεται. 
<a class=SN>ΠΑ.</a><div class=QU></div>Μάτην ἄρ’ ἡμεῖς, ὡς ἔοικεν, ἥκομεν. 
<a class=SN>ΚΛ.</a><div class=QU></div>Οὔτοι μάτην γε· πῶς γὰρ ἂν μάτην λέγοις; 
<div class=QQ></div>εἴ μοι θανόντος πίστ’ ἔχων τεκμήρια<tr><th>775<td class=QQ>προσῆλθες, ὅστις τῆς ἐμῆς ψυχῆς γεγώς, 
μαστῶν ἀποστὰς καὶ τροφῆς ἐμῆς, φυγὰς 
ἀπεξενοῦτο· καί μ’, ἐπεὶ τῆσδε χθονὸς 
ἐξῆλθεν, οὐκέτ’ εἶδεν· ἐγκαλῶν δέ μοι 
φόνους πατρῴους δείν’ ἐπηπείλει τελεῖν·<tr><th rowspan=2>780<td class=QQ>ὥστ’ οὔτε νυκτὸς ὕπνον οὔτ’ ἐξ ἡμέρας<tr><td class=QQ>ἐμὲ στεγάζειν ἡδύν, ἀλλ’ ὁ προστατῶν 
χρόνος διῆγέ μ’ αἰὲν ὡς θανουμένην. 
Νῦν δ’—ἡμέρᾳ γὰρ τῇδ’ ἀπήλλαγμαι φόβου 
πρὸς τῆσδ’ ἐκείνου θ’· ἥδε γὰρ μείζων βλάβη<td class=Y rowspan=6>165<tr><th>785<td><div class=QQ></div>ξύνοικος ἦν μοι, τοὐμὸν ἐκπίνους’ ἀεὶ 
<div class=QQ></div>ψυχῆς ἄκρατον αἷμα—νῦν δ’ ἕκηλά που 
<div class=QQ></div>τῶν τῆσδ’ ἀπειλῶν οὕνεχ’ ἡμερεύσομεν. 
<a class=SN>ΗΛ.</a><div class=QU></div>Οἴμοι τάλαινα· νῦν γὰρ οἰμῶξαι πάρα, 
<div class=QQ></div>Ὀρέστα, τὴν σὴν ξυμφοράν, ὅθ’ ὧδ’ ἔχων<tr><th>790<td><div class=QQ></div>πρὸς τῆσδ’ ὑβρίζῃ μητρός· ἆρ’ ἔχει καλῶς; 
<a class=SN>ΚΛ.</a><div class=QU></div>Οὔτοι σύ· κεῖνος δ’, ὡς ἔχει, καλῶς ἔχει. 
<a class=SN>ΗΛ.</a><div class=QU></div>Ἄκουε, Νέμεσι τοῦ θανόντος ἀρτίως. 
<a class=SN>ΚΛ.</a><div class=QU></div>Ἤκουσεν ὧν δεῖ κἀπεκύρωσεν καλῶς. 
<a class=SN>ΗΛ.</a><div class=QU></div>Ὕβριζε· νῦν γὰρ εὐτυχοῦσα τυγχάνεις.<tr><th>795<td><a class=SN>ΚΛ.</a><div class=QU></div>Οὔκουν Ὀρέστης καὶ σὺ παύσετον τάδε. 
<a class=SN>ΗΛ.</a><div class=QU></div>Πεπαύμεθ’ ἡμεῖς, οὐχ ὅπως σὲ παύσομεν. 
<a class=SN>ΚΛ.</a><div class=QU></div>Πολλῶν ἂν ἥκοις, ὦ ξέν’, ἄξιος τυχεῖν, 
<div class=QQ></div>εἰ τήνδ’ ἔπαυσας τῆς πολυγλώσσου βοῆς. 
<a class=SN>ΠΑ.</a><div class=QU></div>Οὐκοῦν ἀποστείχοιμ’ ἄν, εἰ τάδ’ εὖ κυρεῖ.<tr><td><h6>El</h6>.  <h1>(800)</h1><td><a class=SN>ΚΛ.</a><div class=QU></div>Ἥκιστ’· ἐπείπερ οὔτ’ ἐμοῦ καταξίως 
<div class=QQ></div>πράξειας οὔτε τοῦ πορεύσαντος ξένου. 
<div class=QQ></div>Ἀλλ’ εἴσιθ’ εἴσω· τήνδε δ’ ἔκτοθεν βοᾶν 
<div class=QQ></div>ἔα τά θ’ αὑτῆς καὶ τὰ τῶν φίλων κακά. 
<a class=SN>ΗΛ.</a><div class=QU></div>Ἆρ’ ὑμίν, ὡς ἀλγοῦσα κὠδυνωμένη,<tr><th rowspan=2>805<td class=QQ>δεινῶς δακρῦσαι κἀπικωκῦσαι δοκεῖ 
τὸν υἱὸν ἡ δύστηνος ὧδ’ ὀλωλότα,<tr><td class=QQ>ἀλλ’ ἐγγελῶσα φροῦδος; Ὢ τάλαιν’ ἐγώ· 
Ὀρέστα φίλταθ’, ὥς μ’ ἀπώλεσας θανών. 
Ἀποσπάσας γὰρ τῆς ἐμῆς οἴχῃ φρενὸς<td class=Y rowspan=9>166<tr><th>810<td class=QQ>αἵ μοι μόναι παρῆσαν ἐλπίδων ἔτι, 
σὲ πατρὸς ἥξειν ζῶντα τιμωρόν ποτε 
κἀμοῦ ταλαίνης. Νῦν δὲ ποῖ με χρὴ μολεῖν; 
μόνη γάρ εἰμι, σοῦ τ’ ἀπεστερημένη 
καὶ πατρός· ἤδη δεῖ με δουλεύειν πάλιν<tr><th>815<td class=QQ>ἐν τοῖσιν ἐχθίστοισιν ἀνθρώπων ἐμοί, 
φονεῦσι πατρός· ἆρά μοι καλῶς ἔχει; 
Ἀλλ’ οὔ τι μὴν ἔγωγε τοῦ λοιποῦ χρόνου 
ξύνοικος εἴσειμ’, ἀλλὰ τῇδε πρὸς πύλῃ 
παρεῖς’ ἐμαυτὴν ἄφιλος αὐανῶ βίον.<tr><th>820<td class=QQ>Πρὸς ταῦτα καινέτω τις, εἰ βαρύνεται, 
τῶν ἔνδον ὄντων· ὡς χάρις μέν, ἢν κτάνῃ, 
λύπη δ’, ἐὰν ζῶ· τοῦ βίου δ’ οὐδεὶς πόθος.<tr><th>822<td class=B> <tr><th>824<td><a class=SN>ΧΟ.</a><div class=QU></div>Ποῦ ποτε κεραυνοὶ Διός, ἢ ποῦ φαέθων Ἅ‐<div class=Jy></div><a class=SN>Str. 1.</a><tr><th>825<td><div class=QU></div>λιος, εἰ ταῦτ’ ἐφορῶν‐ 
<div class=QU></div>τες κρύπτουσιν ἕκηλοι; 
<a class=SN>ΗΛ.</a><div class=QU></div>Ἒ ἔ, αἰαῖ. <a class=SN>ΧΟ.</a> Ὦ παῖ, τί δακρύεις;<tr><th>830<td><a class=SN>ΗΛ.</a><div class=QU></div>Φεῦ. <a class=SN>ΧΟ.</a> Μηδὲν μέγ’ ἀΰσῃς. 
<a class=SN>ΗΛ.</a><div class=QU></div>Ἀπολεῖς. <a class=SN>ΧΟ.</a> Πῶς; 
<a class=SN>ΗΛ.</a><div class=QU></div>Εἰ τῶν φανερῶς οἰχομέ‐ 
<div class=QU></div>νων εἰς Ἀΐδαν ἐλπίδ’ ὑπ‐<tr><th rowspan=2>835<td class=QU>οίσεις, κατ’ ἐμοῦ τακομέ‐<tr><td><div class=QU></div>νας μᾶλλον ἐπεμβάσῃ. 
<a class=SN>ΧΟ.</a><div class=QU></div>Οἶδα γὰρ ἄνακτ’ Ἀμφιάρεων χρυσοδέτοις ἕρ‐<div class=Jy></div><a class=SN>Ant. 1. 
</a><div class=QU></div>κεσι κρυφθέντα γυναι‐<td class=Y rowspan=12>167<tr><th>840<td><div class=QU></div>κῶν· καὶ νῦν ὑπὸ γαίας— 
<a class=SN>ΗΛ.</a><div class=QU></div>Ἒ ἔ, ἰώ. <a class=SN>ΧΟ.</a> πάμψυχος ἀνάσσει. 
<a class=SN>ΗΛ.</a><div class=QU></div>Φεῦ. <a class=SN>ΧΟ.</a> Φεῦ δῆτ’· ὀλοὰ γὰρ—<tr><th>845<td><a class=SN>ΗΛ.</a><div class=QU></div>ἐδάμη. <a class=SN>ΧΟ.</a> Ναί. 
<a class=SN>ΗΛ.</a><div class=QU></div>Οἶδ’ οἶδ’· ἐφάνη γὰρ μελέ‐<tr><th>846<td class=QU>τωρ ἀμφὶ τὸν ἐν πένθει· ἐ‐ 
μοὶ δ’ οὔτις ἔτ’ ἔσθ’· ὃς γὰρ ἔτ’ 
ἦν, φροῦδος ἀναρπασθείς.<tr><th>848<td class=B>   <a class=SN>
ΧΟ.</a><div class=QU></div>Δειλαία δειλαίων κυρεῖς.<div class=Jy></div><a class=SN>Str. 2.</a><tr><td><h6>El</h6>.  <h1>(850)</h1><td><a class=SN>ΗΛ.</a><div class=QU></div>Κἀγὼ τοῦδ’ ἴστωρ, ὑπερίστωρ, 
<div class=QQ></div>πανσύρτῳ παμμήνῳ πολλῶν 
<div class=QQ></div>δεινῶν 〈τε〉 στυγνῶν τ’ ἀχθῶν. 
<a class=SN>ΧΟ.</a><div class=QU></div>Εἴδομεν ἃ θροεῖς. 
<a class=SN>ΗΛ.</a><div class=QU></div>Μή μέ νυν μηκέτι<tr><th>855<td><div class=QQ></div>παραγάγῃς, ἵν’ οὐ— <a class=SN>ΧΟ.</a> Τί φῄς; 
<a class=SN>ΗΛ.</a><div class=QU></div>πάρεισιν ἐλπίδων ἔτι κοινοτόκων<tr><th>859<td class=QQ>εὐπατριδᾶν τ’ ἀρωγαί.<tr><th>859<td class=B> <tr><th>860<td><a class=SN>ΧΟ.</a><div class=QU></div>Πᾶσι θνατοῖς ἔφυ μόρος.<div class=Jy></div><a class=SN>Ant. 2. 
ΗΛ.</a><div class=QU></div>Ἦ καὶ χαλάργοις ἐν ἁμίλλαις 
<div class=QQ></div>οὕτως, ὡς κείνῳ δυστάνῳ, 
<div class=QQ></div>τμητοῖς ὁλκοῖς ἐγκῦρσαι; 
<a class=SN>ΧΟ.</a><div class=QU></div>Ἄσκοπος ἁ λώβα.<tr><th>865<td><a class=SN>ΗΛ.</a><div class=QU></div>Πῶς γὰρ οὔκ; εἰ ξένος 
<div class=QQ></div>ἄτερ ἐμᾶν χερῶν— <a class=SN>ΧΟ.</a> Παπαῖ.<tr><th>868<td><a class=SN>ΗΛ.</a><div class=QU></div>κέκευθεν, οὔτε του τάφου ἀντιάσας<tr><th>870<td><div class=QQ></div>οὔτε γόων παρ’ ἡμῶν. 
<a class=SN>ΧΡ.</a><div class=QU></div>Ὑφ’ ἡδονῆς τοι, φιλτάτη, διώκομαι 
<div class=QQ></div>τὸ κόσμιον μεθεῖσα σὺν τάχει μολεῖν· 
<div class=QQ></div>φέρω γὰρ ἡδονάς τε κἀνάπαυλαν ὧν 
<div class=QQ></div>πάροιθεν εἶχες καὶ κατέστενες κακῶν.<td class=Y rowspan=6>168<tr><th>875<td><a class=SN>ΗΛ.</a><div class=QU></div>Πόθεν δ’ ἂν εὕροις τῶν ἐμῶν σὺ πημάτων 
<div class=QQ></div>ἄρηξιν, οἷς ἴασιν οὐκ ἔνεστ’ ἰδεῖν; 
<a class=SN>ΧΡ.</a><div class=QU></div>Πάρεστ’ Ὀρέστης ἡμίν, ἴσθι τοῦτ’ ἐμοῦ 
<div class=QQ></div>κλύους’, ἐναργῶς, ὥσπερ εἰσορᾷς ἐμέ. 
<a class=SN>ΗΛ.</a><div class=QU></div>Ἀλλ’ ἦ μέμηνας, ὦ τάλαινα, κἀπὶ τοῖς<tr><th>880<td><div class=QQ></div>σαυτῆς κακοῖσι κἀπὶ τοῖς ἐμοῖς γελᾷς; 
<a class=SN>ΧΡ.</a><div class=QU></div>Μὰ τὴν πατρῴαν ἑστίαν, ἀλλ’ οὐχ ὕβριν 
<div class=QQ></div>λέγω τάδ’, ἀλλ’ ἐκεῖνον ὡς παρόντα νῷν. 
<a class=SN>ΗΛ.</a><div class=QU></div>Οἴμοι τάλαινα· καὶ τίνος βροτῶν λόγον 
<div class=QQ></div>τόνδ’ εἰσακούσας’ ὧδε πιστεύεις ἄγαν;<tr><th>885<td><a class=SN>ΧΡ.</a><div class=QU></div>Ἐγὼ μὲν ἐξ ἐμοῦ τε κοὐκ ἄλλης, σαφῆ 
<div class=QQ></div>σημεῖ’ ἰδοῦσα, τῷδε πιστεύω λόγῳ. 
<a class=SN>ΗΛ.</a><div class=QU></div>Τίν’, ὦ τάλαιν’, ἰδοῦσα πίστιν; ἐς τί μοι 
<div class=QQ></div>βλέψασα θάλπῃ τῷδ’ ἀνηκέστῳ πυρί; 
<a class=SN>ΧΡ.</a><div class=QU></div>Πρός νυν θεῶν ἄκουσον, ὡς μαθοῦσά μου<tr><th>890<td><div class=QQ></div>τὸ λοιπὸν ἢ φρονοῦσαν ἢ μώραν λέγῃς. 
<a class=SN>ΗΛ.</a><div class=QU></div>Σὺ δ’ οὖν λέγ’, εἴ σοι τῷ λόγῳ τις ἡδονή. 
<a class=SN>ΧΡ.</a><div class=QU></div>Καὶ δὴ λέγω σοι πᾶν ὅσον κατειδόμην. 
<div class=QQ></div>Ἐπεὶ γὰρ ἦλθον πατρὸς ἀρχαῖον τάφον, 
<div class=QQ></div>ὁρῶ κολώνης ἐξ ἄκρας νεορρύτους<tr><th rowspan=2>895<td class=QQ>πηγὰς γάλακτος, καὶ περιστεφῆ κύκλῳ<tr><td class=QQ>πάντων ὅς’ ἔστιν ἀνθέων θήκην πατρός· 
ἰδοῦσα δ’ ἔσχον θαῦμα, καὶ περισκοπῶ 
μή πού τις ἡμῖν ἐγγὺς ἐγχρίμπτῃ βροτῶν. 
Ὡς δ’ ἐν γαλήνῃ πάντ’ ἐδερκόμην τόπον,<td class=Y rowspan=6>169<tr><td><h6>El</h6>.  <h1>(900)</h1><td class=QQ>τύμβου προσεῖρπον ἆσσον· ἐσχάτης δ’ ὁρῶ 
πυρᾶς νεώρη βόστρυχον τετμημένον· 
κεὐθὺς τάλαιν’ ὡς εἶδον, ἐμπαίει τί μοι 
ψυχῇ σύνηθες ὄμμα, φιλτάτου βροτῶν 
πάντων Ὀρέστου τοῦθ’ ὁρᾶν τεκμήριον·<tr><th>905<td class=QQ>καὶ χερσὶ βαστάσασα δυσφημῶ μὲν οὔ, 
χαρᾷ δὲ πίμπλημ’ εὐθὺς ὄμμα δακρύων. 
Καὶ νῦν θ’ ὁμοίως καὶ τότ’ ἐξεπίσταμαι 
μή του τόδ’ ἀγλάϊσμα πλὴν κείνου μολεῖν· 
τῷ γὰρ προσήκει πλήν γ’ ἐμοῦ καὶ σοῦ τόδε;<tr><th>910<td class=QQ>Κἀγὼ μὲν οὐκ ἔδρασα, τοῦτ’ ἐπίσταμαι, 
οὐδ’ αὖ σύ· πῶς γάρ; ᾗ γε μηδὲ πρὸς θεοὺς 
ἔξεστ’ ἀκλαύτῳ τῆσδ’ ἀποστῆναι στέγης· 
ἄλλ’ οὐδὲ μὲν δὴ μητρὸς οὔθ’ ὁ νοῦς φιλεῖ 
τοιαῦτα πράσσειν οὔτε δρῶς’ ἐλάνθανεν·<tr><th>915<td class=QQ>ἀλλ’ ἔστ’ Ὀρέστου ταῦτα τἀπιτίμια. 
Ἀλλ’, ὦ φίλη, θάρσυνε· τοῖς αὐτοῖσί τοι 
οὐχ αὑτὸς αἰεὶ δαιμόνων παραστατεῖ· 
νῷν ἦν τὰ πρόσθε στυγνός; ἡ δὲ νῦν ἴσως 
πολλῶν ὑπάρξει κῦρος ἡμέρα καλῶν.<tr><th rowspan=2>920<td><a class=SN>ΗΛ.</a><div class=QU></div>Φεῦ τῆς ἀνοίας, ὥς ς’ ἐποικτίρω πάλαι. 
<a class=SN>ΧΡ.</a><div class=QU></div>Τί δ’ ἔστιν; οὐ πρὸς ἡδονὴν λέγω τάδε; 
<a class=SN>ΗΛ.</a><div class=QU></div>Οὐκ οἶσθ’ ὅποι γῆς οὐδ’ ὅποι γνώμης φέρῃ.<tr><td><a class=SN>ΧΡ.</a><div class=QU></div>Πῶς δ’ οὐκ ἐγὼ κάτοιδ’ ἅ γ’ εἶδον ἐμφανῶς; 
<a class=SN>ΗΛ.</a><div class=QU></div>Τέθνηκεν, ὦ τάλαινα· τἀκείνου δέ σοι<td class=Y rowspan=6>170<tr><th>925<td><div class=QQ></div>σωτήρι’ ἔρρει· μηδὲν ἐς κεῖνόν γ’ ὅρα. 
<a class=SN>ΧΡ.</a><div class=QU></div>Οἴμοι τάλαινα· τοῦ τάδ’ ἤκουσας βροτῶν; 
<a class=SN>ΗΛ.</a><div class=QU></div>Τοῦ πλησίον παρόντος ἡνίκ’ ὤλλυτο. 
<a class=SN>ΧΡ.</a><div class=QU></div>Καὶ ποῦ ’στιν οὗτος; θαῦμά τοί μ’ ὑπέρχεται. 
<a class=SN>ΗΛ.</a><div class=QU></div>Κατ’ οἶκον, ἡδὺς οὐδὲ μητρὶ δυσχερής.<tr><th>930<td><a class=SN>ΧΡ.</a><div class=QU></div>Οἴμοι τάλαινα· τοῦ γὰρ ἀνθρώπων ποτ’ ἦν 
<div class=QQ></div>τὰ πολλὰ πατρὸς πρὸς τάφον κτερίσματα; 
<a class=SN>ΗΛ.</a><div class=QU></div>Οἶμαι μάλιστ’ ἔγωγε τοῦ τεθνηκότος 
<div class=QQ></div>μνημεῖ’ Ὀρέστου ταῦτα προσθεῖναί τινα. 
<a class=SN>ΧΡ.</a><div class=QU></div>Ὢ δυστυχής· ἐγὼ δὲ σὺν χαρᾷ λόγους<tr><th>935<td><div class=QQ></div>τοιούσδ’ ἔχους’ ἔσπευδον, οὐκ εἰδυῖ’ ἄρα 
<div class=QQ></div>ἵν’ ἦμεν ἄτης· ἀλλὰ νῦν, ὅθ’ ἱκόμην, 
<div class=QQ></div>τά τ’ ὄντα πρόσθεν ἄλλα θ’ εὑρίσκω κακά. 
<a class=SN>ΗΛ.</a><div class=QU></div>Οὕτως ἔχει σοι ταῦτ’· ἐὰν δέ μοι πίθῃ, 
<div class=QQ></div>τῆς νῦν παρούσης πημονῆς λύσεις βάρος.<tr><th>940<td><a class=SN>ΧΡ.</a><div class=QU></div>Ἦ τοὺς θανόντας ἐξαναστήσω ποτέ; 
<a class=SN>ΗΛ.</a><div class=QU></div>Οὐκ ἔσθ’ ὅ γ’ εἶπον· οὐ γὰρ ὧδ’ ἄφρων ἔφυν. 
<a class=SN>ΧΡ.</a><div class=QU></div>Τί γὰρ κελεύεις ὧν ἐγὼ φερέγγυος; 
<a class=SN>ΗΛ.</a><div class=QU></div>Τλῆναί σε δρῶσαν ἃν ἐγὼ παραινέσω. 
<a class=SN>ΧΡ.</a><div class=QU></div>Ἀλλ’ εἴ τις ὠφέλειά γ’, οὐκ ἀπώσομαι.<tr><th>945<td><a class=SN>ΗΛ.</a><div class=QU></div>Ὅρα, πόνου τοι χωρὶς οὐδὲν εὐτυχεῖ. 
<a class=SN>ΧΡ.</a><div class=QU></div>Ὁρῶ· ξυνοίσω πᾶν ὅσονπερ ἂν σθένω. 
<a class=SN>ΗΛ.</a><div class=QU></div>Ἄκουε δή νυν ᾗ βεβούλευμαι ποεῖν. 
<div class=QQ></div>Παρουσίαν μὲν οἶσθα καὶ σύ που φίλων 
<div class=QQ></div>ὡς οὔτις ἡμῖν ἐστιν, ἀλλ’ Ἅιδης λαβὼν<tr><td><h6>El</h6>.  <h1>(950)</h1><td class=QQ>ἀπεστέρηκε καὶ μόνα λελείμμεθον· 
ἐγὼ δ’, ἕως μὲν τὸν κασίγνητον βίῳ 
θάλλοντ’ ἔτ’ εἰσήκουον, εἶχον ἐλπίδας 
φόνου ποτ’ αὐτὸν πράκτορ’ ἵξεσθαι πατρός· 
νῦν δ’, ἡνίκ’ οὐκέτ’ ἔστιν, εἰς σὲ δὴ βλέπω,<td class=Y rowspan=6>171<tr><th>955<td class=QQ>ὅπως τὸν αὐτόχειρα πατρῴου φόνου 
ξὺν τῇδ’ ἀδελφῇ μὴ κατοκνήσεις κτανεῖν, 
Αἴγισθον· οὐδὲν γάρ σε δεῖ κρύπτειν μ’ ἔτι. 
Ποῖ γὰρ μενεῖς ῥᾴθυμος ἐς τίν’ ἐλπίδων 
βλέψας’ ἔτ’ ὀρθήν; ᾗ πάρεστι μὲν στένειν<tr><th>960<td class=QQ>πλούτου πατρῴου κτῆσιν ἐστερημένῃ, 
πάρεστι δ’ ἀλγεῖν ἐς τοσόνδε τοῦ χρόνου 
ἄλεκτρα γηράσκουσαν ἀνυμέναιά τε. 
Καὶ τῶνδε μέντοι μηκέτ’ ἐλπίσῃς ὅπως 
τεύξῃ ποτ’· οὐ γὰρ ὧδ’ ἄβουλός ἐστ’ ἀνὴρ<tr><th>965<td class=QQ>Αἴγισθος, ὥστε σόν ποτ’ ἢ κἀμὸν γένος 
βλαστεῖν ἐᾶσαι, πημονὴν αὑτῷ σαφῆ. 
Ἀλλ’ ἢν ἐπίσπῃ τοῖς ἐμοῖς βουλεύμασιν, 
πρῶτον μὲν εὐσέβειαν ἐκ πατρὸς κάτω 
θανόντος οἴσῃ τοῦ κασιγνήτου θ’ ἅμα·<tr><th>970<td class=QQ>ἔπειτα δ’, ὥσπερ ἐξέφυς, ἐλευθέρα 
καλῇ τὸ λοιπὸν καὶ γάμων ἐπαξίων 
τεύξῃ· φιλεῖ γὰρ πρὸς τὰ χρηστὰ πᾶς ὁρᾶν. 
Λόγῳ γε μὴν εὔκλειαν οὐχ ὁρᾷς ὅσην 
σαυτῇ τε κἀμοὶ προσβαλεῖς πεισθεῖς’ ἐμοί;<tr><th>975<td class=QQ>Τίς γάρ ποτ’ ἀστῶν ἢ ξένων ἡμᾶς ἰδὼν 
τοιοῖσδ’ ἐπαίνοις οὐχὶ δεξιώσεται; 
«Ἴδεσθε τώδε τὼ κασιγνήτω, φίλοι, 
ὣ τὸν πατρῷον οἶκον ἐξεσωσάτην, 
ὣ τοῖσιν ἐχθροῖς εὖ βεβηκόσιν ποτέ,<tr><th>980<td class=QQ>ψυχῆς ἀφειδήσαντε, προὐστήτην φόνου· 
τούτω φιλεῖν χρή, τώδε χρὴ πάντας σέβειν· 
τώδ’ ἔν θ’ ἑορταῖς ἔν τε πανδήμῳ πόλει 
τιμᾶν ἅπαντας οὕνεκ’ ἀνδρείας χρεών.» 
Τοιαῦτά τοι νὼ πᾶς τις ἐξερεῖ βροτῶν,<td class=Y rowspan=6>172<tr><th>985<td class=QQ>ζώσαιν θανούσαιν θ’ ὥστε μὴ ’κλιπεῖν κλέος. 
Ἀλλ’, ὦ φίλη, πείσθητι, συμπόνει πατρί, 
σύγκαμν’ ἀδελφῷ, παῦσον ἐκ κακῶν ἐμέ, 
παῦσον δὲ σαυτήν, τοῦτο γιγνώσκους’ ὅτι 
ζῆν αἰσχρὸν αἰσχρῶς τοῖς καλῶς πεφυκόσιν.<tr><th>990<td><a class=SN>ΧΟ.</a><div class=QU></div>Ἐν τοῖς τοιούτοις ἐστὶν ἡ προμηθία 
<div class=QQ></div>καὶ τῷ λέγοντι καὶ κλύοντι σύμμαχος. 
<a class=SN>ΧΡ.</a><div class=QU></div>Καὶ πρίν γε φωνεῖν, ὦ γυναῖκες, εἰ φρενῶν 
<div class=QQ></div>ἐτύγχαν’ αὕτη μὴ κακῶν, ἐσῴζετ’ ἂν 
<div class=QQ></div>τὴν εὐλάβειαν, ὥσπερ οὐχὶ σῴζεται.<tr><th>995<td class=QQ>Ποῖ γάρ ποτ’ ἐμβλέψασα τοιοῦτον θράσος 
αὐτή θ’ ὁπλίζῃ κἄμ’ ὑπηρετεῖν καλεῖς; 
Οὐκ εἰσορᾷς; γυνὴ μὲν οὐδ’ ἀνὴρ ἔφυς, 
σθένεις δ’ ἔλασσον τῶν ἐναντίων χερί. 
Δαίμων δὲ τοῖς μὲν εὐτυχὴς καθ’ ἡμέραν,<tr><td><h6>El</h6>.  <h1>(1000)</h1><td class=QQ>ἡμῖν δ’ ἀπορρεῖ κἀπὶ μηδὲν ἔρχεται. 
Τίς οὖν τοιοῦτον ἄνδρα βουλεύων ἑλεῖν 
ἄλυπος ἄτης ἐξαπαλλαχθήσεται; 
Ὅρα κακῶς πράσσοντε μὴ μείζω κακὰ 
κτησώμεθ’, εἴ τις τούσδ’ ἀκούσεται λόγους.<tr><th rowspan=2>1005<td class=QQ>Λύει γὰρ ἡμᾶς οὐδὲν οὐδ’ ἐπωφελεῖ 
βάξιν καλὴν λαβόντε δυσκλεῶς θανεῖν· 
οὐ γὰρ θανεῖν ἔχθιστον, ἀλλ’ ὅταν θανεῖν<tr><td class=QQ>χρῄζων τις εἶτα μηδὲ τοῦτ’ ἔχῃ λαβεῖν. 
Ἀλλ’ ἀντιάζω, πρὶν πανωλέθρους τὸ πᾶν<td class=Y rowspan=7>173<tr><th>1010<td class=QQ>ἡμᾶς τ’ ὀλέσθαι κἀξερημῶσαι γένος, 
κατάσχες ὀργήν. Καὶ τὰ μὲν λελεγμένα 
ἄρρητ’ ἐγώ σοι κἀτελῆ φυλάξομαι, 
αὐτὴ δὲ νοῦν σχὲς ἀλλὰ τῷ χρόνῳ ποτέ, 
σθένουσα μηδὲν τοῖς κρατοῦσιν εἰκαθεῖν.<tr><th>1015<td><a class=SN>ΧΟ.</a><div class=QU></div>Πείθου· προνοίας οὐδὲν ἀνθρώποις ἔφυ 
<div class=QQ></div>κέρδος λαβεῖν ἄμεινον, οὐδὲ νοῦ σοφοῦ. 
<a class=SN>ΗΛ.</a><div class=QU></div>Ἀπροσδόκητον οὐδὲν εἴρηκας· καλῶς δ’ 
<div class=QQ></div>ᾔδειν ς’ ἀπορρίψουσαν ἁπηγγελλόμην. 
<div class=QQ></div>Ἀλλ’ αὐτόχειρί μοι μόνῃ τε δραστέον<tr><th>1020<td><div class=QQ></div>τοὔργον τόδ’· οὐ γὰρ δὴ κενόν γ’ ἀφήσομεν. 
<a class=SN>ΧΡ.</a><div class=QU></div>Φεῦ·<tr><th>1021<td><div class=QQ></div>εἴθ’ ὤφελες τοιάδε τὴν γνώμην πατρὸς 
<div class=QQ></div>θνῄσκοντος εἶναι· πάντα γ’ ἂν κατειργάσω. 
<a class=SN>ΗΛ.</a><div class=QU></div>Ἀλλ’ ἦ φύσιν γε, τὸν δὲ νοῦν ἥσσων τότε. 
<a class=SN>ΧΡ.</a><div class=QU></div>Ἄσκει τοιαύτη νοῦν δι’ αἰῶνος μένειν.<tr><th>1025<td><a class=SN>ΗΛ.</a><div class=QU></div>Ὡς οὐχὶ συνδράσουσα νουθετεῖς τάδε. 
<a class=SN>ΧΡ.</a><div class=QU></div>Εἰκὸς γὰρ ἐγχειροῦντα καὶ πράσσειν κακῶς. 
<a class=SN>ΗΛ.</a><div class=QU></div>Ζηλῶ σε τοῦ νοῦ, τῆς δὲ δειλίας στυγῶ. 
<a class=SN>ΧΡ.</a><div class=QU></div>Ἀνέξομαι κλύουσα χὤταν 〈μ’〉 εὖ λέγῃς. 
<a class=SN>ΗΛ.</a><div class=QU></div>Ἀλλ’ οὔ ποτ’ ἐξ ἐμοῦ γε μὴ πάθῃς τόδε.<tr><th rowspan=2>1030<td><a class=SN>ΧΡ.</a><div class=QU></div>Μακρὸς τὸ κρῖναι ταῦτα χὠ λοιπὸς χρόνος. 
<a class=SN>ΗΛ.</a><div class=QU></div>Ἄπελθε· σοὶ γὰρ ὠφέλησις οὐκ ἔνι.<tr><td><a class=SN>ΧΡ.</a><div class=QU></div>Ἔνεστιν· ἀλλὰ σοὶ μάθησις οὐ πάρα. 
<a class=SN>ΗΛ.</a><div class=QU></div>Ἐλθοῦσα μητρὶ ταῦτα πάντ’ ἔξειπε σῇ. 
<a class=SN>ΧΡ.</a><div class=QU></div>Οὐδ’ αὖ τοσοῦτον ἔχθος ἐχθαίρω ς’ ἐγώ.<td class=Y rowspan=6>174<tr><th>1035<td><a class=SN>ΗΛ.</a><div class=QU></div>Ἀλλ’ οὖν ἐπίστω γ’ οἷ μ’ ἀτιμίας ἄγεις. 
<a class=SN>ΧΡ.</a><div class=QU></div>Ἀτιμίας μὲν οὔ, προμηθίας δὲ σοῦ. 
<a class=SN>ΗΛ.</a><div class=QU></div>Τῷ σῷ δικαίῳ δῆτ’ ἐπισπέσθαι με δεῖ; 
<a class=SN>ΧΡ.</a><div class=QU></div>Ὅταν γὰρ εὖ φρονῇς, τόθ’ ἡγήσῃ σὺ νῷν. 
<a class=SN>ΗΛ.</a><div class=QU></div>Ἦ δεινὸν εὖ λέγουσαν ἐξαμαρτάνειν.<tr><th>1040<td><a class=SN>ΧΡ.</a><div class=QU></div>Εἴρηκας ὀρθῶς ᾧ σὺ πρόσκεισαι κακῷ. 
<a class=SN>ΗΛ.</a><div class=QU></div>Τί δ’; οὐ δοκῶ σοι ταῦτα σὺν δίκῃ λέγειν; 
<a class=SN>ΧΡ.</a><div class=QU></div>Ἀλλ’ ἔστιν ἔνθα χἠ δίκη βλάβην φέρει. 
<a class=SN>ΗΛ.</a><div class=QU></div>Τούτοις ἐγὼ ζῆν τοῖς νόμοις οὐ βούλομαι. 
<a class=SN>ΧΡ.</a><div class=QU></div>Ἀλλ’ εἰ ποήσεις ταῦτ’, ἐπαινέσεις ἐμέ.<tr><th>1045<td><a class=SN>ΗΛ.</a><div class=QU></div>Καὶ μὴν ποήσω γ’, οὐδὲν ἐκπλαγεῖσά σε. 
<a class=SN>ΧΡ.</a><div class=QU></div>Καὶ τοῦτ’ ἀληθές, οὐδὲ βουλεύσῃ πάλιν; 
<a class=SN>ΗΛ.</a><div class=QU></div>Βουλῆς γὰρ οὐδέν ἐστιν ἔχθιον κακῆς. 
<a class=SN>ΧΡ.</a><div class=QU></div>Φρονεῖν ἔοικας οὐδὲν ὧν ἐγὼ λέγω. 
<a class=SN>ΗΛ.</a><div class=QU></div>Πάλαι δέδοκται ταῦτα κοὐ νεωστί μοι.<tr><td><h6>El</h6>.  <h1>(1050)</h1><td><a class=SN>ΧΡ.</a><div class=QU></div>Ἄπειμι τοίνυν· οὔτε γὰρ σὺ τἄμ’ ἔπη 
<div class=QQ></div>τολμᾷς ἐπαινεῖν οὔτ’ ἐγὼ τοὺς σοὺς τρόπους. 
<a class=SN>ΗΛ.</a><div class=QU></div>Ἀλλ’ εἴσιθ’· οὔ σοι μὴ μεθέψομαί ποτε, 
<div class=QQ></div>οὐδ’ ἢν σφόδρ’ ἱμείρουσα τυγχάνῃς· ἐπεὶ 
<div class=QQ></div>πολλῆς ἀνοίας καὶ τὸ θηρᾶσθαι κενά.<tr><th rowspan=2>1055<td><a class=SN>ΧΡ.</a><div class=QU></div>Ἀλλ’ εἰ σεαυτῇ τυγχάνεις δοκοῦσά τι 
<div class=QQ></div>φρονεῖν, φρόνει τοιαῦθ’· ὅταν γὰρ ἐν κακοῖς<tr><td><div class=QQ></div>ἤδη βεβήκῃς, τἄμ’ ἐπαινέσεις ἔπη. 
<a class=SN>ΧΟ.</a><div class=QU></div>Τί τοὺς ἄνωθεν φρονιμωτάτους οἰω‐<div class=Jy></div><a class=SN>Str. 1. 
</a><div class=QU></div>νοὺς ἐσορώμενοι τροφᾶς<td class=Y rowspan=7>175<tr><th>1060<td class=QQ>κηδομένους ἀφ’ ὧν τε βλά‐ 
    στωσιν ἀφ’ ὧν τ’ ὄνασιν εὕ‐ 
    ρωσι, τάδ’ οὐκ ἐπ’ ἴσας τελοῦμεν; 
Ἀλλ’ οὐ τὰν Διὸς ἀστραπὰν 
    καὶ τὰν οὐρανίαν Θέμιν,<tr><th>1065<td class=QQ>    δαρὸν οὐκ ἀπόνητοι. 
Ὦ χθονία βροτοῖσι Φά‐ 
    μα, κατά μοι βόασον οἰκ‐ 
    τρὰν ὄπα τοῖς ἔνερθ’ Ἀτρεί‐ 
    δαις, ἀχόρευτα φέρους’ ὀνείδη·<tr><th>1069<td class=B> <tr><th>1070<td class=QQ>ὅτι σφιν ἤδη τὰ μὲν ἐκ δόμων νοσεῖ‐<div class=Jy></div><a class=SN>Ant. 1. 
</a>    ται τὰ δὲ πρὸς τέκνων διπλῆ 
φύλοπις οὐκέτ’ ἐξισοῦ‐ 
    ται φιλοτασίῳ διαί‐ 
    τᾳ· πρόδοτος δὲ μόνα σαλεύει<tr><th>1075<td class=QQ>Ἠλέκτρα, τὸν ἀεὶ πατρὸς 
    δειλαία στενάχους’, ὅπως 
    ἁ πάνδυρτος ἀηδών, 
οὔτε τι τοῦ θανεῖν προμη‐ 
    θὴς τό τε μὴ βλέπειν ἑτοί‐<tr><th rowspan=2>1080<td class=QU>μα, διδύμαν ἑλοῦς’ ἐρι‐<tr><td class=QU>νύν· τίς ἂν εὔπατρις ὧδε βλάστοι;<td class=Y rowspan=10>176<tr><th>1083<td class=QQ>Οὐδεὶς τῶν ἀγαθῶν ζῶν κακῶς<div class=Jy></div><a class=SN>Str. 2. 
</a>εὔκλειαν αἰσχῦναι θέλει<tr><th>1085<td class=QQ>νώνυμος, ὦ παῖ, παῖ· 
ὡς καὶ σὺ πάγκλαυτον αἰ‐ 
    ῶνα κοινὸν εἵλου,<tr><th>1087<td class=QQ>τὸ μὴ καλὸν καθοπλίσα‐ 
    σα δύο φέρειν 〈ἐν〉 ἑνὶ λόγῳ, 
σοφά τ’ ἀρίστα τε παῖς κεκλῆσθαι.<tr><th>1089<td class=B> <tr><th>1090<td class=QQ>Ζῴης μοι καθύπερθεν χερὶ<div class=Jy></div><a class=SN>Ant. 2. 
</a>πλούτῳ τε τῶν ἐχθρῶν, ὅσον 
νῦν ὑπόχειρ ναίεις· 
ἐπεί ς’ ἐφεύρηκα μοί‐ 
    ρᾳ μὲν οὐκ ἐν ἐσθλᾷ<tr><th>1095<td class=QQ>βεβῶσαν, ἃ δὲ μέγιστ’ ἔβλασ‐ 
    τε νόμιμα, τῶνδε φερομέναν 
ἄριστα τᾷ Ζηνὸς εὐσεβείᾳ.<tr><th>1097<td class=B>   <a class=SN>
ΟΡ.</a><div class=QU></div>Ἆρ’, ὦ γυναῖκες, ὀρθά τ’ εἰσηκούσαμεν 
<div class=QQ></div>ὀρθῶς θ’ ὁδοιποροῦμεν ἔνθα χρῄζομεν;<tr><td><h6>El</h6>.  <h1>(1100)</h1><td><a class=SN>ΧΟ.</a><div class=QU></div>Τί δ’ ἐξερευνᾷς καὶ τί βουληθεὶς πάρει; 
<a class=SN>ΟΡ.</a><div class=QU></div>Αἴγισθον ἔνθ’ ᾤκηκεν ἱστορῶ πάλαι. 
<a class=SN>ΧΟ.</a><div class=QU></div>Ἀλλ’ εὖ θ’ ἱκάνεις χὠ φράσας ἀζήμιος. 
<a class=SN>ΟΡ.</a><div class=QU></div>Τίς οὖν ἂν ὑμῶν τοῖς ἔσω φράσειεν ἂν 
<div class=QQ></div>ἡμῶν ποθεινὴν κοινόπουν παρουσίαν;<tr><th rowspan=2>1105<td><a class=SN>ΧΟ.</a><div class=QU></div>Ἥδ’, εἰ τὸν ἄγχιστόν γε κηρύσσειν χρεών. 
<a class=SN>ΟΡ.</a><div class=QU></div>Ἴθ’, ὦ γύναι, δήλωσον εἰσελθοῦς’ ὅτι<tr><td><div class=QQ></div>Φωκῆς ματεύους’ ἄνδρες Αἴγισθόν τινες. 
<a class=SN>ΗΛ.</a><div class=QU></div>Οἴμοι τάλαιν’, οὐ δή ποθ’ ἧς ἠκούσαμεν 
<div class=QQ></div>φήμης φέροντες ἐμφανῆ τεκμήρια;<td class=Y rowspan=6>177<tr><th>1110<td><a class=SN>ΟΡ.</a><div class=QU></div>Οὐκ οἶδα τὴν σὴν κληδόν’· ἀλλά μοι γέρων 
<div class=QQ></div>ἐφεῖτ’ Ὀρέστου Στροφίος ἀγγεῖλαι πέρι. 
<a class=SN>ΗΛ.</a><div class=QU></div>Τί δ’ ἔστιν, ὦ ξέν’; ὥς μ’ ὑπέρχεται φόβος. 
<a class=SN>ΟΡ.</a><div class=QU></div>Φέροντες αὐτοῦ σμικρὰ λείψαν’ ἐν βραχεῖ 
<div class=QQ></div>τεύχει θανόντος, ὡς ὁρᾷς, κομίζομεν.<tr><th>1115<td><a class=SN>ΗΛ.</a><div class=QU></div>Οἲ ’γὼ τάλαινα, τοῦτ’ ἐκεῖν’, ἤδη σαφὲς 
<div class=QQ></div>πρόχειρον ἄχθος, ὡς ἔοικε, δέρκομαι. 
<a class=SN>ΟΡ.</a><div class=QU></div>Εἴπερ τι κλαίεις τῶν Ὀρεστείων κακῶν, 
<div class=QQ></div>τόδ’ ἄγγος ἴσθι σῶμα τοὐκείνου στέγον. 
<a class=SN>ΗΛ.</a><div class=QU></div>Ὦ ξεῖνε, δός νυν, πρὸς θεῶν, εἴπερ τόδε<tr><th>1120<td><div class=QQ></div>κέκευθεν αὐτὸν τεῦχος, εἰς χεῖρας λαβεῖν, 
<div class=QQ></div>ὅπως ἐμαυτὴν καὶ γένος τὸ πᾶν ὁμοῦ 
<div class=QQ></div>ξὺν τῇδε κλαύσω κἀποδύρωμαι σποδῷ. 
<a class=SN>ΟΡ.</a><div class=QU></div>Δόθ’ ἥτις ἐστί, προσφέροντες· οὐ γὰρ ὡς 
<div class=QQ></div>ἐν δυσμενείᾳ γ’ οὖς’ ἐπαιτεῖται τόδε,<tr><th>1125<td><div class=QQ></div>ἀλλ’ ἢ φίλων τις, ἢ πρὸς αἵματος φύσιν. 
<a class=SN>ΗΛ.</a><div class=QU></div>Ὦ φιλτάτου μνημεῖον ἀνθρώπων ἐμοὶ 
<div class=QQ></div>ψυχῆς Ὀρέστου λοιπόν, ὡς 〈σ’〉 ἀπ’ ἐλπίδων 
<div class=QQ></div>οὐχ ὧνπερ ἐξέπεμπον εἰσεδεξάμην. 
<div class=QQ></div>Νῦν μὲν γὰρ οὐδὲν ὄντα βαστάζω χεροῖν,<tr><th>1130<td class=QQ>δόμων δέ ς’, ὦ παῖ, λαμπρὸν ἐξέπεμψ’ ἐγώ· 
ὡς ὤφελον πάροιθεν ἐκλιπεῖν βίον, 
πρὶν ἐς ξένην σε γαῖαν ἐκπέμψαι χεροῖν 
κλέψασα ταῖνδε κἀνασώσασθαι φόνου, 
ὅπως θανὼν ἔκεισο τῇ τόθ’ ἡμέρᾳ,<tr><th>1135<td class=QQ>τύμβου πατρῴου κοινὸν εἰληχὼς μέρος. 
Νῦν δ’ ἐκτὸς οἴκων κἀπὶ γῆς ἄλλης φυγὰς 
κακῶς ἀπώλου σῆς κασιγνήτης δίχα· 
κοὔτ’ ἐν φίλαισι χερσὶν ἡ τάλαιν’ ἐγὼ 
λουτροῖς ς’ ἐκόσμης’, οὔτε παμφλέκτου πυρὸς<td class=Y rowspan=6>178<tr><th>1140<td class=QQ>ἀνειλόμην, ὡς εἰκός, ἄθλιον βάρος· 
ἀλλ’ ἐν ξένῃσι χερσὶ κηδευθεὶς τάλας 
σμικρὸς προσήκεις ὄγκος ἐν σμικρῷ κύτει. 
Οἴμοι τάλαινα τῆς ἐμῆς πάλαι τροφῆς 
ἀνωφελήτου, τὴν ἐγὼ θάμ’ ἀμφὶ σοὶ<tr><th>1145<td class=QQ>πόνῳ γλυκεῖ παρέσχον· οὔτε γάρ ποτε 
μητρὸς σύ γ’ ἦσθα μᾶλλον ἢ κἀμοῦ φίλος, 
οὔθ’ οἱ κατ’ οἶκον ἦσαν, ἀλλ’ ἐγὼ τροφός· 
ἐγὼ δ’ ἀδελφὴ σοὶ προσηυδώμην ἀεί. 
Νῦν δ’ ἐκλέλοιπε ταῦτ’ ἐν ἡμέρᾳ μιᾷ<tr><td><h6>El</h6>.  <h1>(1150)</h1><td class=QQ>θανόντι σὺν σοί· πάντα γὰρ συναρπάσας 
θύελλ’ ὅπως βέβηκας· οἴχεται πατήρ· 
τέθνηκ’ ἐγώ σοι· φροῦδος αὐτὸς εἶ θανών· 
γελῶσι δ’ ἐχθροί· μαίνεται δ’ ὑφ’ ἡδονῆς 
μήτηρ ἀμήτωρ, ἧς ἐμοὶ σὺ πολλάκις<tr><th>1155<td class=QQ>φήμας λάθρᾳ προὔπεμπες ὡς φανούμενος 
τιμωρὸς αὐτός. Ἀλλὰ ταῦθ’ ὁ δυστυχὴς 
δαίμων ὁ σός τε κἀμὸς ἐξαφείλετο, 
ὅς ς’ ὧδέ μοι προὔπεμψεν, ἀντὶ φιλτάτης 
μορφῆς σποδόν τε καὶ σκιὰν ἀνωφελῆ.<tr><th rowspan=2>1160<td class=QQ>Οἴμοι μοι. 
Ὦ δέμας οἰκτρόν. Φεῦ, φεῦ. 
Ὦ δεινοτάτας, οἴμοι μοι, 
πεμφθεὶς κελεύθους, φίλταθ’, ὥς μ’ ἀπώλεσας·<tr><td class=QQ>ἀπώλεσας δῆτ’, ὦ κασίγνητον κάρα.<td class=Y rowspan=6>179<tr><th>1165<td class=QQ>Τοιγὰρ σὺ δέξαι μ’ ἐς τὸ σὸν τόδε στέγος, 
τὴν μηδὲν εἰς τὸ μηδέν, ὡς σὺν σοὶ κάτω 
ναίω τὸ λοιπόν· καὶ γάρ, ἡνίκ’ ἦσθ’ ἄνω, 
ξὺν σοὶ μετεῖχον τῶν ἴσων· καὶ νῦν ποθῶ 
τοῦ σοῦ θανοῦσα μὴ ἀπολείπεσθαι τάφου·<tr><th>1170<td><div class=QQ></div>τοὺς γὰρ θανόντας οὐχ ὁρῶ λυπουμένους. 
<a class=SN>ΧΟ.</a><div class=QU></div>Θνητοῦ πέφυκας πατρός, Ἠλέκτρα, φρόνει· 
<div class=QQ></div>θνητὸς δ’ Ὀρέστης· ὥστε μὴ λίαν στένε· 
<div class=QQ></div>πᾶσιν γὰρ ἡμῖν τοῦτ’ ὀφείλεται παθεῖν. 
<a class=SN>ΟΡ.</a><div class=QU></div>Φεῦ φεῦ· τί λέξω; ποῖ λόγων ἀμηχανῶν<tr><th>1175<td><div class=QQ></div>ἔλθω; κρατεῖν γὰρ οὐκέτι γλώσσης σθένω. 
<a class=SN>ΗΛ.</a><div class=QU></div>Τί δ’ ἔσχες ἄλγος; πρὸς τί τοῦτ’ εἰπὼν κυρεῖς; 
<a class=SN>ΟΡ.</a><div class=QU></div>Ἦ σὸν τὸ κλεινὸν εἶδος Ἠλέκτρας τόδε; 
<a class=SN>ΗΛ.</a><div class=QU></div>Τόδ’ ἔστ’ ἐκεῖνο, καὶ μάλ’ ἀθλίως ἔχον. 
<a class=SN>ΟΡ.</a><div class=QU></div>Οἴμοι ταλαίνης ἆρα τῆσδε συμφορᾶς.<tr><th>1180<td><a class=SN>ΗΛ.</a><div class=QU></div>Οὐ δή ποτ’, ὦ ξέν’, ἀμφ’ ἐμοὶ στένεις τάδε; 
<a class=SN>ΟΡ.</a><div class=QU></div>Ὦ σῶμ’ ἀτίμως κἀθέως ἐφθαρμένον. 
<a class=SN>ΗΛ.</a><div class=QU></div>Οὔτοι ποτ’ ἄλλην ἢ ’μὲ δυσφημεῖς, ξένε. 
<a class=SN>ΟΡ.</a><div class=QU></div>Φεῦ τῆς ἀνύμφου δυσμόρου τε σῆς τροφῆς. 
<a class=SN>ΗΛ.</a><div class=QU></div>Τί μοί ποτ’, ὦ ξέν’, ὧδ’ ἐπισκοπῶν στένεις;<tr><th rowspan=2>1185<td><a class=SN>ΟΡ.</a><div class=QU></div>Ὅς’ οὐκ ἄρ’ ᾔδειν τῶν ἐμῶν ἐγὼ κακῶν. 
<a class=SN>ΗΛ.</a><div class=QU></div>Ἐν τῷ διέγνως τοῦτο τῶν εἰρημένων;<tr><td><a class=SN>ΟΡ.</a><div class=QU></div>Ὁρῶν σε πολλοῖς ἐμπρέπουσαν ἄλγεσιν. 
<a class=SN>ΗΛ.</a><div class=QU></div>Καὶ μὴν ὁρᾷς γε παῦρα τῶν ἐμῶν κακῶν. 
<a class=SN>ΟΡ.</a><div class=QU></div>Καὶ πῶς γένοιτ’ ἂν τῶνδ’ ἔτ’ ἐχθίω βλέπειν;<td class=Y rowspan=6>180<tr><th>1190<td><a class=SN>ΗΛ.</a><div class=QU></div>Ὁθούνεκ’ εἰμὶ τοῖς φονεῦσι σύντροφος. 
<a class=SN>ΟΡ.</a><div class=QU></div>Τοῖς τοῦ; πόθεν τοῦτ’ ἐξεσήμηνας κακόν; 
<a class=SN>ΗΛ.</a><div class=QU></div>Τοῖς πατρός· εἶτα τοῖσδε δουλεύω βίᾳ. 
<a class=SN>ΟΡ.</a><div class=QU></div>Τίς γάρ ς’ ἀνάγκῃ τῇδε προτρέπει βροτῶν; 
<a class=SN>ΗΛ.</a><div class=QU></div>Μήτηρ καλεῖται, μητρὶ δ’ οὐδὲν ἐξισοῖ.<tr><th>1195<td><a class=SN>ΟΡ.</a><div class=QU></div>Τί δρῶσα; πότερα χερσὶν ἢ λύμῃ βίου; 
<a class=SN>ΗΛ.</a><div class=QU></div>Καὶ χερσὶ καὶ λύμαισι καὶ πᾶσιν κακοῖς. 
<a class=SN>ΟΡ.</a><div class=QU></div>Οὐδ’ οὑπαρήξων οὐδ’ ὁ κωλύσων πάρα; 
<a class=SN>ΗΛ.</a><div class=QU></div>Οὐ δῆθ’· ὃς ἦν γάρ μοι, σὺ προὔθηκας σποδόν. 
<a class=SN>ΟΡ.</a><div class=QU></div>Ὦ δύσποτμ’, ὡς ὁρῶν ς’ ἐποικτίρω πάλαι.<tr><td><h6>El</h6>.  <h1>(1200)</h1><td><a class=SN>ΗΛ.</a><div class=QU></div>Μόνος βροτῶν νυν ἴσθ’ ἐποικτίρας ποτέ. 
<a class=SN>ΟΡ.</a><div class=QU></div>Μόνος γὰρ ἥκω τοῖσι σοῖς ἀλγῶν κακοῖς. 
<a class=SN>ΗΛ.</a><div class=QU></div>Οὐ δή ποθ’ ἡμῖν ξυγγενὴς ἥκεις ποθέν; 
<a class=SN>ΟΡ.</a><div class=QU></div>Ἐγὼ φράσαιμ’ ἄν, εἰ τὸ τῶνδ’ εὔνουν πάρα. 
<a class=SN>ΗΛ.</a><div class=QU></div>Ἀλλ’ ἔστιν εὔνουν, ὥστε πρὸς πιστὰς ἐρεῖς.<tr><th>1205<td><a class=SN>ΟΡ.</a><div class=QU></div>Μέθες τόδ’ ἄγγος νῦν, ὅπως τὸ πᾶν μάθῃς. 
<a class=SN>ΗΛ.</a><div class=QU></div>Μὴ δῆτα πρὸς θεῶν τοῦτό μ’ ἐργάσῃ, ξένε. 
<a class=SN>ΟΡ.</a><div class=QU></div>Πείθου λέγοντι κοὐχ ἁμαρτήσῃ ποτέ. 
<a class=SN>ΗΛ.</a><div class=QU></div>Μή, πρὸς γενείου, μὴ ’ξέλῃ τὰ φίλτατα. 
<a class=SN>ΟΡ.</a><div class=QU></div>Οὔ φημ’ ἐάσειν.<tr><th>1209<td><a class=SN>ΗΛ.</a><div class=J7></div>Ὢ τάλαιν’ ἐγὼ σέθεν,<tr><th>1210<td><div class=QQ></div>Ὀρέστα, τῆς σῆς εἰ στερήσομαι ταφῆς. 
<a class=SN>ΟΡ.</a><div class=QU></div>Εὔφημα φώνει· πρὸς δίκης γὰρ οὐ στένεις. 
<a class=SN>ΗΛ.</a><div class=QU></div>Πῶς τὸν θανόντ’ ἀδελφὸν οὐ δίκῃ στένω; 
<a class=SN>ΟΡ.</a><div class=QU></div>Οὔ σοι προσήκει τήνδε προσφωνεῖν φάτιν. 
<a class=SN>ΗΛ.</a><div class=QU></div>Οὕτως ἄτιμός εἰμι τοῦ τεθνηκότος;<td class=Y rowspan=11>181<tr><th>1215<td><a class=SN>ΟΡ.</a><div class=QU></div>Ἄτιμος οὐδενὸς σύ· τοῦτο δ’ οὐχὶ σόν. 
<a class=SN>ΗΛ.</a><div class=QU></div>Εἴπερ γ’ Ὀρέστου σῶμα βαστάζω τόδε. 
<a class=SN>ΟΡ.</a><div class=QU></div>Ἀλλ’ οὐκ Ὀρέστου, πλὴν λόγῳ γ’ ἠσκημένον. 
<a class=SN>ΗΛ.</a><div class=QU></div>Ποῦ δ’ ἔστ’ ἐκείνου τοῦ ταλαιπώρου τάφος; 
<a class=SN>ΟΡ.</a><div class=QU></div>Οὐκ ἔστι· τοῦ γὰρ ζῶντος οὐκ ἔστιν τάφος.<tr><th>1220<td><a class=SN>ΗΛ.</a><div class=QU></div>Πῶς εἶπας, ὦ παῖ;<tr><th>1220<td><a class=SN>ΟΡ.</a><div class=J9></div>Ψεῦδος οὐδὲν ὧν λέγω. 
<a class=SN>ΗΛ.</a><div class=QU></div>Ἦ ζῇ γὰρ ἁνήρ;<tr><th>1221<td><a class=SN>ΟΡ.</a><div class=J7></div>Εἴπερ ἔμψυχός γ’ ἐγώ. 
<a class=SN>ΗΛ.</a><div class=QU></div>ἦ γὰρ σὺ κεῖνος;<tr><th>1222<td><a class=SN>ΟΡ.</a><div class=J9></div>Τήνδε προσβλέψασά μου 
<div class=QQ></div>σφραγῖδα πατρὸς ἔκμαθ’ εἰ σαφῆ λέγω. 
<a class=SN>ΗΛ.</a><div class=QU></div>Ὦ φίλτατον φῶς.<tr><th>1224<td><a class=SN>ΟΡ.</a><div class=J8></div>Φίλτατον, ξυμμαρτυρῶ.<tr><th>1225<td><a class=SN>ΗΛ.</a><div class=QU></div>Ὦ φθέγμ’, ἀφίκου;<tr><th>1225<td><a class=SN>ΟΡ.</a><div class=JA></div>Μηκέτ’ ἄλλοθεν πύθῃ 
<a class=SN>ΗΛ.</a><div class=QU></div>Ἔχω σε χερσίν;<tr><th>1226<td><a class=SN>ΟΡ.</a><div class=J7></div>Ὡς τὰ λοίπ’ ἔχοις ἀεί. 
<a class=SN>ΗΛ.</a><div class=QU></div>Ὦ φίλταται γυναῖκες, ὦ πολίτιδες, 
<div class=QQ></div>ὁρᾶτ’ Ὀρέστην τόνδε, μηχαναῖσι μὲν 
<div class=QQ></div>θανόντα, νῦν δὲ μηχαναῖς σεσωσμένον.<tr><th rowspan=2>1230<td><a class=SN>ΧΟ.</a><div class=QU></div>Ὁρῶμεν, ὦ παῖ, κἀπὶ συμφοραῖσί μοι<tr><td><div class=QQ></div>γεγηθὸς ἕρπει δάκρυον ὀμμάτων ἄπο. 
<a class=SN>ΗΛ.</a><div class=QU></div>Ἰὼ γοναί,<div class=Jy></div><a class=SN>Str. 
</a><div class=QQ></div>γοναὶ σωμάτων ἐμοὶ φιλτάτων, 
<div class=QQ></div>ἐμόλετ’ ἀρτίως,<td class=Y rowspan=8>182<tr><th>1235<td><div class=QQ></div>ἐφεύρετ’, ἤλθετ’, εἴδεθ’ οὓς ἐχρῄζετε. 
<a class=SN>ΟΡ.</a><div class=QU></div>Πάρεσμεν· ἀλλὰ σῖγ’ ἔχουσα πρόσμενε. 
<a class=SN>ΗΛ.</a><div class=QU></div>Τί δ’ ἔστιν; 
<a class=SN>ΟΡ.</a><div class=QU></div>Σιγᾶν ἄμεινον, μή τις ἔνδοθεν κλύῃ. 
<a class=SN>ΗΛ.</a><div class=QU></div>Οὐ τὰν Ἄρτεμιν τὰν αἰὲν ἀδμήταν,<tr><th>1240<td><div class=QQ></div>τόδε μὲν οὔ ποτ’ ἀξιώσω τρέσαι 
<div class=QQ></div>περισσὸν ἄχθος ἔνδον 
<div class=QQ></div>γυναικῶν ὂν αἰεί. 
<a class=SN>ΟΡ.</a><div class=QU></div>Ὅρα γε μὲν δὴ κἀν γυναιξὶν ὡς Ἄρης 
<div class=QQ></div>ἔνεστιν· εὖ δ’ ἔξοισθα πειραθεῖσά που.<tr><th>1245<td><a class=SN>ΗΛ.</a><div class=QU></div>Ὀτοτοτοτοῖ τοτοῖ, 
<div class=QQ></div>ἀνέφελον ἐνέβαλες οὔ ποτε καταλύσιμον,<tr><th>1248<td class=QQ>οὐδέ ποτε λησόμενον ἁμέτερον<tr><td><h6>El</h6>.  <h1>(1250)</h1><td><div class=QQ></div>οἷον ἔφυ κακόν. 
<a class=SN>ΟΡ.</a><div class=QU></div>Ἔξοιδα καὶ ταῦτ’· ἀλλ’ ὅταν παρουσία 
<div class=QQ></div>φράζῃ, τότ’ ἔργων τῶνδε μεμνῆσθαι χρεών.<tr><th>1252<td class=B>   <a class=SN>
ΗΛ.</a><div class=QU></div>Ὁ πᾶς ἐμοί,<div class=Jy></div><a class=SN>Ant. 
</a><div class=QQ></div>ὁ πᾶς ἂν πρέποι παρὼν ἐννέπειν<tr><th>1255<td><div class=QQ></div>τάδε δίκᾳ χρόνος· 
<div class=QQ></div>μόλις γὰρ ἔσχον νῦν ἐλεύθερον στόμα. 
<a class=SN>ΟΡ.</a><div class=QU></div>Ξύμφημι κἀγώ· τοιγαροῦν σῴζου τόδε. 
<a class=SN>ΗΛ.</a><div class=QU></div>Τί δρῶσα; 
<a class=SN>ΟΡ.</a><div class=QU></div>Οὗ μή ’στι καιρός, μὴ μακρὰν βούλου λέγειν.<tr><th>1260<td><a class=SN>ΗΛ.</a><div class=QU></div>Τίς οὖν ἀξίαν σοῦ γε πεφηνότος 
<div class=QQ></div>μεταβάλοιτ’ ἂν ὧδε σιγὰν λόγων; 
<div class=QQ></div>ἐπεί σε νῦν ἀφράστως 
<div class=QQ></div>ἀέλπτως τ’ ἐσεῖδον. 
<a class=SN>ΟΡ.</a><div class=QU></div>Τότ’ εἶδες, ὅτε θεοί μ’ ⏑ – ⏑ – ⏑ –<td class=Y rowspan=10>183<tr><th>1264<td class=QQ>⏑ – ⏑ – ⏑ – ⏑ ὤτρυναν μολεῖν.<tr><th>1265<td><a class=SN>ΗΛ.</a><div class=QU></div>Ἔφρασας ὑπερτέραν 
<div class=QQ></div>τᾶς πάρος ἔτι χάριτος, εἴ σε θεὸς ἐπόρισεν 
<div class=QQ></div>ἁμέτερα πρὸς μέλαθρα· δαιμόνιον<tr><th>1270<td><div class=QQ></div>αὐτὸ τίθημ’ ἐγώ. 
<a class=SN>ΟΡ.</a><div class=QU></div>Τὰ μέν ς’ ὀκνῶ χαίρουσαν εἰργαθεῖν, τὰ δὲ 
<div class=QQ></div>δέδοικα λίαν ἡδονῇ νικωμένην.<tr><th>1272<td class=B>   <a class=SN>
ΗΛ.</a><div class=QU></div>Ἰὼ χρόνῳ μακρῷ φιλτάταν ὁδὸν<div class=Jy></div><a class=SN>Epode. 
</a><div class=QQ></div>ἐπαξιώσας ὧδέ μοι φανῆναι,<tr><th>1275<td><div class=QQ></div>μή τί με, πολύπονον ὧδ’ ἰδὼν— 
<a class=SN>ΟΡ.</a><div class=QU></div>Τί μὴ ποήσω;<tr><th>1276<td><a class=SN>ΗΛ.</a><div class=J5></div>μή μ’ ἀποστερήσῃς 
<div class=QQ></div>τῶν σῶν προσώπων ἡδονὰν μεθέσθαι. 
<a class=SN>ΟΡ.</a><div class=QU></div>Ἦ κάρτα κἂν ἄλλοισι θυμοίμην ἰδών. 
<a class=SN>ΗΛ.</a><div class=QU></div>Ξυναινεῖς;<tr><th>1280<td><a class=SN>ΟΡ.</a><div class=J3></div>Τί μὴν οὔ; 
<a class=SN>ΗΛ.</a><div class=QU></div>Ὦ φίλ’, ἔκλυον ἃν ἐγὼ οὐδ’ ἂν ἤλπις’ αὐδάν· 
<div class=QQ></div>ἔσχον ὀργὰν ἄναυδον<tr><th>1284<td class=QQ>οὐδὲ σὺν βοᾷ κλύους’ ἁ τάλαινα.<tr><th rowspan=2>1285<td class=QQ>Νῦν δ’ ἔχω σε· προὐφάνης δὲ 
φιλτάταν ἔχων πρόσοψιν,<tr><td><div class=QQ></div>ἇς ἐγὼ οὐδ’ ἂν ἐν κακοῖς λαθοίμαν. 
<a class=SN>ΟΡ.</a><div class=QU></div>Τὰ μὲν περισσεύοντα τῶν λόγων ἄφες, 
<div class=QQ></div>καὶ μήτε μήτηρ ὡς κακὴ δίδασκέ με<td class=Y rowspan=6>184<tr><th>1290<td class=QQ>μήθ’ ὡς πατρῴαν κτῆσιν Αἴγισθος δόμων 
ἀντλεῖ, τὰ δ’ ἐκχεῖ, τὰ δὲ διασπείρει μάτην· 
χρόνου γὰρ ἄν σοι καιρὸν ἐξείργοι λόγος. 
Ἃ δ’ ἁρμόσει μοι τῷ παρόντι νῦν χρόνῳ 
σήμαιν’, ὅπου φανέντες ἢ κεκρυμμένοι<tr><th>1295<td class=QQ>γελῶντας ἐχθροὺς παύσομεν τῇ νῦν ὁδῷ. 
Οὕτω δ’ ὅπως μήτηρ σε μὴ ’πιγνώσεται 
φαιδρῷ προσώπῳ νῷν ἐπελθόντοιν δόμους· 
ἀλλ’ ὡς ἐπ’ ἄτῃ τῇ μάτην λελεγμένῃ 
στέναζ’· ὅταν γὰρ εὐτυχήσωμεν, τότε<tr><td><h6>El</h6>.  <h1>(1300)</h1><td><div class=QQ></div>χαίρειν παρέσται καὶ γελᾶν ἐλευθέρως. 
<a class=SN>ΗΛ.</a><div class=QU></div>Ἀλλ’, ὦ κασίγνηθ’ ὧδ’ ὅπως καὶ σοὶ φίλον, 
<div class=QQ></div>καὶ τοὐμὸν ἔσται τῇδ’· ἐπεὶ τὰς ἡδονὰς 
<div class=QQ></div>πρὸς σοῦ λαβοῦσα κοὐκ ἐμὰς ἐκτησάμην. 
<div class=QQ></div>Κοὐδ’ ἄν σε λυπήσασα δεξαίμην βραχὺ<tr><th>1305<td class=QQ>αὐτὴ μέγ’ εὑρεῖν κέρδος· οὐ γὰρ ἂν καλῶς 
ὑπηρετοίμην τῷ παρόντι δαίμονι. 
Ἀλλ’ οἶσθα μὲν τἀνθένδε, πῶς γὰρ οὔ; κλύων 
ὁθούνεκ’ Αἴγισθος μὲν οὐ κατὰ στέγας, 
μήτηρ δ’ ἐν οἴκοις· ἣν σὺ μὴ δείσῃς ποθ’ ὡς<tr><th rowspan=2>1310<td class=QQ>γέλωτι τοὐμὸν φαιδρὸν ὄψεται κάρα· 
μῖσός τε γὰρ παλαιὸν ἐντέτηκέ μοι, 
κἀπεί ς’ ἐσεῖδον, οὔ ποτ’ ἐκλήξω χαρᾶς 
δακρυρροοῦσα. Πῶς γὰρ ἂν λήξαιμ’ ἐγώ,<tr><td class=QQ>ἥτις μιᾷ σε τῇδ’ ὁδῷ θανόντα τε<td class=Y rowspan=7>185<tr><th>1315<td class=QQ>καὶ ζῶντ’ ἐσεῖδον; εἴργασαι δέ μ’ ἄσκοπα, 
ὥστ’, εἰ πατήρ μοι ζῶν ἵκοιτο, μηκέτ’ ἂν 
τέρας νομίζειν αὐτό, πιστεύειν δ’ ὁρᾶν. 
Ὅτ’ οὖν τοιαύτην ἡμὶν ἐξήκεις ὁδὸν, 
ἄρχ’ αὐτὸς ὥς σοι θυμός· ὡς ἐγὼ μόνη<tr><th>1320<td><div class=QQ></div>οὐκ ἂν δυοῖν ἥμαρτον· ἢ γὰρ ἂν καλῶς 
<div class=QQ></div>ἔσως’ ἐμαυτήν, ἢ καλῶς ἀπωλόμην. 
<a class=SN>ΟΡ.</a><div class=QU></div>Σιγᾶν ἐπῄνες’· ὡς ἐπ’ ἐξόδῳ κλύω 
<div class=QQ></div>τῶν ἔνδοθεν χωροῦντος.<tr><th>1323<td><a class=SN>ΗΛ.</a><div class=JE></div>Εἴσιτ’, ὦ ξένοι, 
<div class=QQ></div>ἄλλως τε καὶ φέροντες οἷ’ ἂν οὔτε τις<tr><th>1325<td><div class=QQ></div>δόμων ἀπώσαιτ’ οὔτ’ ἂν ἡσθείη λαβών. 
<a class=SN>ΠΑ.</a><div class=QU></div>Ὦ πλεῖστα μῶροι καὶ φρενῶν τητώμενοι, 
<div class=QQ></div>πότερα παρ’ οὐδὲν τοῦ βίου κήδεσθ’ ἔτι; 
<div class=QQ></div>ἢ νοῦς ἔνεστιν οὔτις ὑμὶν ἐγγενὴς, 
<div class=QQ></div>ὅτ’ οὐ παρ’ αὐτοῖς, ἀλλ’ ἐν αὐτοῖσιν κακοῖς<tr><th>1330<td class=QQ>τοῖσιν μεγίστοις ὄντες οὐ γιγνώσκετε; 
Ἀλλ’ εἰ σταθμοῖσι τοῖσδε μὴ ’κύρουν ἐγὼ 
πάλαι φυλάσσων, ἦν ἂν ὑμὶν ἐν δόμοις 
τὰ δρώμεν’ ὑμῶν πρόσθεν ἢ τὰ σώματα· 
νῦν δ’ εὐλάβειαν τῶνδε προὐθέμην ἐγώ.<tr><th>1335<td><div class=QQ></div>Καὶ νῦν, ἀπαλλαχθέντε τῶν μακρῶν λόγων 
<div class=QQ></div>καὶ τῆς ἀπλήστου τῆσδε σὺν χαρᾷ βοῆς, 
<div class=QQ></div>εἴσω παρέλθεθ’· ὡς τὸ μὲν μέλλειν κακὸν 
<div class=QQ></div>ἐν τοῖς τοιούτοις ἔστ’, ἀπηλλάχθαι δ’ ἀκμή. 
<a class=SN>ΟΡ.</a><div class=QU></div>Πῶς οὖν ἔχει τἀντεῦθεν εἰσιόντι μοι;<tr><th>1340<td><a class=SN>ΠΑ.</a><div class=QU></div>Καλῶς· ὑπάρχει γάρ σε μὴ γνῶναί τινα. 
<a class=SN>ΟΡ.</a><div class=QU></div>Ἤγγειλας, ὡς ἔοικεν, ὡς τεθνηκότα. 
<a class=SN>ΠΑ.</a><div class=QU></div>Εἷς τῶν ἐν Ἅιδου μάνθαν’ ἐνθάδ’ ὢν ἀνήρ. 
<a class=SN>ΟΡ.</a><div class=QU></div>Χαίρουσιν ἐν τούτοισιν; ἢ τίνες λόγοι; 
<a class=SN>ΠΑ.</a><div class=QU></div>Τελουμένων εἴποιμ’ ἄν· ὡς δὲ νῦν ἔχει,<td class=Y rowspan=7>186<tr><th>1345<td><div class=QQ></div>καλῶς τὰ κείνων πάντα, καὶ τὰ μὴ καλῶς. 
<a class=SN>ΗΛ.</a><div class=QU></div>Τίς οὗτός ἐστ’, ἀδελφέ; πρὸς θεῶν, φράσον. 
<a class=SN>ΟΡ.</a><div class=QU></div>Οὐχὶ ξυνίης;<tr><th>1347<td><a class=SN>ΗΛ.</a><div class=J5></div>Οὐδέ γ’ ἐς θυμὸν φέρω. 
<a class=SN>ΟΡ.</a><div class=QU></div>Οὐκ οἶσθ’ ὅτῳ μ’ ἔδωκας ἐς χέρας ποτέ; 
<a class=SN>ΗΛ.</a><div class=QU></div>Ποίῳ; τί φωνεῖς;<tr><th>1349<td><a class=SN>ΟΡ.</a><div class=J9></div>Οὗ τὸ Φωκέων πέδον<tr><td><h6>El</h6>.  <h1>(1350)</h1><td><div class=QQ></div>ὑπεξεπέμφθην σῇ προμηθίᾳ χεροῖν. 
<a class=SN>ΗΛ.</a><div class=QU></div>Ἦ κεῖνος οὗτος ὅν ποτ’ ἐκ πολλῶν ἐγὼ 
<div class=QQ></div>μόνον προσεῦρον πιστὸν ἐν πατρὸς φόνῳ; 
<a class=SN>ΟΡ.</a><div class=QU></div>Ὅδ’ ἐστί· μή μ’ ἔλεγχε πλείοσιν λόγοις. 
<a class=SN>ΗΛ.</a><div class=QU></div>Ὦ φίλτατον φῶς, ὦ μόνος σωτὴρ δόμων<tr><th>1355<td class=QQ>Ἀγαμέμνονος, πῶς ἦλθες; ἦ σὺ κεῖνος εἶ 
ὃς τόνδε κἄμ’ ἔσωσας ἐκ πολλῶν πόνων; 
Ὦ φίλταται μὲν χεῖρες, ἥδιστον δ’ ἔχων 
ποδῶν ὑπηρέτημα, πῶς οὕτω πάλαι 
ξυνών μ’ ἔληθες οὐδ’ ἔφαινες, ἀλλά με<tr><th>1360<td><div class=QQ></div>λόγοις ἀπώλλυς, ἔργ’ ἔχων ἥδιστ’ ἐμοί; 
<div class=QQ></div>Χαῖρ’, ὦ πάτερ· πατέρα γὰρ εἰσορᾶν δοκῶ· 
<div class=QQ></div>χαῖρ’· ἴσθι δ’ ὡς μάλιστά ς’ ἀνθρώπων ἐγὼ 
<div class=QQ></div>ἤχθηρα κἀφίλης’ ἐν ἡμέρᾳ μιᾷ. 
<a class=SN>ΠΑ.</a><div class=QU></div>Ἀρκεῖν δοκεῖ μοι· τοὺς γὰρ ἐν μέσῳ λόγους,<tr><th>1365<td class=QQ>πολλαὶ κυκλοῦνται νύκτες ἡμέραι τ’ ἴσαι 
αἳ ταῦτά σοι δείξουσιν, Ἠλέκτρα, σαφῆ. 
Σφῷν δ’ ἐννέπω γε τοῖν παρεστώτοιν ὅτι 
νῦν καιρὸς ἔρδειν· νῦν Κλυταιμήστρα μόνη, 
νῦν οὔτις ἀνδρῶν ἔνδον· εἰ δ’ ἐφέξετον,<td class=Y rowspan=6>187<tr><th>1370<td><div class=QQ></div>φροντίζεθ’ ὡς τούτοις τε καὶ σοφωτέροις 
<div class=QQ></div>ἄλλοισι τούτων πλείοσιν μαχούμενοι. 
<a class=SN>ΟΡ.</a><div class=QU></div>Οὐκ ἂν μακρῶν ἔθ’ ἡμὶν οὐδὲν ἂν λόγων, 
<div class=QQ></div>Πυλάδη, τόδ’ εἴη τοὔργον, ἀλλ’ ὅσον τάχος 
<div class=QQ></div>χωρεῖν ἔσω, πατρῷα προσκύσανθ’ ἕδη<tr><th>1375<td><div class=QQ></div>θεῶν, ὅσοι〈περ〉 πρόπυλα ναίουσιν τάδε. 
<a class=SN>ΗΛ.</a><div class=QU></div>Ἄναξ Ἄπολλον, ἵλεως αὐτοῖν κλύε, 
<div class=QQ></div>ἐμοῦ τε πρὸς τούτοισιν, ἥ σε πολλὰ δὴ 
<div class=QQ></div>ἀφ’ ὧν ἔχοιμι λιπαρεῖ προὔστην χερί. 
<div class=QQ></div>Νῦν δ’, ὦ Λύκει’ Ἄπολλον, ἐξ οἵων ἔχω<tr><th>1380<td class=QQ>αἰτῶ, προπίτνω, λίσσομαι, γενοῦ πρόφρων 
ἡμῖν ἀρωγὸς τῶνδε τῶν βουλευμάτων, 
καὶ δεῖξον ἀνθρώποισι τἀπιτίμια 
τῆς δυσσεβείας οἷα δωροῦνται θεοί.<tr><th>1383<td class=B>   <a class=SN>
ΧΟ.</a><div class=QU></div>Ἴδεθ’ ὅπου προνέμεται<div class=Jy></div><a class=SN>Str.</a><tr><th>1385<td class=QQ>τὸ δυσέριστον αἷμα φυσῶν Ἄρης· 
βεβᾶσιν ἄρτι δωμάτων ὑπόστεγοι 
μετάδρομοι κακῶν πανουργημάτων 
ἄφυκτοι κύνες· 
ὥστ’ οὐ μακρὰν ἔτ’ ἀμμενεῖ<tr><th>1390<td class=QQ>τοὐμὸν φρενῶν ὄνειρον αἰωρούμενον. 
Παράγεται γὰρ ἐνέρων<div class=Jy></div><a class=SN>Ant. 
</a>δολιόπους ἀρωγὸς εἴσω στέγας, 
ἀρχαιόπλουτα πατρὸς εἰς ἑδώλια, 
νεακόνητον αἷμα χειροῖν ἔχων·<td class=Y rowspan=10>188<tr><th>1395<td class=QQ>ὁ Μαίας δὲ παῖς 
Ἑρμῆς σφ’ ἄγει δόλον σκότῳ 
κρύψας πρὸς αὐτὸ τέρμα κοὐκέτ’ ἀμμένει.<tr><th>1397<td class=B>   <a class=SN>
ΗΛ.</a><div class=QU></div>Ὦ φίλταται γυναῖκες, ἅνδρες αὐτίκα 
<div class=QQ></div>τελοῦσι τοὔργον· ἀλλὰ σῖγα πρόσμενε.<tr><td><h6>El</h6>.  <h1>(1400)</h1><td><a class=SN>ΧΟ.</a><div class=QU></div>Πῶς δή; τί νῦν πράσσουσιν;<tr><td><h6>El</h6>.  <h1>(1400)</h1><td><a class=SN>ΗΛ.</a><div class=JJ></div>Ἡ μὲν ἐς τάφον 
<div class=QQ></div>λέβητα κοσμεῖ, τὼ δ’ ἐφέστατον πέλας. 
<a class=SN>ΧΟ.</a><div class=QU></div>Σὺ δ’ ἐκτὸς ᾖξας πρὸς τί;<tr><th>1402<td><a class=SN>ΗΛ.</a><div class=JI></div>Φρουρήσους’ ὅπως 
<div class=QQ></div>Αἴγισθος 〈αὖθισ〉 μὴ λάθῃ μολὼν ἔσω. 
<a class=SN>ΚΛ.</a><div class=QU></div>Αἰαῖ. Ἰὼ στέγαι<tr><th>1405<td><div class=QQ></div>φίλων ἔρημοι, τῶν δ’ ἀπολλύντων πλέαι. 
<a class=SN>ΗΛ.</a><div class=QU></div>Βοᾷ τις ἔνδον· οὐκ ἀκούετ’, ὦ φίλαι;<tr><th>1406<td class=B>   <a class=SN>
ΧΟ.</a><div class=QU></div>Ἤκους’ ἀνήκουστα δύστανος, ὥστε φρῖξαι.<div class=Jy></div><a class=SN>Str. 
ΚΛ.</a><div class=QU></div>Οἴμοι τάλαιν’· Αἴγισθε, ποῦ ποτ’ ὢν κυρεῖς; 
<a class=SN>ΗΛ.</a><div class=QU></div>Ἰδοὺ μάλ’ αὖ θροεῖ τις.<tr><th>1410<td><a class=SN>ΚΛ.</a><div class=JG></div>Ὦ τέκνον, τέκνον, 
<div class=QQ></div>οἴκτιρε τὴν τεκοῦσαν.<tr><th rowspan=2>1411<td><a class=SN>ΗΛ.</a><div class=JD></div>Ἀλλ’ οὐκ ἐκ σέθεν<tr><td><div class=QQ></div>ᾠκτίρεθ’ οὗτος οὔθ’ ὁ γεννήσας πατήρ. 
<a class=SN>ΧΟ.</a><div class=QU></div>Ὦ πόλις, ὦ γενεὰ τάλαινα, νῦν σοι 
<div class=QQ></div>μοῖρα καθαμερία φθίνει, φθίνει.<td class=Y rowspan=12>189<tr><th>1415<td><a class=SN>ΚΛ.</a><div class=QU></div>Ὤμοι πέπληγμαι.<tr><th>1415<td><a class=SN>ΗΛ.</a><div class=J8></div>Παῖσον, εἰ σθένεις, διπλῆν. 
<a class=SN>ΚΛ.</a><div class=QU></div>Ὤμοι μάλ’ αὖθις.<tr><th>1416<td><a class=SN>ΗΛ.</a><div class=J9></div>Εἰ γὰρ Αἰγίσθῳ θ’ ὁμοῦ.<tr><th>1417-1418<td><a class=SN>ΧΟ.</a><div class=QU></div>Τελοῦς’ ἀραί· ζῶσιν οἱ γᾶς ὑπαὶ κείμενοι·<tr><th>1420<td><div class=QQ></div>παλίρρυτον γὰρ αἷμ’ ὑπεξαιροῦσι τῶν 
<div class=QQ></div>κτανόντων οἱ πάλαι θανόντες. 
<a class=SN>ΧΟ.</a><div class=QU></div>Καὶ μὴν πάρεισιν οἵδε· φοινία δὲ χεὶρ 
<div class=QQ></div>στάζει θυηλῆς Ἄρεος, οὐδ’ ἔχω ψέγειν. 
<a class=SN>ΗΛ.</a><div class=QU></div>Ὀρέστα, πῶς κυρεῖ〈τε〉;<tr><th>1424<td><a class=SN>ΟΡ.</a><div class=JF></div>Τἀν δόμοισι μὲν<tr><th>1425<td><div class=QQ></div>καλῶς, Ἀπόλλων εἰ καλῶς ἐθέσπισεν. 
<a class=SN>ΗΛ.</a><div class=QU></div>Τέθνηκεν ἡ τάλαινα;<tr><th>1426<td><a class=SN>ΟΡ.</a><div class=JC></div>Μηκέτ’ ἐκφοβοῦ 
<div class=QQ></div>μητρῷον ὥς σε λῆμ’ ἀτιμάσει ποτέ. 
<a class=SN>ΗΛ.</a><div class=QU></div>⏑ – ⏑ – ⏑ –<tr><th>1428<td class=QQ>⏑ – ⏑ – ⏑ – ⏑ – ⏑ – ⏑ –<tr><th>1428<td><a class=SN>ΟΡ.</a><div class=QU></div>⏑ – ⏑ – ⏑ – ⏑ – ⏑ – ⏑ –<tr><th>1428<td class=B>   <a class=SN>
ΧΟ.</a><div class=QU></div>Παύσασθε. Λεύσσω γὰρ Αἴγισθον ἐκ προδήλου.<div class=Jy></div><a class=SN>Ant.</a><tr><th>1429<td><a class=SN>ΟΡ.</a><div class=QU></div>⏑ – ⏑ – ⏑ – ⏑ – ⏑ – ⏑ –<td class=Y rowspan=11>190<tr><th>1430<td><a class=SN>ΗΛ.</a><div class=QU></div>Ὦ παῖδες, οὐκ ἄψορρον;<tr><th>1430<td><a class=SN>ΟΡ.</a><div class=JF></div>Εἰσορᾶτέ που 
<div class=QQ></div>τὸν ἄνδρ’; ἐφ’ ἡμῖν οὗτος;<tr><th>1431<td><a class=SN>ΗΛ.</a><div class=JI></div>Ἐκ προαστίου 
<div class=QQ></div>χωρεῖ γεγηθὼς – ⏑ – ⏑ – ⏑ – 
<a class=SN>ΧΟ.</a><div class=QU></div>Βᾶτε κατ’ ἀντιθύρων ὅσον τάχιστα, 
<div class=QQ></div>νῦν, τὰ πρὶν εὖ θέμενοι, τάδ’ ὡς πάλιν.<tr><th>1435<td><a class=SN>ΟΡ.</a><div class=QU></div>Θάρσει, τελοῦμεν.<tr><th>1435<td><a class=SN>ΗΛ.</a><div class=JA></div>Ἧι νοεῖς ἔπειγέ νυν. 
<a class=SN>ΟΡ.</a><div class=QU></div>Καὶ δὴ βέβηκα.<tr><th>1436<td><a class=SN>ΗΛ.</a><div class=J7></div>Τἀνθάδ’ ἂν μέλοιτ’ ἐμοί. 
<a class=SN>ΧΟ.</a><div class=QU></div>Δι’ ὠτὸς ἂν παῦρά γ’ ὡς ἠπίως ἐννέπειν<tr><th>1440<td class=QQ>πρὸς ἄνδρα τόνδε συμφέροι, λαθραῖον ὡς 
ὀρούσῃ πρὸς δίκας ἀγῶνα.<tr><th>1441<td class=B>   <a class=SN>
ΑΙΓΙΣΘΟΣ</a><tr><th>1442<td class=QQ>Τίς οἶδεν ὑμῶν ποῦ ποθ’ οἱ Φωκῆς ξένοι 
οὕς φας’ Ὀρέστην ἡμὶν ἀγγεῖλαι βίον 
λελοιπόθ’ ἱππικοῖσιν ἐν ναυαγίοις;<tr><th rowspan=2>1445<td><div class=QQ></div>Σέ τοι, σὲ κρίνω, ναὶ σὲ τὴν ἐν τῷ πάρος 
<div class=QQ></div>χρόνῳ θρασεῖαν· ὡς μάλιστά σοι μέλειν 
<div class=QQ></div>οἶμαι, μάλιστα δ’ ἂν κατειδυῖαν φράσαι. 
<a class=SN>ΗΛ.</a><div class=QU></div>Ἔξοιδα· πῶς γὰρ οὐχί; συμφορᾶς γὰρ ἂν<tr><td class=QQ>ἔξωθεν εἴην τῶν ἐμῶν γε φιλτάτων.<td class=Y rowspan=6>191<tr><td><h6>El</h6>.  <h1>(1450)</h1><td><a class=SN>ΑΙ.</a><div class=QU></div>Ποῦ δῆτ’ ἂν εἶεν οἱ ξένοι; δίδασκέ με. 
<a class=SN>ΗΛ.</a><div class=QU></div>Ἔνδον· φίλης γὰρ προξένου κατήνυσαν. 
<a class=SN>ΑΙ.</a><div class=QU></div>Ἦ καὶ θανόντ’ ἤγγειλαν ὡς ἐτητύμως; 
<a class=SN>ΗΛ.</a><div class=QU></div>Οὔκ, ἀλλὰ κἀπέδειξαν, οὐ λόγῳ μόνον. 
<a class=SN>ΑΙ.</a><div class=QU></div>Πάρεστ’ ἄρ’ ἡμῖν ὥστε κἀμφανῆ μαθεῖν;<tr><th>1455<td><a class=SN>ΗΛ.</a><div class=QU></div>Πάρεστι δῆτα καὶ μάλ’ ἄζηλος θέα. 
<a class=SN>ΑΙ.</a><div class=QU></div>Ἦ πολλὰ χαίρειν μ’ εἶπας οὐκ εἰωθότως. 
<a class=SN>ΗΛ.</a><div class=QU></div>Χαίροις ἄν, εἴ σοι χαρτὰ τυγχάνει τάδε. 
<a class=SN>ΑΙ.</a><div class=QU></div>Σιγᾶν ἄνωγα κἀναδεικνύναι πύλας 
<div class=QQ></div>πᾶσιν Μυκηναίοισιν Ἀργείοις θ’ ὁρᾶν,<tr><th>1460<td><div class=QQ></div>ὡς εἴ τις αὐτῶν ἐλπίσιν κεναῖς πάρος 
<div class=QQ></div>ἐξῄρετ’ ἀνδρὸς τοῦδε, νῦν ὁρῶν νεκρὸν 
<div class=QQ></div>στόμια δέχηται τἀμά, μηδὲ πρὸς βίαν 
<div class=QQ></div>ἐμοῦ κολαστοῦ προστυχὼν φύσῃ φρένας. 
<a class=SN>ΗΛ.</a><div class=QU></div>Καὶ δὴ τελεῖται τἀπ’ ἐμοῦ· τῷ γὰρ χρόνῳ<tr><th>1465<td><div class=QQ></div>νοῦν ἔσχον, ὥστε συμφέρειν τοῖς κρείσσοσιν. 
<a class=SN>ΑΙ.</a><div class=QU></div>Ὦ Ζεῦ, δέδορκα φάσμ’ ἄνευ φθόνου μὲν οὐ 
<div class=QQ></div>πεπτωκός· εἰ δ’ ἔπεστι νέμεσις, οὐ λέγω. 
<div class=QQ></div>Χαλᾶτε πᾶν κάλυμμ’ ἀπ’ ὀφθαλμῶν, ὅπως 
<div class=QQ></div>τὸ συγγενές γε κἀπ’ ἐμοῦ θρήνων τύχῃ.<tr><th rowspan=2>1470<td><a class=SN>ΟΡ.</a><div class=QU></div>Αὐτὸς σὺ βάσταζ’· οὐκ ἐμὸν τόδ’, ἀλλὰ σόν, 
<div class=QQ></div>τὸ ταῦθ’ ὁρᾶν τε καὶ προσηγορεῖν φίλους. 
<a class=SN>ΑΙ.</a><div class=QU></div>Ἀλλ’ εὖ παραινεῖς κἀπιπείσομαι· σὺ δέ,<tr><td><div class=QQ></div>εἴ που κατ’ οἶκόν μοι Κλυταιμήστρα, κάλει. 
<a class=SN>ΟΡ.</a><div class=QU></div>Αὕτη πέλας σοῦ· μηκέτ’ ἄλλοσε σκόπει.<td class=Y rowspan=9>192<tr><th>1475<td><a class=SN>ΑΙ.</a><div class=QU></div>Οἴμοι, τί λεύσσω;<tr><th>1475<td><a class=SN>ΟΡ.</a><div class=JA></div>Τίνα φοβῇ; τίν’ ἀγνοεῖς; 
<a class=SN>ΑΙ.</a><div class=QU></div>Τίνων ποτ’ ἀνδρῶν ἐν μέσοις ἀρκυστάτοις 
<div class=QQ></div>πέπτωχ’ ὁ τλήμων;<tr><th>1477<td><a class=SN>ΟΡ.</a><div class=J9></div>Οὐ γὰρ αἰσθάνῃ πάλαι 
<div class=QQ></div>ζῶν τοῖς θανοῦσιν οὕνεκ’ ἀνταυδᾷς ἴσα; 
<a class=SN>ΑΙ.</a><div class=QU></div>Οἴμοι, ξυνῆκα τοὔπος· οὐ γὰρ ἔσθ’ ὅπως<tr><th>1480<td><div class=QQ></div>ὅδ’ οὐκ Ὀρέστης ἔσθ’ ὁ προσφωνῶν ἐμέ. 
<a class=SN>ΟΡ.</a><div class=QU></div>Καὶ μάντις ὢν ἄριστος ἐσφάλλου πάλαι; 
<a class=SN>ΑΙ.</a><div class=QU></div>Ὄλωλα δὴ δείλαιος. Ἀλλά μοι πάρες 
<div class=QQ></div>κἂν σμικρὸν εἰπεῖν.<tr><th>1483<td><a class=SN>ΗΛ.</a><div class=JB></div>Μὴ πέρα λέγειν ἔα, 
<div class=QQ></div>πρὸς θεῶν, ἀδελφέ, μηδὲ μηκύνειν λόγους.<tr><th>1485<td class=QQ>Τί γὰρ βροτῶν ἂν σὺν κακοῖς μεμιγμένων 
θνῄσκειν ὁ μέλλων τοῦ χρόνου κέρδος φέροι; 
Ἀλλ’ ὡς τάχιστα κτεῖνε, καὶ κτανὼν πρόθες 
ταφεῦσιν ὧν τόνδ’ εἰκός ἐστι τυγχάνειν, 
ἄποπτον ἡμῶν· ὡς ἐμοὶ τόδ’ ἂν κακῶν<tr><th>1490<td><div class=QQ></div>μόνον γένοιτο τῶν πάλαι λυτήριον. 
<a class=SN>ΟΡ.</a><div class=QU></div>Χωροῖς ἂν εἴσω σὺν τάχει· λόγων γὰρ οὐ 
<div class=QQ></div>νῦν ἐστιν ἁγών, ἀλλὰ σῆς ψυχῆς πέρι. 
<a class=SN>ΑΙ.</a><div class=QU></div>Τί δ’ ἐς δόμους ἄγεις με; πῶς, τόδ’ εἰ καλὸν 
<div class=QQ></div>τοὔργον, σκότου δεῖ, κοὐ πρόχειρος εἶ κτανεῖν;<tr><th rowspan=2>1495<td><a class=SN>ΟΡ.</a><div class=QU></div>Μὴ τάσσε· χώρει δ’ ἔνθαπερ κατέκτανες<tr><td><div class=QQ></div>πατέρα τὸν ἀμόν, ὡς 〈ἂν〉 ἐν ταὐτῷ θάνῃς. 
<a class=SN>ΑΙ.</a><div class=QU></div>Ἦ πᾶς’ ἀνάγκη τήνδε τὴν στέγην ἰδεῖν 
<div class=QQ></div>τά τ’ ὄντα καὶ μέλλοντα Πελοπιδῶν κακά; 
<a class=SN>ΟΡ.</a><div class=QU></div>Τὰ γοῦν ς’· ἐγώ σοι μάντις εἰμὶ τῶνδ’ ἄκρος.<td class=Y rowspan=6>193<tr><td><h6>El</h6>.  <h1>(1500)</h1><td><a class=SN>ΑΙ.</a><div class=QU></div>Ἀλλ’ οὐ πατρῴαν τὴν τέχνην ἐκόμπασας. 
<a class=SN>ΟΡ.</a><div class=QU></div>Πόλλ’ ἀντιφωνεῖς, ἡ δ’ ὁδὸς βραδύνεται· 
<div class=QQ></div>ἀλλ’ ἕρφ’.<tr><th>1502<td><a class=SN>ΑΙ.</a><div class=J2></div>Ὑφηγοῦ.<tr><th>1502<td><a class=SN>ΟΡ.</a><div class=JA></div>Σοὶ βαδιστέον πάρος. 
<a class=SN>ΑΙ.</a><div class=QU></div>Ἦ μὴ φύγω σε;<tr><th>1503<td><a class=SN>ΟΡ.</a><div class=J6></div>Μὴ μὲν οὖν καθ’ ἡδονὴν 
<div class=QQ></div>θάνῃς· φυλάξαι δεῖ με τοῦτό σοι πικρόν.<tr><th>1505<td><div class=QQ></div>Χρῆν δ’ εὐθὺς εἶναι τήνδε τοῖς πᾶσιν δίκην, 
<div class=QQ></div>ὅστις πέρα πράσσειν γε τῶν νόμων θέλει, 
<div class=QQ></div>κτείνειν· τὸ γὰρ πανοῦργον οὐκ ἂν ἦν πολύ. 
<a class=SN>ΧΟ.</a><div class=QU></div>Ὦ σπέρμ’ Ἀτρέως, ὡς πολλὰ παθὸν 
<div class=QQ></div>δι’ ἐλευθερίας μόλις ἐξῆλθες<tr><th>1510<td class=QU>τῇ νῦν ὁρμῇ τελεωθέν.<td class=Y>194</table>
<script>
var IL = ["Line"];
document.body.onload=f();
</script>
</body>
</html>
