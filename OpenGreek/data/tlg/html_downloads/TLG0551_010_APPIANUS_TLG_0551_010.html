<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>APPIANUS :: Numidica (fragmenta) :: TLG 0551 010</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0551.htm">0551</a> 010&nbsp;:: <strong><a class=CaCo href="0551.htm">APPIANUS</a></strong>&nbsp;:: <strong>Numidica </strong>(fragmenta)</p>
<p class="AuthorInfo"><a class=CaCo href="0551.htm">APPIANUS</a> <a class="CanonEpi">Hist.</a><br />(<a class="CanonGeo">Alexandrinus</a>: <a class="CanonDat">A.D. 1–2</a>)</p><p class="WorkInfo"><strong>Numidica </strong>(fragmenta)</p><p class="EditionInfo"><a class=CaE>Source: Viereck, P., Roos, A.G., Gabba, E. (eds.), <em>Appiani historia Romana, </em>vol. 1. Leipzig: Teubner, 1939 (repr. 1962 (1st edn. corr.)): 305–307.</a></p><p class="CitationStyle">Citation: Chapter&nbsp;&mdash; section&nbsp;&mdash; (line)</p>
<tr><td class=qS colspan=3> <tr><tr><td><h6>Num</h6>. <h3>1</h3>.<h2>1</h2><td>    ὅτι Βομίλχαρ κατηγορούμενος ἔφυγε πρὸ δίκης καὶ 
Ἰογόρθας σὺν αὐτῷ, τοῦτο δὴ τὸ περιφερόμενον ἐς τοὺς 
δωροδοκοῦντας εἰπών, ὅτι Ῥωμαίων ἡ πόλις ἐστὶν ὠνία 
πᾶσα, εἴ τις ὠνητὴς αὐτῆς εὑρεθείη. Exc. de sent. 21, p. 70.<td class=K rowspan=5><tr><td><h6>Num</h6>. <h3>2</h3>.<h2>1</h2><td>    ὅτι Μέτελλος αἰτίαν ἔχων παρὰ τῷ στρατῷ ἀν‐ 
εζεύγνυεν ἐς Λιβύην τὴν ὑπὸ Ῥωμαίοις βραδυτῆτος ἐς 
τοὺς πολεμίους καὶ ἐπὶ σφίσι ὠμότητος. σφόδρα γὰρ 
τοὺς ἁμαρτάνοντας ἐκόλαζεν. Exc. de virt. 32, p. 231.<tr><td><h6>Num</h6>. <h3>3</h3>.<h2>1</h2><td>    ὅτι Μέτελλος Βαγαίων ἀνῄρει τὴν βουλὴν ὅλην, ὡς 
τὴν φρουρὰν προδόντας Ἰογόρθᾳ, καὶ τὸν φρούραρ‐ 
χον Τουρπίλιον, ἄνδρα Ῥωμαῖον, οὐκ ἀνυπόπτως ἑαυτὸν 
ἐγχειρίσαντα τοῖς πολεμίοις, ἐπαπέκτεινε τῇ βουλῇ.<tr><th>5<td>Θρᾷκας δὲ καὶ Λίγυας αὐτομόλους λαβὼν παρὰ Ἰογόρ‐ 
θα τῶν μὲν τὰς χεῖρας ἀπέτεμνε, τοὺς δὲ ἐς τὴν γῆν 
μέχρι γαστρὸς κατώρυσσε καὶ περιτοξεύων ἢ ἐσακοντί‐ 
ζων ἔτι ἐμπνέουσι πῦρ ὑπετίθει. Exc. de virt. 33, p. 231.<tr><td><h6>Num</h6>. <h3>4</h3>.<h2>1</h2><td>    ὅτι τοῦ Μαρίου ἐς Κίρταν ἀφικομένου πρέσβεις 
Βόκχου παρῆσαν, οἳ πεμφθῆναί τινας ἐς λόγους 
Βόκχῳ παρεκάλουν. καὶ ἐπέμφθησαν Αὖλός τε Μάλλιος 
ὁ πρεσβευτὴς καὶ Κορνήλιος Σύλλας ὁ ταμίας, οἷς ὁ<tr><th>5<td>Βόκχος ἔφη Ῥωμαίοις πολεμῆσαι διὰ Μάριον· γῆν γάρ, 
ἣν αὐτὸς Ἰογόρθαν ἀφείλετο, πρὸς Μαρίου νῦν ἀφῃρῆ‐<td class=Y rowspan=9>305<tr><td><h6>Num</h6>. <h3>4</h3>.<h2>2</h2><td>σθαι. Βόκχος μὲν δὴ ταῦτα ἐνεκάλει, Μάλλιος δ’ ἔφη 
τὴν γῆν τήνδε Ῥωμαίους ἀφελέσθαι Σύφακα πολέμου 
νόμῳ καὶ δοῦναι Μασσανάσσῃ δωρεάν, διδόναι δὲ 
Ῥωμαίους τὰς δωρεὰς ἔχειν τοῖς λαβοῦσιν, ἕως ἂν τῇ<tr><td><h6>Num</h6>. <h3>4</h3>.<h2>3</h2><td>βουλῇ καὶ τῷ δήμῳ δοκῇ. οὐ μὴν ἀλόγως μεταγνῶναι· 
Μασσανάσσην τε γὰρ ἀποθανεῖν καὶ τοὺς Μασσανάσσου 
παῖδας Ἰογόρθαν κατακαίνοντα Ῥωμαίοις πολέμιον γενέ‐ 
σθαι. οὔκουν ἔτι εἶναι δίκαιον οὔτε τὸν πολέμιον ἔχειν<tr><th>5<td>δωρεάν, “ἣν ἔδομεν φίλῳ, οὔτε σὲ δοκεῖν Ἰογόρθαν 
ἀφαιρεῖσθαι τὰ Ῥωμαίων.” καὶ Μάλλιος μὲν τάδε περὶ 
τῆς γῆς ἔλεξεν. Exc. de leg. gent. 28, p. 558.<tr><td><h6>Num</h6>. <h3>5</h3>.<h2>1</h2><td>    ὅτι ὁ Βόκχος ἑτέρους ἔπεμπε πρέσβεις, οἳ Μα‐ 
ρίου μὲν ἔμελλον περὶ εἰρήνης δεήσεσθαι, Σύλλα δέ, 
ἵνα συμπράξειεν ἐς τὰς διαλύσεις. λῃστευθέντας δ’ ἐν 
ὁδῷ τούς τε πρέσβεις τούσδε ὁ Σύλλας ὑπεδέξατο ...<tr><th>5<td>καὶ ξενίζων, μέχρι Μάριον ἀπὸ Γαιτούλων ἐπανελ‐ 
θεῖν. παρῄνει δὲ Βόκχον διδάσκειν, ὅτι χρὴ Σύλλᾳ<tr><td><h6>Num</h6>. <h3>5</h3>.<h2>2</h2><td>πείθεσθαι περὶ ἁπάντων. ἐνδιδοὺς οὖν ἤδη πρὸς τὴν 
τοῦ Ἰογόρθα προδοσίαν ὁ Βόκχος ἐς μὲν ὑπόκρισιν 
ἐπ’ ἄλλον στρατὸν περιέπεμπεν ἐς Αἰθίοπας τοὺς 
γείτονας, οἳ ἐπὶ ἑσπέραν ἀπὸ τῶν ἑῴων Αἰθιόπων<tr><th>5<td>διήκουσιν ἐς τὸ Μαυρούσιον ὄρος, ὃ καλοῦσιν Ἄτλαντα, 
Μάριον δ’ ἠξίου Σύλλαν οἱ πέμψαι συνελθεῖν ἐς λόγους.<tr><td rowspan=2><h6>Num</h6>. <h3>5</h3>.<h2>3</h2><td>καὶ Μάριος μὲν ἔπεμπε τὸν Σύλλαν, Ἄψαρα δὲ Ἰογόρθου<tr><td>φίλον, ἐν Βόκχου καταλελειμμένον ἐφορᾶν τὰ γιγνόμενα, 
αὐτός τε Βόκχος καὶ Μαγδάλσης, φίλος Βόκχου, καί 
τις ἐξελεύθερος ἀνδρὸς Καρχηδονίου, Κορνήλιος, ἐνήδρευ‐<td class=Y>306<tr><th>5<td>σαν ὧδε. Exc. de leg. gent. 29, p. 559.<td class=Y>307</table>
<script>
var IL = ["Line", "Section", "Chapter"];
document.body.onload=f();
</script>
</body>
</html>
