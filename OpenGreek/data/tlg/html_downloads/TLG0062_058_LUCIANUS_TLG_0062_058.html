<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>LUCIANUS :: Pro lapsu inter salutandum :: TLG 0062 058</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0062.htm">0062</a> 058&nbsp;:: <strong><a class=CaCo href="0062.htm">LUCIANUS</a></strong>&nbsp;:: <strong>Pro lapsu inter salutandum</strong></p>
<p class="AuthorInfo"><a class=CaCo href="0062.htm">LUCIANUS</a> <a class="CanonEpi">Soph.</a><br />(<a class="CanonGeo">Samosatenus</a>: <a class="CanonDat">A.D. 2</a>)</p>
<p class="CanonVid"><a class="CaV">Scholia: Cf. <em>SCHOLIA IN LUCIANUM</em> (5029)</a></p>
<p class="WorkInfo"><strong>Pro lapsu inter salutandum</strong></p><p class="EditionInfo"><a class=CaE>Source: Kilburn, K. (ed.), <em>Lucian, </em>vol. 6. Cambridge, Mass.: Harvard University Press, 1959 (repr. 1968): 172–188.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Laps</h6>. <h2>t</h2><td><a class=T>ΥΠΕΡ ΤΟΥ ΕΝ ΤΗ ΠΡΟΣΑΓΟΡΕΥΣΕΙ 
ΠΤΑΙΣΜΑΤΟΣ</a><td class=K rowspan=7><tr><td><h6>Laps</h6>. <h2>1</h2><td>    Χαλεπὸν μὲν ἄνθρωπον ὄντα δαίμονός τινος ἐπή‐ 
ρειαν διαφυγεῖν, πολὺ δὲ χαλεπώτερον ἀπολογίαν 
εὑρεῖν παραλόγου καὶ δαιμονίου πταίσματος, ἅπερ 
ἀμφότερα νῦν ἐμοὶ συμβέβηκεν, ὃς ἀφικόμενος<tr><th>5<td>παρὰ σέ, ὡς προσείποιμι τὸ ἑωθινόν, δέον τὴν 
συνήθη ταύτην φωνὴν ἀφεῖναι καὶ χαίρειν κελεύειν, 
ἐγὼ δὲ ὁ χρυσοῦς ἐπιλαθόμενος ὑγιαίνειν σε 
ἠξίουν, εὔφημον μὲν καὶ τοῦτο, οὐκ ἐν καιρῷ δὲ 
ὡς οὐ κατὰ τὴν ἕω. ἐγὼ μὲν οὖν ἐπὶ τούτῳ<tr><th>10<td>εὐθὺς ἴδιόν τε καὶ ἠρυθρίων καὶ παντοῖος ἦν ὑπὸ 
ἀπορίας, οἱ παρόντες δὲ οἱ μὲν παραπαίειν, ὡς τὸ 
εἰκός, οἱ δὲ ληρεῖν ὑφ’ ἡλικίας, οἱ δὲ χθεσινῆς 
κραιπάλης ἀνάμεστον ἔτι ᾤοντό με εἶναι, εἰ καὶ 
ὅτι μάλιστα σὺ ἐπιεικῶς ἤνεγκας τὸ γεγονὸς οὐδ’<tr><th>15<td>ὅσον ἄκρῳ τῷ μειδιάματι ἐπισημηνάμενος τῆς 
γλώττης τὴν διαμαρτίαν. ἔδοξεν οὖν μοι καλῶς 
ἔχειν παραμυθίαν τινὰ ἐμαυτῷ συγγράψαι, ὡς μὴ 
πάνυ ἀνιῴμην ἐπὶ τῷ πταίσματι μηδ’ ἀφόρητον 
ἡγοίμην, εἰ πρεσβύτης ἀνὴρ τοσοῦτον ἀπεσφάλην<tr><th>20<td>τοῦ καλῶς ἔχοντος ἐπὶ τοσούτων μαρτύρων. 
ἀπολογίας μὲν γὰρ οὐδὲν ἔδει οἶμαι ὑπὲρ γλώττης 
εἰς οὕτως εὔφημον εὐχὴν ὀλισθούσης.<tr><td rowspan=2><h6>Laps</h6>. <h2>2</h2><td class=QE>Ἀρχόμενος μὲν οὖν τῆς γραφῆς πάνυ ἀπόρῳ<tr><td>ἐντεύξεσθαι ᾤμην τῷ προβλήματι, προϊόντι δὲ 
πολλὰ προὐφάνη τὰ λεκτέα. οὐ μὴν πρότερον ἐρῶ 
αὐτά, ἢν μὴ περὶ τοῦ χαίρειν αὐτοῦ καὶ τοῦ εὖ<td class=Y rowspan=6>172<tr><th>5<td>πράττειν καὶ τοῦ ὑγιαίνειν προείπω τὰ εἰκότα. 
    Τὸ μὲν δὴ χαίρειν ἀρχαία μὲν ἡ προσαγόρευσις, 
οὐ μὴν ἑωθινὴ μόνον οὐδὲ ὑπὸ τὴν πρώτην 
ἔντευξιν, ἀλλὰ καὶ πρῶτον μὲν ἰδόντες ἀλλήλους 
ἔλεγον αὐτό, ὡς τό<tr><th>10<td><div class=QU></div>χαῖρ’, ὦ δυνάστα τῆσδε γῆς Τιρυνθίας. 
καὶ μετὰ τὸ δεῖπνον ἐς λόγους ἤδη παροινίους 
τρεπόμενοι, ὡς τό 
<div class=QU></div>χαῖρ’, Ἀχιλεῦ, δαιτὸς μὲν ἐΐσης οὐκ ἐπιδευεῖς, 
Ὀδυσσεὺς ὁπότε τὴν ἐπεσταλμένην πρεσβείαν<tr><th>15<td>αὐτῷ ἐρρητόρευεν. καὶ ἤδη ἀπιόντες παρ’ ἀλλή‐ 
λων, ὡς τό 
<div class=QU></div>χαίρετ’, ἐγὼ δ’ ὔμμιν θεὸς ἄμβροτος, οὐκέτι θνητός. 
ἴδιος δὲ καιρὸς οὐδεὶς ἀπενενέμητο τῇ προσρήσει, 
οὐδὲ ὡς νῦν μόνος ὁ ἑωθινός, ὅπου γε καὶ ἐπὶ τῶν<tr><th>20<td>ἀπαισίων καὶ ἀπευκτοτάτων ὅμως ἐχρῶντο αὐτῇ, 
ὡς ὁ τοῦ Εὐριπίδου Πολυνείκης ἤδη τελευτῶν τὸν 
βίον, 
<div class=QU></div>καὶ χαίρετ’, ἤδη γάρ με περιβάλλει σκότος. 
καὶ οὐ μόνον φιλοφροσύνης αὐτοῖς ἦν τοῦτο<tr><th rowspan=2>25<td>σύμβολον, ἀλλὰ καὶ ἀπεχθείας καὶ τοῦ μηκέτι 
χρήσεσθαι ἀλλήλοις. τὸ γοῦν μακρὰ χαίρειν<tr><td>φράσαι τὸ μηκέτι φροντιεῖν δηλοῖ.<td class=Y rowspan=9>174<tr><td><h6>Laps</h6>. <h2>3</h2><td>    Πρῶτος δ’ αὐτὸ Φιλιππίδης ὁ ἡμεροδρομήσας 
λέγεται ἀπὸ Μαραθῶνος ἀγγέλλων τὴν νίκην 
εἰπεῖν πρὸς τοὺς ἄρχοντας καθημένους καὶ πεφρον‐ 
τικότας ὑπὲρ τοῦ τέλους τῆς μάχης, Χαίρετε,<tr><th>5<td>νικῶμεν, καὶ τοῦτο εἰπὼν συναποθανεῖν τῇ ἀγγελίᾳ 
καὶ τῷ χαίρειν συνεκπνεῦσαι. ἐν ἐπιστολῆς δὲ 
ἀρχῇ Κλέων ὁ Ἀθηναῖος δημαγωγὸς ἀπὸ Σφακ‐ 
τηρίας πρῶτον χαίρειν προὔθηκεν εὐαγγελιζόμενος 
τὴν νίκην τὴν ἐκεῖθεν καὶ τὴν τῶν Σπαρτιατῶν<tr><th>10<td>ἅλωσιν. καὶ ὅμως γε μετ’ ἐκεῖνον ὁ Νικίας ἀπὸ 
Σικελίας ἐπιστέλλων ἐν τῷ ἀρχαίῳ τῶν ἐπιστολῶν 
διέμεινεν ἀπ’ αὐτῶν ἀρξάμενος τῶν πραγμάτων.<tr><td><h6>Laps</h6>. <h2>4</h2><td>    Ἀλλ’ ὁ θαυμαστὸς Πλάτων, ἀνὴρ ἀξιόπιστος 
νομοθέτης τῶν τοιούτων, τὸ μὲν χαίρειν κελεύειν 
καὶ πάνυ ἀποδοκιμάζει ὡς μοχθηρὸν ὂν καὶ οὐδὲν 
σπουδαῖον ἐμφαῖνον, τὸ δ’ εὖ πράττειν ἀντ’ αὐτοῦ<tr><th>5<td>εἰσάγει ὡς κοινὸν σώματός τε καὶ ψυχῆς εὖ 
διακειμένων σύμβολον, καὶ ἐπιστέλλων γε τῷ 
Διονυσίῳ αἰτιᾶται αὐτόν, ὅτι ποιῶν ἐς τὸν 
Ἀπόλλω χαίρειν τὸν θεὸν προσεῖπεν ὡς ἀνάξιον 
τοῦ Πυθίου καὶ οὐχ ὅπως θεοῖς, ἀλλ’ οὐδ’ ἀνθρώ‐<tr><th>10<td>ποις δεξιοῖς πρέπον.<tr><td><h6>Laps</h6>. <h2>5</h2><td>    Ὁ μέν γε θεσπέσιος Πυθαγόρας, εἰ καὶ μηδὲν 
αὐτὸς ἴδιον ἡμῖν καταλιπεῖν τῶν αὐτοῦ ἠξίωσεν, 
ὅσον Ὀκέλλῳ τῷ Λευκανῷ καὶ Ἀρχύτᾳ καὶ τοῖς 
ἄλλοις ὁμιληταῖς αὐτοῦ τεκμαίρεσθαι, οὔτε τὸ<tr><th rowspan=2>5<td>χαίρειν οὔτε τὸ εὖ πράττειν προὔγραφεν, ἀλλ’ ἀπὸ 
τοῦ ὑγιαίνειν ἄρχεσθαι ἐκέλευεν. ἅπαντες γοῦν οἱ<tr><td>ἀπ’ αὐτοῦ ἀλλήλοις ἐπιστέλλοντες ὁπότε σπουδαῖόν 
τι γράφοιεν ὑγιαίνειν εὐθὺς ἐν ἀρχῇ παρεκελεύοντο 
ὡς καὶ αὐτὸ ψυχῇ τε καὶ σώματι ἁρμοδιώτατον<td class=Y rowspan=7>176<tr><th>10<td>καὶ συνόλως ἅπαντα περιειληφὸς τἀνθρώπου 
ἀγαθά, καὶ τό γε τριπλοῦν αὐτοῖς τρίγωνον τὸ δι’ 
ἀλλήλων τὸ πεντάγραμμον, ᾧ συμβόλῳ πρὸς τοὺς 
ὁμοδόξους ἐχρῶντο, ὑγίεια πρὸς αὐτῶν ὠνομάζετο, 
καὶ ὅλως ἡγοῦντο τῷ μὲν ὑγιαίνειν τὸ εὖ πράττειν<tr><th>15<td>καὶ τὸ χαίρειν εἶναι, οὔτε δὲ τῷ εὖ πράττειν οὔτε 
τῷ χαίρειν πάντως καὶ τὸ ὑγιαίνειν. εἰσὶ δὲ οἳ 
καὶ τὴν τετρακτύν, τὸν μέγιστον ὅρκον αὐτῶν, 
ἣ τὸν ἐντελῆ αὐτοῖς ἀριθμὸν ἀποτελεῖ, ἤδη 
καὶ ὑγιείας ἀρχὴν ἐκάλεσαν. ὧν καὶ Φιλόλαός<tr><th>20<td>ἐστι.<tr><td><h6>Laps</h6>. <h2>6</h2><td>    Καὶ τί σοι τοὺς παλαιοὺς λέγω, ὅπου καὶ 
Ἐπίκουρος ἀνὴρ πάνυ χαίρων τῷ χαίρειν καὶ τὴν 
ἡδονὴν πρὸ ἁπάντων αἱρούμενος ἐν ταῖς σπου‐ 
δαιοτέραις ἐπιστολαῖς (εἰσὶ δὲ αὗται ὀλίγαι) καὶ<tr><th>5<td>ἐν ταῖς πρὸς τοὺς φιλτάτους μάλιστα ὑγιαίνειν 
εὐθὺς ἐν ἀρχῇ προστάττει; πολὺ δ’ ἂν καὶ ἐν τῇ 
τραγῳδίᾳ καὶ ἐν τῇ ἀρχαίᾳ κωμῳδίᾳ εὕροις τὸ 
ὑγιαίνειν πρῶτον εὐθὺς λεγόμενον. τὸ μὲν γὰρ 
<div class=QU></div>οὖλέ τε καὶ μάλα χαῖρε<tr><th rowspan=2>10<td>σαφῶς προτεταγμένον τοῦ χαίρειν τὸ ὑγιαίνειν 
ἔχει. ὁ δὲ Ἄλεξις, 
<div class=QU></div>ὦ δέσποθ’, ὑγίαιν’, ὡς χρόνιος ἐλήλυθας· 
ὁ δὲ Ἀχαιός,<tr><td class=QU>ἥκω πεπραγὼς δεινά, σὺ δ’ ὑγίαινέ μοι·<td class=Y rowspan=8>178<tr><th>15<td>καὶ ὁ Φιλήμων, 
<div class=QU></div>αἰτῶ δ’ ὑγίειαν πρῶτον, εἶτ’ εὐπραξίαν, 
<div class=QU></div>τρίτον δὲ χαίρειν, εἶτ’ ὀφείλειν μηδενί. 
ὁ μὲν γὰρ τὸ σκόλιον γράψας, οὗ καὶ Πλάτων 
μέμνηται, τί καὶ οὗτός φησιν; Ὑγιαίνειν μὲν<tr><th>20<td>ἄριστον, τὸ δεύτερον καλὸν γενέσθαι, τρίτον δὲ 
πλουτεῖν, τοῦ χαίρειν δὲ τὸ παράπαν οὐκ ἐμνήσθη, 
ἵνα σοι μὴ τὸ γνωριμώτατον ἐκεῖνο καὶ πᾶσι διὰ 
στόματος λέγω, 
<div class=QU></div>ὑγίεια, πρεσβίστα μακάρων, μετὰ σεῦ ναίοιμι τὸ λειπόμενον<tr><th>25<td><div class=QU></div>βιοτᾶς. 
ὥστε εἰ πρεσβίστη ἐστὶν ὑγίεια, καὶ τὸ ἔργον 
αὐτῆς τὸ ὑγιαίνειν προτακτέον τῶν ἄλλων ἀγαθῶν.<tr><td><h6>Laps</h6>. <h2>7</h2><td>    Μυρία δὲ καὶ ἄλλα ἔκ τε ποιητῶν καὶ συγγρα‐ 
φέων καὶ φιλοσόφων καταδεῖξαί σοι ἔχων, προ‐ 
τιμώντων τὸ ὑγιαίνειν, τοῦτο μὲν παραιτήσομαι, 
ὡς μὴ εἰς ἀπειροκαλίαν τινὰ μειρακιώδη ἐκπέσῃ<tr><th>5<td>μοι τὸ σύγγραμμα καὶ κινδυνεύωμεν ἄλλῳ ἥλῳ 
ἐκκρούειν τὸν ἧλον, ὀλίγα δέ σοι τῆς ἀρχαίας 
ἱστορίας ὁπόσα μέμνημαι οἰκεῖα τῷ παρόντι 
προσγράψαι καλῶς ἔχειν ὑπέλαβον.<tr><td><h6>Laps</h6>. <h2>8</h2><td>    Ὅτε Ἀλέξανδρος τὴν ἐν Ἰσσῷ μάχην ἀγωνιεῖ‐ 
σθαι ἔμελλεν, ὡς Εὐμένης ὁ Καρδιανὸς ἐν τῇ 
πρὸς Ἀντίπατρον ἐπιστολῇ λέγει, ἕωθεν εἰσελθὼν 
εἰς τὴν σκηνὴν αὐτοῦ ὁ Ἡφαιστίων, εἴτ’ ἐπιλαθόμε‐<tr><th rowspan=2>5<td>νος εἴτε ταραχθεὶς ὥσπερ ἐγὼ εἴτε καὶ θεοῦ τινος 
τοῦτο καταναγκάσαντος, ταὐτὸν ἐμοὶ ἔφη, Ὑγίαινε,<tr><td>βασιλεῦ, καιρὸς ἤδη παρατάττεσθαι. ταραχθέντων 
δὲ τῶν παρόντων πρὸς τὸ παράδοξον τῆς προσαγο‐ 
ρεύσεως καὶ τοῦ Ἡφαιστίωνος ὀλίγου δεῖν ὑπ’<td class=Y rowspan=10>180<tr><th>10<td>αἰδοῦς ἐκθανόντος, Ἀλέξανδρος, Δέχομαι, εἶπε, 
τὴν κλῃδόνα. τὸ γὰρ σώους ἐπανήξειν ἀπὸ τῆς 
μάχης ἤδη μοι ὑπέσχηται.<tr><td><h6>Laps</h6>. <h2>9</h2><td>    Ἀντίοχος δὲ ὁ σωτὴρ ὅτε τοῖς Γαλάταις συνά‐ 
πτειν ἔμελλεν, ἔδοξεν ὄναρ ἐπιστάντα οἱ τὸν 
Ἀλέξανδρον κελεύειν σύνθημα πρὸ τῆς μάχης 
παραδοῦναι τῇ στρατιᾷ τὸ ὑγιαίνειν, καὶ ὑπὸ<tr><th>5<td>τούτῳ τῷ συνθήματι τὴν θαυμαστὴν ἐκείνην 
νίκην ἐνίκησεν.<tr><td><h6>Laps</h6>. <h2>10</h2><td>    Καὶ Πτολεμαῖος δὲ ὁ Λάγου Σελεύκῳ ἐπιστέλ‐ 
λων σαφῶς ἀνέστρεψε τὴν τάξιν ἐν ἀρχῇ μὲν τῆς 
ἐπιστολῆς ὑγιαίνειν αὐτὸν προσειπών, ἐπὶ τέλει 
δὲ ἀντὶ τοῦ ἐρρῶσθαι ὑπογράψας τὸ χαίρειν, ὡς<tr><th>5<td>Διονυσόδωρος ὁ τὰς ἐπιστολὰς αὐτοῦ συναγαγών 
φησιν.<tr><td><h6>Laps</h6>. <h2>11</h2><td>    Ἄξιον δὲ καὶ Πύρρου τοῦ Ἠπειρώτου μνησθῆ‐ 
ναι, ἀνδρὸς μετὰ Ἀλέξανδρον τὰ δεύτερα ἐν 
στρατηγίαις ἐνεγκαμένου καὶ μυρίας τροπὰς τῆς 
τύχης ἐνεγκόντος. οὗτος τοίνυν ἀεὶ θεοῖς εὐχόμε‐<tr><th>5<td>νος καὶ θύων καὶ ἀνατιθεὶς οὐδεπώποτε ἢ νίκην ἢ 
βασιλείας ἀξίωμα μεῖζον ἢ εὔκλειαν ἢ πλούτου 
ὑπερβολὴν ᾔτησε παρ’ αὐτῶν, ἀλλ’ ἓν τοῦτο 
ηὔχετο, ὑγιαίνειν, ὡς ἔστ’ ἂν τοῦτ’ ἔχῃ, ῥᾳδίως 
αὐτῷ τῶν ἄλλων προσγενησομένων. καὶ ἄριστα<tr><th>10<td>οἶμαι ἐφρόνει, λογιζόμενος ὅτι οὐδὲν ὄφελος τῶν 
ἁπάντων ἀγαθῶν, ἔστ’ ἂν τοῦ ὑγιαίνειν μόνον ἀπῇ.<tr><td rowspan=2><h6>Laps</h6>. <h2>12</h2><td>    Ναί, φησίν τις, ἀλλὰ νῦν ἑκάστου καιρὸς ἴδιος 
ὑφ’ ἡμῶν ἀποδέδεικται, σὺ δὲ τοῦτον ἐναλλάξας, 
εἰ καὶ μηδὲν ἄλλο ἐσφάλης, ὅμως τῷ δικαίῳ<tr><td>λόγῳ οὐκ ἂν ἔξω εἴης τοῦ ἡμαρτηκέναι, ὥσπερ<td class=Y rowspan=9>182<tr><th>5<td>ἂν εἴ τις περὶ τῇ κνήμῃ τὸ κράνος ἢ περὶ τῇ 
κεφαλῇ τὰς κνημῖδας ἐπιδήσαιτο. Ἀλλ’, ὦ βέλ‐ 
τιστε, φαίην ἂν κἀγὼ πρὸς αὐτόν, εἰκότως ἂν 
ταῦτα ἔλεγες, εἴ τις ὅλως καιρὸς ἦν ὑγιείας μὴ 
δεόμενος, νῦν δὲ καὶ ἕωθεν καὶ μεσούσης ἡμέρας<tr><th>10<td>καὶ νύκτωρ ἀεὶ τὸ ὑγιαῖνον ἀναγκαῖον, καὶ μά‐ 
λιστα τοῖς ἄρχουσι καὶ πολλὰ πράττουσιν ὑμῖν, 
ὅσῳ καὶ πρὸς τὰ πολλὰ δεῖσθε τοῦ σώματος. ἔτι 
δὲ ὁ μὲν χαῖρε εἰπὼν μόνον εὐφήμῳ τῇ ἀρχῇ 
ἐχρήσατο, καὶ ἔστιν εὐχὴ τὸ πρᾶγμα, ὁ δὲ ὑγιαί‐<tr><th>15<td>νειν παρακελευόμενος καὶ χρήσιμόν τι δρᾷ καὶ 
ὑπομιμνήσκει τῶν πρὸς τὸ ὑγιαίνειν συντελούντων, 
καὶ οὐ συνεύχεται μόνον ἀλλὰ καὶ παραγγέλλει.<tr><td><h6>Laps</h6>. <h2>13</h2><td>τί δ’; οὐχὶ καὶ ἐν τῷ τῶν ἐντολῶν βιβλίῳ, ὃ ἀεὶ 
παρὰ βασιλέως λαμβάνετε, τοῦτο πρῶτον ὑμῖν ἐστι 
παράγγελμα, τῆς ὑγιείας τῆς ὑμετέρας αὐτῶν 
ἐπιμελεῖσθαι; καὶ μάλ’ εἰκότως· οὐδὲν γὰρ ἂν<tr><th>5<td>εἴη ὄφελος ὑμῶν πρὸς τὰ ἄλλα μὴ οὕτω διακειμέ‐ 
νων. ἀλλὰ καὶ ὑμεῖς αὐτοί, εἴ τι κἀγὼ τῆς 
Ῥωμαίων φωνῆς ἐπαΐω, τοὺς προσαγορεύοντας 
ἀντιδεξιούμενοι τῷ τῆς ὑγιείας ὀνόματι πολλάκις 
ἀμείβεσθε.<tr><td><h6>Laps</h6>. <h2>14</h2><td>    Καὶ ταῦτα πάντα εἶπον οὐχ ὡς ἐκ προνοίας 
ἀφελὼν μὲν τὸ χαίρειν, ἐπιτηδεύσας δὲ ἀντ’ 
αὐτοῦ εἰπεῖν τὸ ὑγιαίνειν, ἀλλ’ ὡς τοῦτο μὲν 
ἄκων παθών—ἢ γελοῖος γ’ ἂν ἦν ξενίζων καὶ τοὺς<tr><td><h6>Laps</h6>. <h2>15</h2><td>καιροὺς τῶν προσαγορεύσεων ἐναλλάττων. χάριν 
δὲ ὁμολογῶ τοῖς θεοῖς, ὅτι μοι τὸ σφάλμα εἰς 
ἄλλο μακρῷ αἰσιώτερον περιετράπη καὶ εἰς τὸ 
ἄμεινον παρώλισθον, καὶ τάχα τῆς Ὑγιείας ἢ<tr><th rowspan=2>5<td>Ἀσκληπιοῦ αὐτοῦ ἐπιπνοίᾳ τοῦτ’ ἐπράχθη δι’<tr><td>ἐμοῦ σοι τὸ ὑγιαίνειν ὑπισχνουμένου· ἐπεὶ ἔγωγε 
πῶς ἂν αὐτὸ ἔπαθον ἄνευ θεοῦ μηδέπω πρότερον 
ἐν τῷ μακρῷ βίῳ ταραχθεὶς ὅμοιον;<td class=Y rowspan=8>184<tr><td><h6>Laps</h6>. <h2>16</h2><td>    Εἰ δὲ δεῖ καὶ ἀνθρωπίνην τινὰ ὑπὲρ τοῦ γεγονότος 
ἀπολογίαν εἰπεῖν, οὐδὲν ξένον, εἰ πάνυ ἐσπουδακὼς 
ἐπὶ τοῖς ἀρίστοις ὑπὸ σοῦ γνωρίζεσθαι ἐκ τῆς 
ἄγαν ἐπιθυμίας εἰς τοὐναντίον διαταραχθεὶς ἐνέ‐<tr><th>5<td>πεσον. τάχα δ’ ἄν τινα ἐκπλήξειε τῶν κατ’ 
ὀρθὸν λογισμῶν καὶ στρατιωτῶν πλῆθος, ὧν οἱ 
μὲν προωθοῦντες, οἱ δὲ ἐν τῇ τάξει τῆς προσαγο‐<tr><td><h6>Laps</h6>. <h2>17</h2><td>ρεύσεως μὴ μένοντες. σὺ δ’ εὖ οἶδ’ ὅτι κἂν οἱ 
ἄλλοι εἰς ἄνοιαν ἢ ἀπαιδευσίαν ἢ παραφροσύνην 
ἀναφέρωσιν τὸ πρᾶγμα, αἰδοῦς αὐτὸ σύμβολον καὶ 
ἀφελείας ἐποιήσω καὶ ψυχῆς μηδὲν ἀγοραῖον καὶ<tr><th>5<td>ἔντεχνον ἐχούσης· ὡς τό γε πάνυ θαρραλέον ἐν 
τοῖς τοιούτοις οὐ πόρρω θρασύτητος καὶ ἀναισχυν‐ 
τίας ἐστίν. καὶ ἔμοιγε εἴη μηδὲν μὲν τοιοῦτο 
σφάλλεσθαι, εἰ δὲ συμβαίη, πρὸς εὐφημίαν αὐτὸ 
τρέπεσθαι.<tr><td><h6>Laps</h6>. <h2>18</h2><td>    Ἐπὶ γοῦν τοῦ πρώτου Σεβαστοῦ καὶ τοιόνδε 
τι λέγεται γενέσθαι· ὁ μὲν ἔτυχε δίκην τινὰ 
δικάσας ὀρθῶς καὶ ἀπολύσας ἐγκλήματος τοῦ 
μεγίστου ἀδίκως συκοφαντούμενον ἄνθρωπον, ὁ<tr><th>5<td>δὲ χάριν ὁμολογῶν μεγάλῃ τῇ φωνῇ, Χάριν οἶδά 
σοι, ἔφη, ὦ αὐτοκράτορ, ὅτι κακῶς καὶ ἀδίκως 
ἐδίκασας· καὶ τῶν περὶ Σεβαστὸν ἀγανακτησάντων 
καὶ διασπάσασθαι τὸν ἄνθρωπον ἐθελόντων, Παύ‐ 
σασθε χαλεπαίνοντες, ἐκεῖνος ἔφη· οὐ γὰρ τὴν<tr><th rowspan=2>10<td>γλῶτταν αὐτοῦ, ἀλλὰ τὴν γνώμην ἐξετάζειν<tr><td>ἄξιον. ἐκεῖνος μὲν οὕτως, σὺ δ’ εἴτε τὴν γνώμην 
σκέψαιο, πάνυ εὔνουν εὑρήσεις, εἴτε τὴν γλῶτταν, 
εὔφημος καὶ αὐτή.<td class=Y rowspan=3>186<tr><td><h6>Laps</h6>. <h2>19</h2><td>    Ἔοικα δ’ ἐνταῦθα ἤδη γενόμενος εἰκότως ἄλλο 
τι φοβήσεσθαι, μή τισι δόξω ἐξεπίτηδες ἡμαρτη‐ 
κέναι, ὡς τὴν ἀπολογίαν ταύτην συγγράψαιμι. 
καὶ εἴη γε, ὦ φίλτατε Ἀσκληπιέ, τοιοῦτον<tr><th rowspan=2>5<td>φανῆναι τὸν λόγον, ὡς μὴ ἀπολογίαν, ἀλλ’<tr><td>ἐπιδείξεως ἀφορμὴν εἶναι δοκεῖν.<td class=Y>188</table>
<script>
var IL = ["Line", "Section"];
document.body.onload=f();
</script>
</body>
</html>
