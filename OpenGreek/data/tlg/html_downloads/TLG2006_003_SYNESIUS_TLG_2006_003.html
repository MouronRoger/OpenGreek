<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>SYNESIUS :: Aegyptii sive de providentia :: TLG 2006 003</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2006.htm">2006</a> 003&nbsp;:: <strong><a class=CaCo href="2006.htm">SYNESIUS</a></strong>&nbsp;:: <strong>Aegyptii sive de providentia</strong></p>
<p class="AuthorInfo"><a class=CaCo href="2006.htm">SYNESIUS</a> <a class="CanonEpi">Phil., Episcopus</a><br />(<a class="CanonGeo">Cyrenensis</a>: <a class="CanonDat">A.D. 4–5</a>)</p><p class="WorkInfo"><strong>Aegyptii sive de providentia</strong></p><p class="EditionInfo"><a class=CaE>Source: Terzaghi, N. (ed.), <em>Synesii Cyrenensis opuscula</em>. Rome: Polygraphica, 1944: 63–131.</a></p><p class="CitationStyle">Citation: Chapter&nbsp;&mdash; section&nbsp;&mdash; (line)</p>
<tr><td class=qS colspan=3> <tr><td><h3>t</h3> <h2>1</h2><td><a class=T>ΑΙΓΥΠΤΙΟΙ 
Η ΠΕΡΙ ΠΡΟΝΟΙΑΣ</a><td class=K rowspan=4><tr><td><h3>Pro</h3> <h2>t</h2><td><a class=T>ΠΡΟΘΕΩΡΙΑ</a><tr><td><h3>Pro</h3> <h2>1</h2><td>    Γέγραπται μὲν ἐπὶ τοῖς Ταύρου παισί, καὶ τό γε πρῶτον 
μέρος, τὸ μέχρι τοῦ κατὰ τὸν λύκον αἰνίγματος, ἀνεγνώσθη 
καθ’ ὃν μάλιστα καιρὸν ὁ χείρων ἐκράτει τῇ στάσει περι‐ 
γενόμενος. προσυφάνθη δὲ τὸ ἑπόμενον μετὰ τὴν κάθοδον<tr><th rowspan=2>5<td>τῶν ἀρίστων ἀνδρῶν αἰτησάντων, μὴ κολοβὸν ἐπὶ τῶν 
ἀτυχημάτων μεῖναι τὸ σύγγραμμα, ἀλλ’, ἐπειδὴ τὰ προη‐<tr><td>γορευμένα κατὰ θεὸν ἐδόκει περαίνεσθαι, ἐπὶ τῆς αὐτῆς 
ὑποθέσεως καὶ ταῖς βελτίοσιν αὐτῶν τύχαις ἐπεξελθεῖν. 
πραττομένης οὖν ἤδη τῆς τυραννικῆς καθαιρέσεως, συμ‐<td class=Y rowspan=6>63<tr><th>10<td>προῆλθεν ὁ λόγος τοῖς πράγμασιν. ἄξιον δὲ ἐν αὐτῷ δια‐ 
φερόντως θαυμάσαι τὸ πολλαῖς ὑποθέσεσιν ἀρκέσαι τὴν 
μεταχείρισιν. καὶ γὰρ δόγματα συχνὰ τῶν μέχρι νῦν 
ἀδιακρίτων χώραν τε εὗρε σκέψεως ἐν τῷ πλάσματι, καὶ 
ἕκαστα διηκρίβωται, καὶ βίοι γράφονται, κακίας καὶ ἀρετῆς<tr><th>15<td>ἐσόμενοι παραδείγματα, καὶ τῶν παρεστώτων πραγμάτων 
ἱστορίαν ἔχει τὸ σύγγραμμα καὶ διὰ πάντων ὁ μῦθος 
ἐξείργασται πρὸς τὸ χρήσιμον ποικιλλόμενος.<tr><td><h3>1</h3> <h2>t</h2><td><a class=T>ΛΟΓΟΣ ΠΡΩΤΟΣ</a><tr><td><h3>1</h3>.<h2>1</h2><td>    Ὁ μῦθος Αἰγύπτιος· περιττοὶ σοφίαν Αἰγύπτιοι. 
τάχ’ ἂν οὖν ὅδε, καὶ μῦθος ὤν, μύθου τι πλέον αἰνίττοιτο, 
διότι ἐστὶν Αἰγύπτιος. εἰ δὲ μηδὲ μῦθος, ἀλλὰ λόγος ἐστὶν 
ἱερός, ἔτι ἂν ἀξιώτερος εἴη λέγεσθαί τε καὶ γράφεσθαι.<tr><th rowspan=2>5<td>    Ὄσιρις καὶ Τυφὼς ἤστην μὲν ἀδελφὼ καὶ ἀπὸ τῶν 
αὐτῶν ἐγενέσθην σπερμάτων. ἔστι δὲ οὐ μία ψυχῶν καὶ 
σωμάτων συγγένεια· οὐ γὰρ τὸ τοῖν αὐτοῖν ἐπὶ γῆς ἐκφῦναι<tr><td>γονέοιν τοῦτο προσήκει ψυχαῖς, ἀλλὰ τὸ ἐκ μιᾶς ῥυῆναι 
πηγῆς. δύο δὲ ἡ τοῦ κόσμου φύσις παρέχεται, τὴν μὲν<td class=Y rowspan=5>64<tr><th>10<td>φωτοειδῆ, τὴν δὲ ἀειδῆ· καὶ τὴν μὲν χαμόθεν ἀναβλύζουσαν, 
ἅτε ἐρριζωμένην κάτω ποι, καὶ τῶν [τῆς] γῆς χηραμῶν 
ἐξαλλομένην, εἴ πῃ τὸν θεῖον νόμον βιάσαιτο· ἡ δὲ τῶν 
οὐρανοῦ νώτων ἐξῆπται· καταπέμπεται μὲν γὰρ ἐφ’ ᾧ 
κοσμῆσαι τὴν περίγειον λῆξιν, ἐπιτάττεται δὲ κατιοῦσα<tr><th>15<td>διευλαβηθῆναι, μὴ ἐν ᾧ κοσμεῖ καὶ τάττει τὸ ἄτακτον καὶ 
ἀκόσμητον, αὐτὴ πελάζουσα αἴσχους τε καὶ ἀκοσμίας ἀνα‐ 
πλησθῇ. κεῖται δὲ Θέμιδος νόμος ἀγορεύων ψυχαῖς, ἥτις 
ἂν ὁμιλήσασα τῇ τῶν ὄντων ἐσχατιᾷ τηρήσῃ τὴν φύσιν 
καὶ ἀμόλυντος διαγένηται, ταύτην δὴ τὴν αὐτὴν ὁδὸν αὖθις<tr><th>20<td>ἀναρρυῆναι καὶ εἰς τὴν οἰκείαν ἀναχυθῆναι πηγήν, ὥσπερ 
γε καὶ τὰς ἐκ τῆς ἑτέρας μερίδος τρόπον τινὰ ἐξορμησαμένας 
φύσεως ἀνάγκη ἐς τοὺς συγγενεῖς αὐλισθῆναι κευθμῶνας, 
    ἔνθα Φθόνος τε, Κότος τε καὶ ἄλλων ἔθνεα Κηρῶν 
    Ἄτης ἐν λειμῶνι κατὰ σκότον ἠλάσκουσιν.<tr><td rowspan=2><h3>1</h3>.<h2>2</h2><td>    Αὗται ψυχῶν εὐγένειαι καὶ δυσγένειαι, καὶ 
γένοιτ’ ἂν οὕτω συγγενεῖς εἶναι Λίβυν ἄνδρα καὶ Παρ‐<tr><td>θυαῖον, καὶ γένοιτ’ ἂν οὕτως οὓς καλοῦμεν ἡμεῖς ἀδελφοὺς 
κατὰ μηδὲν εἶναι τῇ ψυχῶν συγγενείᾳ προσήκοντας, ὅπερ<td class=Y rowspan=4>65<tr><th>5<td>ἐπὶ τοῖν Αἰγυπτίοιν παίδοιν εὐθύς τε γεινομένων ὑπεσή‐ 
μηνε καὶ τελειουμένων λαμπρῶς διεδείχθη. ὁ μὲν γὰρ 
νεώτερος, θείᾳ μοίρᾳ καὶ φὺς καὶ τραφείς, τά τε ἐν βρέφει 
φιλήκοον ἦν καὶ φιλόμυθον· ὁ γὰρ μῦθος φιλοσόφημα 
παίδων ἐστίν· καὶ ἐπιδιδοὺς ἤρα παιδείας ἀεὶ τὸν χρόνον<tr><th>10<td>ὑπερτεινούσης· τῷ τε πατρὶ τὰ ὦτα ὑπεῖχεν καὶ ὅ τι 
ἕκαστος εἰδείη σοφόν, περὶ ἅπαντα ἐλιχνεύετο, τὰ μὲν 
πρῶτα σκυλακηδὸν ἀθρόα πάντα ἀξιῶν εἰδέναι, ὥσπερ 
ἀμέλει ποιοῦσιν αἱ φύσεις αἱ τὰ μεγάλα ὑπισχνούμεναι· 
σφαδάζουσι καὶ προεξανίστανται τοῦ καιροῦ, ἤδη τὸ τέλος<tr><th rowspan=2>15<td>ἑαυταῖς τὸ ἐραστὸν ἐγγυώμεναι. ἔπειτα μέντοι πολὺ πρὸ 
ἥβης ἡσυχαίτερός τε ἦν εὖ γεγονότος πρεσβύτου καὶ σὺν 
κόσμῳ μὲν ἤκουε, δεῆσαν δέ ποτε καὶ αὐτὸν εἰπεῖν, ἢ 
ἀνερησόμενον περὶ ὧν ἤκουσεν ἢ ἐπ’ ἄλλῳ τῳ, πᾶς ἂν<tr><td>ἐπέγνω διαμέλλοντα καὶ ἐρυθαινόμενον. καὶ ὁδῶν ἐξίστατο<td class=Y rowspan=5>66<tr><th>20<td>καὶ καθέδρας Αἰγυπτίων τοῖς πρεσβυτέροις, καὶ ταῦτα παῖς 
ὢν τοῦ τὴν μεγάλην ἀρχὴν ἄρχοντος. παρῆν δὲ αὐτῷ 
καὶ αἰδὼς ἡλίκων καὶ ἐν τῇ φύσει μάλιστα τὸ ἀνθρώπων 
ἐπιμελεῖσθαι· ὥστε ἐν ἐκείνῳ τῆς ἡλικίας ὄντος, ἔργον ἦν 
Αἰγύπτιον εὑρεῖν ἄνθρωπον, ᾧ μὴ ἕν γέ τι ἀγαθὸν παρὰ<tr><th>25<td>τοῦ πατρὸς ἐπεπόριστο τὸ μειράκιον. ὁ δὲ πρεσβύτερος, 
ὁ Τυφώς, ἑνὶ λόγῳ, πάντα ἐπαρίστερος. σοφίαν μὲν δὴ 
πᾶσαν, ὅση τε Αἰγυπτία καὶ ὅσης ὑπερορίου διδασκάλους 
ὁ βασιλεὺς Ὀσίριδι τῷ παιδὶ παρεστήσατο, ἀπεστυγήκει 
τε ὅλῃ γνώμῃ καὶ κατεγέλα τοῦ πράγματος, ὡς ἀργοῦ τε<tr><th>30<td>καὶ δουλοῦντος τὰς γνώμας· ὁρῶν δὲ τὸν ἀδελφὸν φοιτῶντά 
τε ἐν τάξει καὶ αἰδοῖ συζῶντα, τοῦτο δὲ ᾤετο φόβον εἶναι, δι’ ὃ 
οὔτε πὺξ παίοντά τις εἶδεν, οὔτε λὰξ ἐναλλόμενον, οὔτε δρόμον 
θέοντα ἄκοσμον, καὶ ταῦτα κοῦφόν τε ὄντα καὶ περιεπτισμέ‐ 
νον καὶ ἐλαφρὸν τῇ ψυχῇ φορτίον τὸ σῶμα περικείμενον.<tr><th>35<td>ἀλλ’ οὐδὲ χανδόν ποτε Ὄσιρις ἔπιεν, οὔτε ἐξεκάγχασεν, ὡς 
εἶναι τὸν γέλωτα βρασμὸν ὅλου τοῦ σώματος, ἅπερ Τυφὼς 
ἔδρα τε ὁσημέραι καὶ μόνα ἔργα ἐλευθέρων ᾤετο, ποιεῖν ὅ τί 
τις τύχοι καὶ βούλοιτο· ἐῴκει δὲ οὔτε τῷ γένει τὴν φύσιν, 
οὐδ’ ὅλως ἀνθρώπων τινί, καὶ καθάπαξ εἰπεῖν, οὐδ’ αὐτὸς<tr><th>40<td>ἦν αὑτῷ παραπλήσιος ἀλλὰ παντοδαπόν τι κακόν· νῦν 
μὲν ἂν ἔδοξεν εἶναι νωθής τε καὶ ἐτώσιον ἄχθος ἀρούρης, 
τοσαῦτα ἀφ’ ὕπνου γινόμενος, ὅσα γαστρίζεσθαι καὶ ἄλλα 
ἐναποτίθεσθαι τοῦ καθεύδειν ἐφόδια· νῦν δὲ καὶ τὰ μέτρια 
ἀμελῶν τῶν ἀναγκαίων τῇ φύσει, ἐφ’ οἷς σκιρτᾶν τε ἄμουσα<td class=Y rowspan=4>67<tr><th>45<td>καὶ παρέχειν πράγματα καὶ ἥλιξι καὶ ὑπερήλιξιν. ἐθαύμαζέ 
τε γὰρ ἰσχὺν σώματος ὡς τελεώτατον ἀγαθόν, καὶ ἐχρῆτο 
κακῶς, θύρας τε ἀπαράττων καὶ βώλοις βάλλων καὶ εἴ τῳ 
τραῦμα ἦν ἢ κακὸν ἄλλο ἐργάσοιτο χαίρων ὡς ἐπὶ μαρ‐ 
τυρίᾳ τῆς ἀρετῆς· ὤργα τε ἄωρα καὶ βιαιότατος ἦν ἐπι‐<tr><td><h3>1</h3>.<h2>2</h2> <h1>(50)</h1><td>θέσθαι μίξεσι· καὶ δὴ καὶ φθόνος μὲν αὐτῷ πρὸς τὸν ἀδελφὸν 
ὑπετύφετο, μῖσος δὲ πρὸς Αἰγυπτίους, ὅτι οἱ μέν, ὁ λεώς, 
ἐθαύμαζον Ὄσιριν καὶ ἐν λόγοις καὶ ἐν ᾠδαῖς, καὶ οἴκοι 
καὶ ἐπὶ τῶν κοινῶν ἱερῶν ἀγαθὰ αὐτῷ πάντα πανταχοῦ 
πάντες παρὰ τῶν θεῶν ᾔτουν· ὁ δέ τοι ἦν τε καὶ ἐδόκει<tr><th rowspan=2>55<td>τοιοῦτος. ταῦτ’ ἄρα ὁ Τυφὼς καὶ ἑταιρικόν τι συνεστήσατο 
παίδων ἀφρόνων ἐπ’ ἄλλο μὲν οὐδέν (οὐδένα γὰρ ἐπεφύκει 
φιλεῖν ἀπὸ γνώμης) ἀλλ’ ἵν’ εἶέν τινες αὐτῷ στασιῶται, 
μὴ φρονοῦντες τὰ Ὀσίριδος. ἦν δὲ ἅπαντι ῥᾴδιον ἐωνῆ‐<tr><td>σθαι τὴν γνώμην αὐτοῦ καὶ εὑρέσθαι τι παρὰ Τυφῶνος,<td class=Y rowspan=6>68<tr><th>60<td>ὧν δέονται παῖδες, εἰ μόνον ψιθυρίσειέ τι τῶν φερόντων 
εἰς λοιδορίαν Ὀσίριδος. παιδόθεν μὲν οὖν οὕτως ἡ φύσις 
αὐτοῖν τὴν διαφορὰν τῶν βίων ὑπέσχετο.<tr><td><h3>1</h3>.<h2>3</h2><td>    Ὥσπερ δὲ ὁδῶν ἡ πρώτη σχίζα κατὰ βραχὺ 
διαστᾶσα, προιοῦσα πλέον ἀεί τι ποιεῖ, καὶ τελευτῶσαι 
καταντῶσιν εἰς πλεῖστον τὸ ἀντικείμενον, οὕτως ἴδοι τις 
ἂν καὶ ἐπὶ τῶν νέων γινόμενον, καὶ τὸ σμικρὸν εἰς δια‐<tr><th>5<td>φορὰν πλεῖστον ἀφίστησι προιόντας. οἱ δὲ οὐδὲ κατὰ 
μικρόν, ἀλλ’ αὐτίκα τὴν ἐναντίαν ἐτράποντο, ἀρετὴν καὶ 
κακίαν τελείαν ἑκάτερος διαλαχόντες. ἐπιδιδόντων οὖν, 
συνεπεδίδου καὶ τὸ ἀντίξουν τῶν προαιρέσεων, καὶ ἀρι‐ 
δηλότερα τὰ τεκμήρια παρειχέσθην, ἔργοις ἐνσημαινόμενα.<tr><th>10<td>Ὄσιρις μὲν οὖν εὐθὺς ἀφ’ ἥβης συνεστρατήγει τοῖς ἀπο‐ 
δεδειγμένοις, οὔπω μὲν ὅπλα διδόντος τοῖς τηλικοῖσδε τοῦ 
νόμου, γνώμης δὲ ἄρχων, οἱονεὶ νοῦς ὤν, καὶ τοῖς στρα‐ 
τηγοῖς χερσὶ χρώμενος. κᾆτα, ὥσπερ φυτοῦ τῆς φύσεως 
αὐξανομένης, ἐξέφερε καρπόν τινα ἀεὶ τελειότερον· ἐπι‐<tr><th rowspan=2>15<td>στάτης δὲ δορυφόρων γενόμενος, καὶ τὰς ἀκοὰς πιστευθείς, 
καὶ πολιαρχήσας, καὶ βουλῆς ἄρξας, ἑκάστην ἀρχὴν ἀπε‐<tr><td>δίδου παρὰ πολὺ σεμνοτέραν ἢ παρελάμβανεν. ὁ δὲ ταμίας 
τε χρημάτων ἀποδειχθεὶς (ἐδέδοκτο γὰρ τῷ πατρὶ τῆς 
φύσεως ἀποπειρᾶσθαι τῶν παίδων ἐν ἐλάττοσιν ὑποθέ‐<td class=Y rowspan=5>69<tr><th>20<td>σεσιν) ᾔσχυνεν ἑαυτόν τε καὶ τὸν ἑλόμενον, κλοπῆς τε 
δημοσίων ἁλοὺς καὶ δωροδοκίας καὶ ἐμπληξίας εἰς τὴν 
διοίκησιν. μετατεθεὶς δὲ καὶ εἰς ἕτερον εἶδος ἀρχῆς, μή ποτε 
ἄρα καὶ ἐναρμόσειεν, ὁ δὲ αἴσχιον ἔπραξε, καὶ χρηστῆς 
βασιλείας ἐκεῖνο τὸ μέρος τῆς ἀρχῆς, ᾧ Τυφὼς ἐπεστάτη‐<tr><th>25<td>σεν, ἐνιαυτὸν ὅλον ἀποφράδα ἤγαγεν. ἐπ’ ἄλλους ἀνθρώ‐ 
πους ᾔει, καὶ τὸ οἰμώζειν ἐπ’ ἐκείνους μετῄει. τοιοῦτος Τυφὼς 
ἄρχειν ἀνθρώπων. ἰδίᾳ μὲν ἐκορδάκιζεν, Αἰγυπτίων δὲ 
ὅστις ἀκοσμότατος καὶ ξένων συνειλοχὼς τοὺς πάντα 
ῥᾳδίους εἰπεῖν τε καὶ ἀκοῦσαι καὶ παθεῖν καὶ ποιῆσαι, ὡς<tr><th>30<td>εἶναι τὸ ἑστιατόριον παντοδαπῆς ἀκολασίας ἐργαστήριον· 
καὶ ἐγρηγορὼς αὐτός τε ἔρρεγκεν, καὶ ἄλλων ἀκούων ἥδετο, 
μουσικήν τινα θαυμαστὴν τὸ πρᾶγμα ἡγούμενος, ἔπαινοί 
τε καὶ τιμαὶ τῷ παρατείνοντι τὸν ἀκόλαστον ἦχον καὶ 
τῷ μᾶλλον στρογγύλλοντι. εἷς δέ τις αὐτῶν, ὁ μάλιστα<tr><th rowspan=2>35<td>ἀνδρειότατος, ἀπηρυθρίασε πρὸς ἅπαν, καὶ μηδὲν τῶν ἐπο‐<tr><td>νειδίστων ὀκνήσας, ἀριστείων τε ἄλλων πολλῶν ἐτύγχανεν, 
καὶ ἀρχαί τινες ὑπῆρξαν αὐτῷ μισθὸς αἰσχρᾶς παρρησίας. 
ὁ Τυφὼς οἴκοι μὲν δὴ τοιοῦτος.<td class=Y rowspan=5>70<tr><td><h3>1</h3>.<h2>4</h2><td>    Ἐπειδὴ δὲ ἐν τῷ σχήματι τοῦ τὰ κοινὰ πράττειν 
καθίζοιτο, διεδείκνυ σαφῶς ὅτι παντοδαπὸν ἡ κακία· καὶ 
γὰρ πρὸς ἀρετὴν καὶ πρὸς ἑαυτὴν στασιάζει, καὶ μερίδες 
αὐτῆς ἄμφω τὰ ἀντικείμενα. ὅ γέ τοι χαῦνος εὐθὺς ἐμε‐<tr><th>5<td>μήνει, καὶ σκληρότερον ὑλακτῶν Ἠπειρώτου κυνὸς συμ‐ 
φορὰν προσετρίβετο, τὴν μὲν ἰδιώτῃ, τὴν δὲ οἰκίᾳ, τὴν 
δὲ ὁλοκλήρῳ πόλει, καὶ ἐγάνυτό γε μεῖζον κακὸν ἐργασά‐ 
μενος, ὡς τὴν ἀδοξίαν τῆς οἴκοι ῥᾳθυμίας δακρύοις ἀνθρώ‐ 
πων ἀπονιπτόμενος. ἓν ἄν τις ὤνατο τοῦ κακοῦ· πολλάκις<tr><th>10<td>γὰρ ὢν πρὸς αὐτῷ δὴ τῷ δρᾶσαι δεινόν, ἢ παρενεχθεὶς 
τὴν γνώμην εἰς ἀλλοκότους ὑπονοίας ἐξέπιπτεν, ὥστε 
ἐοικέναι τοῖς νυμφολήπτοις, περὶ τῆς ἐν Δελφοῖς σκιᾶς 
ἐρρωμένως διατεινόμενος· ἐν τούτῳ δὲ ὁ κινδυνεύων ἐσῴ‐ 
ζετο, περὶ οὗ μηδεὶς ἔτι λόγος ἐγίνετο· ἢ ληθάργῳ συνεί‐<tr><th rowspan=2>15<td>χετο καὶ καρηβαρὴς ἦν ἐπὶ χρόνον τινά, ὥστε ἀπεῖναι 
τῶν ἐν οἷς εἴη τὸν νοῦν. εἶτα ἀγείραντος ἑαυτόν, ἐρρυήκει 
μὲν καὶ ὣς ἡ μνήμη τῶν ἔναγχος· ὁ δὲ ἐζυγομάχει πρὸς 
τοὺς ἐπὶ τῶν διοικήσεων περὶ τοῦ πόσους ὁ μέδιμνος ἔχει<tr><td>πυρούς, καὶ πόσους κυάθους ὁ χοῦς, περιττήν τινα καὶ<td class=Y rowspan=6>71<tr><th>20<td>ἄτοπον ἀγχίνοιαν ἐνδεικνύμενος. ἤδη δέ ποτε καὶ ὕπνος 
ἀφείλετο συμφορᾶς ἄνθρωπον, ἐπιπεσὼν Τυφῶνι μάλα 
εὐκαίρως, καὶ κατὰ τῆς καθέδρας ἦν ἂν ἐπὶ κεφαλὴν ὤσας, 
εἰ μή τις ὑπηρέτης μεθεὶς τὴν λαμπάδα ὑπήρειδεν. οὕτω 
πολλάκις τραγικὴ παννυχὶς εἰς κωμῳδίαν ἀπετελεύτησεν.<tr><th>25<td>καὶ γὰρ οὐδὲ ἐχρημάτιζεν ἐν ἡμέρᾳ, ἅτε ἡλίῳ καὶ φωτὶ 
φύσις ἀντίξους καὶ σκότῳ προσήκουσα. σαφῶς δὲ εἰδὼς 
ὅτι πᾶς, ὅτῳ καὶ σμικρόν τι φρονήσεως μέτεστι, κατέ‐ 
γνωκεν αὐτοῦ τὴν ἀκριβεστάτην ἀμαθίαν, ὁ δὲ οὐχ ἑαυτὸν 
ᾐτιᾶτο τῆς ἀτοπίας, ἀλλὰ διὰ τοῦτο κοινὸς ἦν ἐχθρὸς τῶν<tr><th>30<td>νοῦν ἐχόντων, ὡς ἀδικούντων, ὅτι κρίνειν ἐπίστανται, βου‐ 
λεῦσαι μὲν ἄπορος, ἐπιβουλεῦσαι δὲ ποριμώτατος. ἄνοια καὶ 
ἀπόνοια συνήστην αὐτῷ, κῆρες ψυχῆς ὑπ’ ἀλλήλων ῥωννύ‐ 
μεναι, ὧν ἄλλα κακὰ μείζω καὶ προχειρότερα γένος ἀνθρώ‐ 
πων ἐκτρῖψαι οὔτε ἔστιν, οὔτε μή ποτε ἐν τῇ φύσει γένηται.<tr><td><h3>1</h3>.<h2>5</h2><td>    Ταῦτα ἕκαστα ὁ πατὴρ ἑώρα τε καὶ ξυνίει, καὶ 
Αἰγυπτίων προὐκήδετο· βασιλεὺς γὰρ ἦν καὶ ἱερεὺς 
καὶ σοφός· Αἰγύπτιοι λόγοι φασίν, ὅτι καὶ θεός. οὐ γὰρ 
ἀπιστοῦσιν Αἰγύπτιοι μυρίους καθ’ ἕνα θεοὺς αὐτῶν βασι‐<tr><th rowspan=2>5<td>λεῦσαι, πρὶν ὑπ’ ἀνθρώπων ἀρχθῆναι τὴν χώραν καὶ 
γενεαλογηθῆναι τοὺς βασιλέας, Πείρωμιν ἐκ Πειρώμιδος.<tr><td>ἐπειδὴ οὖν μεθίστασαν αὐτὸν θεῖοι νόμοι παρὰ τοὺς μείζους 
θεούς, καὶ παρῆν ἡ κυρία, συνειλέχατο μὲν εἰς αὐτήν, πάλαι 
προηγορευμένον, ἐξ ἁπάσης πόλεως Αἰγυπτίας ἱερέων τε<td class=Y rowspan=5>72<tr><th>10<td>ὅσαι φρῆτραι, καὶ τὸ στρατιωτικὸν τὸ αὐτόχθον· οὗτοι 
μὲν ὑπ’ ἀνάγκης τοῦ νόμου· τὰ δὲ ἄλλα μέρη τῶν δήμων 
ἐξῆν μὲν ἀπεῖναι, παρεῖναι δὲ οὐδεὶς εἴργετο, θεασόμενοι 
τὴν χειροτονίαν, οὐκ αὐτοὶ χειροτονήσοντες. συφορβοὶ δὲ 
εἴργοντο καὶ τῆς θέας, καὶ ὅστις αὐτὸς ἢ γένος ἀλλόφυλος<tr><th>15<td>ὢν ὁπλοφορεῖ μισθωτὸς Αἰγυπτίοις, καὶ τούτοις ἀπείρητο 
μὴ παρεῖναι. ταύτῃ καὶ παρὰ πλεῖστον ἔλαττον ἔσχεν ὁ 
πρεσβύτερος τῶν υἱέων. συφορβοί τε γὰρ ἦσαν καὶ ἀλλό‐ 
φυλοι τὸ στασιωτικὸν τοῦ Τυφῶνος, δῆμος ἀπόπληκτος 
καὶ πολύς· ἀλλ’ εἴκων ἔθει, καὶ οὐδὲ ἀναπειρώμενος οὐδὲ<tr><th>20<td>δεινὸν τὴν ἀτιμίαν ἀλλὰ προσῆκον ἡγούμενος, ἅτε νόμῳ 
καταδεδικασμένην καὶ φύσιν οὖσαν ἤδη τοῖς γένεσιν.<tr><td rowspan=2><h3>1</h3>.<h2>6</h2><td class=QE>Καθίσταται δὲ Αἰγυπτίοις ὁ βασιλεὺς τρόπῳ<tr><td>τοιῷδε. ἱερὸν ὄρος ἐστὶ παρὰ τὴν μεγάλην πόλιν τὰς 
Θήβας, καὶ ὄρος ἄλλο καταντικρύ· [καὶ] μέσον ἀμφοῖν τὸ 
ῥεῦμα τοῦ Νείλου. τῶν ὀρῶν τοῦτο μὲν τὸ καταντικρὺ<td class=Y rowspan=4>73<tr><th>5<td>Λιβυκόν, καὶ ἐν αὐτῷ δίαιταν ἔχειν νόμος τῆς παρασκευῆς 
τὸν χρόνον τοὺς ὑποψήφους τῇ βασιλείᾳ, τοῦ μηδὲν ἐπαι‐ 
σθάνεσθαι τῆς αἱρέσεως· τὸ δὲ ἱερὸν [τὸ] Αἰγύπτιον. σκηνὴ 
μὲν ἐπ’ ἄκρου τῷ βασιλεῖ, καὶ παρ’ αὐτὸν ὅσοι τῶν ἱερέων 
τὴν μεγάλην σοφίαν σοφοί, καὶ πρόεισιν ἡ τάξις εἰς ἅπαν<tr><th>10<td>τὸ ἀριστεῦον, κατ’ ἀξίαν τῶν τελετῶν τὰς χώρας μερίζουσα. 
οὗτοι μὲν ὡς περὶ καρδίαν, τὸν βασιλέα, κύκλος εἷς πρῶτος· 
οἱ δὲ στρατιῶται, κύκλος ἄλλος ἔχεται τούτου. καὶ οὗτοι 
μὲν ἔτι περὶ τὸν ὄχθον, ὃς ἐπὶ τοῦ διατείνοντος ὄρους 
ὄρος ἐστὶν ἄλλο, καθάπερ μαστὸς ἀνιστάμενος, ἐν ἀπόπτῳ<tr><th>15<td>τὸν βασιλέα παρέχων καὶ τοῖς διὰ πλείστου περιεστῶσι. 
περιεστᾶσι δὲ τοῦ μαστοῦ τὴν ὑπώρειαν καταλαμβάνοντες, 
ὅσοις ἔξεστιν ἐπὶ τῇ θέᾳ παρεῖναι, οὗτοι μὲν μόνον ἐπευ‐ 
φημοῦντες οἷς ἂν ἐπαισθάνωνται, οἱ δὲ τὸ κῦρος ἔχοντες 
τῆς αἱρέσεως. ἐπειδὰν ἐπιθειάσηται βασιλεύς, καὶ οἷς τοῦτο<tr><th>20<td>τὸ ἔργον ἅπαν κινήσωσι κωμαστήριον, ὡς ἂν τοῦ θείου 
παρόντος τε καὶ τὰ περὶ τὴν αἵρεσιν συμφροντίζοντος, 
ὀνόματός τινος ἀναδειχθέντος τῶν ὑποψήφων τῇ βασιλείᾳ, 
στρατιῶται μὲν χεῖρας αἴρουσι· κωμασταὶ δὲ καὶ ζάκοροι 
καὶ προφῆται ψηφοφοροῦσι. πλῆθος ἔλαττον τοῦτο, δύναται<td class=Y rowspan=5>74<tr><th>25<td>δὲ παρὰ πολὺ πλεῖστον· προφητικὴ μὲν γὰρ ψῆφος ἑκατὸν 
χεῖρές εἰσιν, κωμαστικὴ δὲ εἴκοσι, καὶ ὁ ζάκορος δέκα δύναται 
χεῖρας. ἕτερον ὄνομα τῶν βασιλικῶν, καὶ ἐπ’ αὐτῷ χεῖρες 
καὶ ψῆφοι. κἂν μὲν ἀγχώμαλον ᾖ τὸ πλῆθος, βασιλεὺς 
ἐπιψηφίσας θατέρᾳ μερίδι παρὰ πολὺ μείζω ποιεῖ· τῇ δὲ<tr><th>30<td>ἐλάττονι προσνείμας ἑαυτὸν εἰς ἴσον καθίστησιν. ἔνθα ἀνα‐ 
θέσθαι δεῖ τὴν χειροτονίαν καὶ τῶν θεῶν ἔχεσθαι, προσε‐ 
δρεύοντάς τε πλείω χρόνον καὶ ἀπταιστότερον ἁγιστεύον‐ 
τας, ἕως ἂν οὐ διὰ παραπετασμάτων, οὐδὲ διὰ τῶν 
ἑκάστοτε συνθημάτων, ἀλλ’ αὐτοπτηθέντες αὐτὸν τὸν<tr><th>35<td>βασιλέα ἀναδείξωσι, καὶ ὁ δῆμος αὐτήκοος γένηται τῆς 
παρὰ τῶν θείων ἀναρρήσεως. ταῦτα μέν, ὡς ἑκάστοτε 
τυγχάνοι, νῦν μὲν οὕτως, νῦν δὲ ἐκείνως ἐγένετο· ἐπὶ δὲ 
Τυφῶνός γε καὶ Ὀσίριδος θεοί τε, οὐδὲν τῶν ἱερέων πραγ‐ 
ματευσαμένων, τὴν πρώτην εὐθὺς ἐναργεῖς ἑωρῶντο, καὶ<tr><th rowspan=2>40<td>ἔταττον ἐφεστῶτες αὐτοί, καὶ διεκόσμουν ἕκαστος τοὺς 
σφετέρους ὀργιαστάς, ἅπαντί τε δῆλον ἦν, ἐφ’ ᾧ γε παρείη‐<tr><td>σαν. καίτοι καὶ μὴ παρόντων, ἅπασα χείρ, ἅπασα ψῆφος 
τοῦ νεωτέρου τῶν βασιλικῶν παίδων τοὔνομα περιέμενεν. 
ἀλλὰ τὰ μεγάλα δεῦρο μείζοσι καὶ φροιμίοις προαναδείκ‐<td class=Y rowspan=6>75<tr><th>45<td>νυται, καὶ τὸ θεῖον ἐπισημαίνεται παρὰ τοῖς πολὺ παρὰ 
τὸ εἰκὸς ἀποβησομένοις, καὶ λῴοσιν οὖσι καὶ χείροσιν.<tr><td><h3>1</h3>.<h2>7</h2><td>    Ὄσιρις μὲν οὖν, ὥσπερ θέμις ἦν, αὐτοῦ κατὰ 
χώραν ἔμενεν, οὗ τὴν ἀρχὴν διεβεβίβαστο· ὁ δὲ ἐσφάδαζεν, 
ἤσχαλλεν εἰδέναι τὰ περὶ τὴν χειροτονίαν, καὶ τέλος οὐκ 
ἦν ἐγκρατὴς ἑαυτοῦ, τὸ μὴ οὐκ ἐπιθέσθαι πείρᾳ καὶ δια‐<tr><th>5<td>φθεῖραι ψήφους. ἀφειδήσας οὖν ἑαυτοῦ τε καὶ νόμων βασι‐ 
λικῶν, καὶ ἐφεὶς τῷ ῥεύματι, φερόμενος, νηχόμενος, ἅπαντα 
ποιῶν καὶ πάσχων, καταγέλαστος ὑπὸ τῶν ὁρώντων, 
καθίσταται πέραν τοῦ ποταμοῦ· καὶ ᾤετο μὲν λανθάνειν, 
πλὴν οἷς προσέλθοι τε καὶ ὑπόσχοιτο χρήματα, ἅπας δέ<tr><th>10<td>τις ἠπίστατο, καὶ ἐστύγουν αὐτόν τε καὶ τὴν ἐπίνοιαν. 
οὐ μὴν ἐλέγξειν ἐδόκει φύσιν παράφορον· ὃ καὶ συμβέβηκεν 
αὐτῷ βαρυσυμφορώτατον· αὐτὸς παρών, αὐτὸς ἀκούων, 
ἁπάσαις γνώμαις ἀπεψήφιστο, ἁπάσαις χερσὶν ἀπεκεχει‐ 
ροτόνητο· οἱ θεοὶ δὲ αὐτῷ καὶ ἀρὰν προσέβαλλον. καὶ<tr><th rowspan=2>15<td>ἧκε μετάπεμπτος Ὄσιρις, ὁ μηδὲν πραγματευσάμενος, θεῶν, 
ἱερέων, ἁπάντων ἁπλῶς ἅμα στέμμασιν ἱεροῖς καὶ αὐλοῖς 
ἱεροῖς παρὰ τὴν ὄχθην ἀπαντώντων, οὗ τὴν βᾶριν ἔδει<tr><td>κατᾶραι τὴν ἀπὸ τοῦ Λιβυκοῦ μέρους τὸν νέον βασιλέα 
ἀναλαμβάνουσαν· ἀπ’ οὐρανοῦ τε εὐθὺς σημεῖα μεγάλα,<td class=Y rowspan=6>76<tr><th>20<td>καὶ αὐτόθεν ὀμφαί τε ἀγαθαὶ καὶ ἅπαν εἶδος, ὑφ’ οὗ τὸ 
μέλλον θηρᾶται, καὶ μεῖον καὶ μεῖζον, τὴν βασιλείαν Αἰγυ‐ 
πτίοις εὐηγγελίζετο· παρ’ ὅσον ἐδόκουν οἱ τῆς χείρονος 
μερίδος δαίμονες οὐκ ἀτρεμήσειν, οὐδ’ ἂν πράως ἐνέγκαι 
τὴν ἀνθρώπων εὐδαιμονίαν, ἀλλ’ ἐπιθήσεσθαι καὶ οἰδαίνειν<tr><th>25<td>ἐδόκει. καὶ ἐπιβουλή τις ἐσημαίνετο.<tr><td><h3>1</h3>.<h2>8</h2><td>    Ἐπειδὴ οὖν τὴν βασίλειον τελετὴν ὑπό τε τῶν 
θεῶν ὑπό τε τοῦ πατρὸς ἐτετελέωτο, προαγορεύουσιν 
αὐτῷ σαφῶς, ἅτε σαφῶς εἰδότες, τὰ μὲν ἄλλα πάντα, ἐσμοὺς 
δή τινας ἀγαθῶν, ὅτι δὲ χρεὼν εἴη τὸν ἀδελφόν, κακῇ<tr><th>5<td>μοίρᾳ καὶ Αἰγυπτίοις καὶ τῇ τοῦ πατρὸς ἑστίᾳ γενόμενον, 
εἰ μὴ μέλλοι πάντα συγχεῖν, ἐκποδὼν ποιεῖσθαι, τοῦ μήτε 
ὁρᾶν μήτε ἀκούειν τὰς διὰ τὴν Ὀσίριδος αὐτοῦ βασιλείαν 
εὐημερίας τε καὶ εὐετηρίας Αἰγύπτου· μηδὲν γὰρ ἀγαθὸν 
οἰστὸν εἶναι τῇ φύσει Τυφῶνος· παραδιδόασί τε αὐτῷ<tr><th rowspan=2>10<td>τὴν διττὴν τῶν ψυχῶν οὐσίαν, καὶ τὴν ἀναγκαίαν ἀντί‐ 
θεσιν, ἣν αἱ χαμόθεν ἔχουσι πρὸς τὰς ἄνωθεν. ταῦτ’ ἄρα 
καθαιρεῖν τε ἠξίουν καὶ περιτέμνειν τῆς ἀγαθῆς τε καὶ θείας 
συστοιχίας φύσιν ἐχθράν, μηδὲν ἐπαισχυνθέντα τὴν ὑπ’ ἀν‐<tr><td>θρώπων ὀνομαζομένην συγγένειαν· μαλακισθέντι δὲ εἶπον,<td class=Y rowspan=6>77<tr><th>15<td>ὅσα χρεὼν εἶναι παθεῖν αὐτόν τε καὶ Αἰγυπτίους καὶ 
περιοίκους καὶ ὅσης ἦρχον Αἰγύπτιοι· οὐδὲ γὰρ οὐδὲ 
ἀφαυρὸν τὸ κακὸν εἶναι, οὐδ’ ἂν τὴν τυχοῦσαν ἐπιμέλειαν 
ἀρκέσαι τὰς ἐμφανεῖς τε αὐτοῦ καὶ λαθραίας ἐπιθέσεις ἀπο‐ 
ταφρεῦσαί τε καὶ ἀμενηνῶσαι· παρεῖναι γὰρ αὐτῷ καὶ<tr><th>20<td>προστάτας, χρῆμα ἰσχυρὸν δαιμόνων βασκάνων, ὧν εἶναι 
συγγενῆ, καὶ παρ’ ὧν εἰς γένεσιν προβεβλῆσθαι, ἵν’ ἔχοιεν 
ὀργάνῳ χρῆσθαι τῆς εἰς ἀνθρώπους κακίας, ἐφ’ ἣν ὁδῷ 
βαδίζοντες, καὶ ἐγεννήσαντο καὶ ἐθρέψαντο καὶ ἐμαιώσαντο 
καὶ εἰς τὸν οἰκεῖον τρόπον ἐπαιδεύσαντο μέγα αὐτοῖς ἐσό‐<tr><th>25<td>μενον ὄφελος Τυφῶνα. ἓν ἔτι δεῖν οἴονται πρὸς τὸ πάντα 
ἀπέχειν, αὐτῷ ἰσχὺν τὴν ἀπὸ τῆς ἀρχῆς περιθεῖναι· οὕτω 
γὰρ ἔσεσθαι τέλεον ἐκ τελέων, μεγάλα κακὰ ποιεῖν καὶ 
βουλόμενον καὶ δυνάμενον· «Σὲ δὲ δὴ καὶ στυγοῦσιν», ἔφη 
τις αὐτῶν, «ὡς ἀνθρώπων μὲν κέρδος, σφῶν δὲ ζημίαν·<tr><th>30<td>συμφοραὶ γὰρ ἐθνῶν εὐωχία φαύλων δαιμόνων». αὖθις οὖν 
καὶ πολλάκις ταῦτα ἐνουθέτουν, τὸν ἀδελφὸν ἀποδιοπομ‐ 
πεῖσθαι καὶ πόρρω ποι γῆς ἐρᾶν, τὸ φύσει πρᾶον Ὀσίριδος 
εἰδότες τε καὶ ὁρῶντες, ὑφ’ οὗ τελευτῶντες εἰπεῖν ἐξεβιά‐ 
σθησαν, ὅτι χρόνον μέν τινα ἀνθέξει· λήσεται δὲ ἐνδοὺς<tr><th rowspan=2>35<td>καὶ καταπροδοὺς αὑτὸν καὶ πάντας ἀνθρώπους, ὀνόματος<tr><td>χρηστοῦ φιλαδελφίας ἔργῳ τὰς μεγίστας τῶν συμφορῶν 
ἀλλαξάμενος. «Ἀλλ’ ὑμῶν γε», ἦ δ’ ὃς, «ἵλεων ὄντων καὶ 
ἀρωγῶν, οὔτε ὀρρωδήσω μένοντα τὸν ἀδελφόν, καὶ ἐξάν‐ 
της ἔσομαι τοῦ δαιμονίου μηνίματος· ῥᾴδιον γὰρ ὑμῖν, ἢν<td class=Y rowspan=6>78<tr><th>40<td>ἐθέλητε, καὶ τὸ παροφθὲν ἐξακεῖσθαι».<tr><td><h3>1</h3>.<h2>9</h2><td>    Ὑπολαβὼν δὲ ὁ πατήρ, «Κακῶς», ἔφη, «τοῦτο 
γινώσκεις, ὦ παῖ· ἡ γὰρ θεία μερὶς ἐν τῷ κόσμῳ πρὸς 
ἄλλοις ἐστί, τὰ μὲν πολλὰ κατὰ τὴν πρώτην ἐν αὐτῇ 
δύναμιν ἐνεργοῦσα καὶ ἐμφορουμένη τοῦ νοητοῦ κάλλους.<tr><th>5<td>ἐκεῖ γὰρ ἄλλο γένος θεῶν ὑπερκόσμιον, ὃ συνέχει μὲν 
πάντα μέχρις ἐσχάτων τὰ ὄντα· αὐτὸ δὲ ἀκλινές ἐστι καὶ 
πρὸς ὕλην ἀμείλικτον· ἐκεῖνο τοῖς μὲν φύσει θεοῖς τὸ μακά‐ 
ριον θέαμα· τὸ δὲ καὶ τὴν ἐκείνου πηγὴν ἰδεῖν ἔτι μακαριώ‐ 
τερον. κᾆτα ἐκεῖνο μὲν τῷ παρ’ ἑαυτῷ μένειν ὑπερπλῆρές<tr><th>10<td>ἐστιν ἀγαθῶν, ὑπερπλῆρες ὂν ἑαυτοῦ· τοῖς δὲ ἀγαθὸν τὸ 
πρὸς τὸν ἐκεῖ θεὸν ἐπεστράφθαι. οὐ μὴν ἁπλῆ τίς ἐστιν 
ἀγαθῶν οὐδὲ μονοειδὴς ἡ ἐνέργεια, ἀλλὰ καὶ μερίδων ἐπι‐ 
μελοῦνται τοῦ κόσμου, τὴν ἐν τῇ θεωρίᾳ πρᾶξιν, ὅσον 
χωρεῖ, καταβιβάζοντες εἰς τὸ ἐπιτροπευόμενον. τὸ μὲν οὖν<tr><th rowspan=2>15<td>εἰλικρινὲς αὐτῶν εὐθὺς ὑπ’ ἐκείνην μὲν τὴν πρώτην οὐσίαν<tr><td>τετάχαται· τάττουσι δὲ αὐτοὶ τοὺς ἄγχιστα αὐτῶν, καὶ 
κάτεισιν ἐφεξῆς ἡ διαδοχὴ τῶν τάξεων μέχρις ἐσχάτων 
τῶν ὄντων, καὶ ἀπολαύει πάντα διὰ τῶν μέσων τῆς ἐπι‐ 
μελείας τῶν πρώτων· οὐ μὴν ἐπ’ ἴσης ἐστίν· οὐ γὰρ ἂν<td class=Y rowspan=4>79<tr><th>20<td>ἦν τὸ ἑξῆς· ἀλλ’ ἀσθενεῖ κατιόντα τὰ ὄντα, μέχρι πλημ‐ 
μελήσει καὶ παραχαράξει τὴν τάξιν, ἐν ᾧ καὶ τὸ εἶναι 
τῶν ὄντων παύεται. γίνεται δέ τι περὶ τὰ τῇδε τοιόνδε· 
τὸ φύσει πλάνον τῆς ἐν γενέσει φύσεως, τῆς τε σωματικῆς 
μοίρας τὸ ἔσχατον εἴληχεν καὶ ἐπικηρότατον· οὐρανὸς δὲ<tr><th>25<td>τὸ πρῶτόν τε καὶ ἀκηρότατον, καὶ ψυχῆς τὸ ἀνάλογον 
εἶδος ἐνείματο. ὅπερ οὖν οἵδε ἐκεῖ», δεικνὺς ἔφη τοὺς θεούς, 
«τοῦτο ὁ δαίμων ἐν τοῖς πολυκλονήτοις στοιχείοις, φύσις 
ἔμπληκτος καὶ θρασεῖα, καὶ τῷ πλήθει τῆς ἐκεῖθεν ἀπο‐ 
στάσεως οὐκ ἐπαΐουσα τῆς εὐθημοσύνης τῶν θείων. οὐκ<tr><th>30<td>οὔσης οὖν τῆς ὑποστάθμης τῶν ὄντων πρὸς οἰκείαν σωτη‐ 
ρίαν ἀρκούσης· αὐτή τε γὰρ ὑπορρεῖ, καὶ οὐ περιμένει 
τὸ εἶναι, μιμεῖται δὲ αὐτὸ τῷ γίνεσθαι· καὶ τῶν δαιμόνων, 
ἅτε συγγενῶν ὄντων τῆς τῇδε φύσεως, ἀφανιστικὴν οὐσίαν 
λαχόντων, ἐπεστράφθαι μὲν ἀνάγκη τὸ θεῖον, καὶ ἐνδιδόναι<tr><th>35<td>τινὰς ἀρχάς, αἷς ἕπεται τὸ ἐνθάδε καλῶς ἐπὶ χρόνον, 
ἐφ’ ὅσον ἡ ἔνδοσις ἤρκεσεν. ὥσπερ δὲ τὰ νευρόσπαστα 
ὄργανα κινεῖται μὲν καὶ πεπαυμένου τοῦ τὴν πηγὴν τῆς 
κινήσεως ἐνδόντος τῇ μηχανῇ, κινεῖται δὲ οὐκ ἐπ’ ἄπειρον, 
οὐ γὰρ οἴκοθεν ἔχει τὴν πηγὴν τῆς κινήσεως, ἀλλ’ ἕως<td class=Y rowspan=4>80<tr><th>40<td>ἡ δοθεῖσα δύναμις ἰσχύει, καὶ οὐκ ἐκλύεται τῇ προόδῳ 
τῆς οἰκείας ἀφισταμένη γενέσεως· τὸν αὐτὸν οἴου τρόπον, 
ὦ φίλε Ὄσιρι, τὸ μὲν καλῶς καὶ τὸ θεῖον ἅμα τε εἶναι 
καὶ οὐκ εἶναι τοῦδε τοῦ τόπου, καταπέμπεσθαι δὲ ἑτέ‐ 
ρωθεν· καὶ διὰ τοῦτο ψυχαί τε ἀγαθαὶ μόλις μέν, ἀλλὰ<tr><th>45<td>φανεῖεν ἂν ἐνταῦθα, καὶ ἐφορεῖαι θεῶν, ὅταν τοῦτο δρῶσιν, 
οἰκεῖα μὲν δρῶσιν, οὐ μὴν τῇ πρώτῃ ζωῇ· ἕτερον γὰρ 
αὐτοῖς τὸ μακάριον, ὅτι τὸ ἀπολαύειν αὐτὸ κόσμου παρὰ 
τοῦ πρώτου, τοῦ κοσμεῖν τὰ χείρω μακαριώτερον· τὸ μὲν 
γάρ ἐστιν ἀπεστράφθαι, τὸ δὲ ἐπεστράφθαι. καί που τελετὴν<tr><td rowspan=2><h3>1</h3>.<h2>9</h2> <h1>(50)</h1><td>ἐπώπτευσας, ἐν ᾗ δύ’ ἐστὸν συνωρίδες ὀμμάτων, καὶ δεῖται 
τὰ κάτω μύειν, ὅταν δεδόρκῃ τὰ ὑπερκείμενα· τούτοιν δὲ 
μυσάντοιν, ἀντιπεριίσταται τὸ ἀνοίγνυσθαι. οἴου τοίνυν 
αὐτὸ θεωρίας εἶναι καὶ πράξεως αἴνιγμα, τῶν μέσων παρὰ<tr><td>μέρος ἑκάτερον ἐνεργούντων, ἀλλ’ ἐν τοῖς τῶν τελειοτέρων<td class=Y rowspan=5>81<tr><th>55<td>πλέονι χρωμένων τῷ λῴονι· τῷ χείρονι δέ, ὅσα ἀναγκαῖα, 
μόνον προσομιλούντων. ἔστιν οὖν καὶ ταῦτα ἔργα θεῶν, 
ἀναγκαῖα μὲν τῷ κόσμῳ δρώντων, οὐ μὴν προηγούμενα 
ἀγαθά, ὅτι καὶ ἄνθρωποι νῦν μὲν οἰκωροῦσι μείω καὶ μείζω, 
νῦν δὲ φιλοσοφοῦσιν, ἀλλ’ ἐν τούτῳ θεσπεσιώτεροι.<tr><td><h3>1</h3>.<h2>10</h2><td>    Ἀπὸ τούτων οὖν σύνες ὅ τοι λέγω. μὴ ἀπαίτει 
τοὺς θεοὺς σαυτῷ προσεδρεύειν, ἔργον ἔχοντας προηγού‐ 
μενον θεωρίαν τε καὶ τὰ πρῶτα μέρη τοῦ κόσμου, ἐν 
οὐρανῷ τε οὖσι καὶ πλεῖστον ἀφεστῶσι μήτε ἀπραγμά‐<tr><th>5<td>τευτον ἡγοῦ μήτε ἀιδίαν τὴν κάθοδον γίνεσθαι. τακτοὶ 
γὰρ [δὴ] χρόνοι κατακομίζουσιν αὐτοὺς κατὰ τὸ παρά‐ 
δειγμα τῶν μηχανοποιῶν, ἐνδώσοντας ἀρχὴν ἀγαθῆς ἐν 
πολιτείᾳ κινήσεως· τοῦτο δέ ἐστιν, ὅταν βασιλείαν ἁρμό‐ 
σωσι ψυχὰς συγγενεῖς δεῦρο κατακομίσαντες. θεία γὰρ<tr><th rowspan=2>10<td>αὕτη καὶ μεγαλομερὴς ἡ πρόνοια, δι’ ἑνὸς ἀνδρὸς ἐπιμε‐ 
ληθῆναι πολλάκις μυρίων ἀνθρώπων. αὐτοὺς οὖν τὸ ἐντεῦ‐ 
θεν δεῖ πρὸς τοῖς αὐτῶν εἶναι, σὲ δὲ ἀπειλημμένον ἐν<tr><td>ἀλλοτρίοις μεμνῆσθαι μὲν ὅθεν εἶ, καὶ ὅτι λειτουργίαν τινὰ 
ταύτην τῷ κόσμῳ πληροῖς· πειρᾶσθαι δὲ σαυτὸν ἀνάγειν,<td class=Y rowspan=5>82<tr><th>15<td>ἀλλὰ μὴ τοὺς θεοὺς κατάγειν ἔχειν τε προμήθειαν ἑαυτοῦ 
τὴν πᾶσαν, ὥσπερ ἐν στρατοπέδῳ ζῶντα ἐπ’ ἀλλοτρίας, 
ψυχὴν θείαν ἐν δαίμοσιν, οὓς εὔλογον γηγενεῖς ὄντας 
ἐπιτίθεσθαι καὶ ἀγανακτεῖν, ἤν τις ἐν τοῖς αὐτῶν ὅροις 
νόμους ἀλλοφύλους τηρῇ. ἀγαπητὸν οὖν ἀγρυπνοῦντα<tr><th>20<td>καὶ νύκτωρ καὶ μεθ’ ἡμέραν, μίαν ταύτην ἐπιμέλειαν ἔχοντα, 
μὴ ἁλῶναι κατὰ κράτος ἕνα ὑπὸ πολλῶν, ξένον ὑπὸ αὐτο‐ 
χθόνων. ἔστι μὲν γὰρ τῇδε καὶ ἡρώων φῦλον ἱερὸν ἐπιμελὲς 
ἀνθρώπων, καὶ τὰ σμικρὰ ὠφελεῖν δυνάμενον, καὶ τὸ 
πρεσβύτερον ἀγαθόν, ἥρωος οἷον μετοικία τις αὕτη, τοῦ<tr><th>25<td>μὴ ἄμοιρα τῆς λῴονος φύσεως τὰ τῇδε ὑπολείπεσθαι· καὶ 
χεῖρα ὀρέγουσιν ἐν οἷς δύναμις. ἀλλ’ ὅταν εἰς πόλεμον 
ψυχῆς ὕλη κινήσῃ τὰ οἰκεῖα βλαστήματα, σμικρὸν γίνεται 
θεῶν ἀπόντων τὸ ἐντεῦθεν ἀντίπαλον· ἰσχυρὸν γὰρ ἕκα‐ 
στον ἐν τοῖς οἰκείοις. οἱ δὲ πρῶτον μὲν ἐθελήσουσιν ἑαυτῶν<tr><th>30<td>ποιῆσαι· ἡ δὲ ἐπιχείρησις τοιάδε. οὐκ ἔστιν ἐπὶ γῆς εἶναι 
μή τινα καὶ μοῖραν ψυχῆς ἄλογον ἔχοντα. καὶ ταύτην 
προβέβληται μὲν ὁ πολύς, παρήρτηται δὲ ὁ σοφός· ἔχειν 
δὲ ἀνάγκη πάντας. διὰ ταύτης ὡς διὰ συγγενοῦς ἐπὶ τὸ 
ζῷον ἔρχονται δαίμονες προδοσίαν ποιοῦντες. ἀτεχνῶς γὰρ<tr><th>35<td>πολιορκίᾳ προσέοικε τὸ γινόμενον· ὅπερ δὲ πάσχουσιν 
ἄνθρακες ὑπὸ δᾴδων, 〈οἳ〉 θᾶττον ἑξάπτονται διὰ τὴν ἤδη 
πρὸς τὸ πῦρ ἐπιτηδειότητα, οὕτως ἡ δαίμονος φύσις ἐμπα‐ 
θὴς οὖσα, μᾶλλον δὲ πάθος οὖσα ζῶν καὶ κινούμενον, 
πελάσασα ψυχῇ τὸ ἐν αὐτῇ πάθος κινεῖ, καὶ προάγει τὴν<td class=Y rowspan=5>83<tr><th>40<td>δύναμιν εἰς ἐνέργειαν· παραθέσει γὰρ ἕκαστον δρᾷ. συνε‐ 
ξομοιοῦται δὲ ἅπαν τῷ ποιοῦντι τὸ πάσχον. οὕτως ἐπι‐ 
θυμίαν, οὕτω θυμοὺς ἐξάπτουσι δαίμονες καὶ ὅσα ἀδελφὰ 
τούτων κακά, ψυχαῖς ὁμιλοῦντες διὰ τῶν προσηκόντων 
σφίσι μερῶν, ἅπερ τῆς παρουσίας αὐτῶν αἰσθάνεται φυσι‐<tr><th>45<td>κῶς, καὶ κινεῖται καὶ ὑπ’ αὐτῶν δυναμοῦται τοῦ νοῦ κατε‐ 
ξανιστάμενα, μέχρις ἂν κρατήσωσι τῆς ὅλης ψυχῆς ἢ 
ἀπογνῶσι τὴν αἵρεσιν. οὗτος ἀγώνων ὁ μέγιστος· οὔτε 
γὰρ καιρός, οὔτε τρόπος, οὔτε τόπος ἐστίν, ὃν ἀνιᾶσι 
προσβάλλοντες, καὶ ὅθεν οὐκ ἄν τις οἴοιτο, κἀκεῖθεν ἐπι‐<tr><td><h3>1</h3>.<h2>10</h2> <h1>(50)</h1><td>χειροῦσι· πανταχοῦ πάγαι, πανταχοῦ μηχαναί, πάντα 
κινεῖ τὸν οἴκοθεν πόλεμον, ἕως ἂν ἐξέλωσιν ἢ ἀπαγορεύ‐ 
σωσιν. θεαταὶ δὲ ἄνωθεν οἱ θεοὶ τῶν καλῶν τούτων ἀγώ‐ 
νων, ὧν ἔσῃ στεφανηφόρος· ὡς εἴθε καὶ τῶν δευτέρων. 
ἀλλὰ δέος μὴ τούτους μὲν ἕλῃς, ἐν ἐκείνοις δὲ αἱρεθῇς·<tr><th rowspan=2>55<td>ὅταν γὰρ ἡ θεία μοῖρα τῆς ψυχῆς μήτε ἀκολουθήσῃ τῇ 
χείρονι, καὶ ἀνακόψῃ πολλάκις αὐτὴν καὶ πρὸς ἑαυτὴν<tr><td>ἐπιστρέψῃ, φύσις ἐν τῷ χρόνῳ στομοῦσθαι κἀκείνην, ὥστε 
ἀντέχειν ταῖς ἐμβολαῖς, καὶ οἷον γανωθεῖσαν οὐκέτι δέχεσθαι 
τὰς ἐκ τῶν δαιμόνων ἐπιρροάς. θεῖον οὖν οὕτως καὶ ἓν<td class=Y rowspan=5>84<tr><th>60<td>ὅλον τὸ ζῷον ὄντως τότε γίνεται, καὶ τοῦτο ἔστιν ἐπὶ 
γῆς φυτὸν οὐράνιον, ἐγκεντρισμὸν ἀλλότριον οὐ δεξάμενον, 
ὥστε ἐξ ἐκείνου φῦσαι καρπούς, ἀλλ’ εἰς τὴν ἑαυτοῦ φύσιν 
κἀκεῖνο μεταποιῆσαν. οἱ δὲ ἀπεγνωκότες αὐτοῦ, τότε δὴ 
παντελῶς ἤδη τὸν δεύτερον ἀγωνίζονται ἀγῶνα, ἐκκόψαι<tr><th>65<td>τε αὐτὸ καὶ τῆς γῆς ἐκτρῖψαι, ὡς ἂν μηδέν σφισι προσῆ‐ 
κον· καὶ γὰρ αἰσχύνονται τὴν ἧτταν, εἴ τις ἀλλόφυλος 
ὢν ἐν τοῖς αὐτῶν τόποις κρατῶν περιέρχεται, τρόπαιον 
νίκης ὢν καὶ φαινόμενος· ὁ γὰρ τοιοῦτος οὐκ ἐν ἑαυτῷ 
μόνῳ ποιεῖ τὴν ζημίαν αὐτοῖς, ἀλλὰ καὶ ἑτέρους τῆς ἐπι‐<tr><th>70<td>κρατείας αὐτῶν συναφίστησιν. ἀρετῆς γὰρ ζηλουμένης, 
ἔρρειν ἀνάγκη τὰ χείρω. διὰ ταῦτα μὲν ἐπιβουλεύουσιν 
ἀνελεῖν καὶ ἰδιώτην καὶ ἄρχοντα, πάντα ὁντινοῦν τὸν 
ἀφηνιάσαντα πρὸς τοὺς νόμους τῆς ὕλης· ἀλλ’ ἐνταῦθα 
σὺ βασιλεὺς ὢν ῥᾷον ἅπαντος ἰδιώτου φυλάττοιο· ἔξωθεν<tr><th rowspan=2>75<td>γὰρ ἐπιχειροῦσι, μὴ προχωρησάντων τῶν ἔνδοθεν, πολέμῳ 
καὶ στάσει καὶ ὅσα λωβᾶται σώματι, ὑφ’ ὧν ἥκιστα ἂν<tr><td>αἱροῖτο βασιλεὺς προμηθὴς ὢν ἑαυτοῦ· ὡς ἔστιν ἄμαχον, 
ὅταν ἰσχὺς καὶ σοφία συγγένωνται· διαληφθεῖσαι δὲ 
ἀπ’ ἀλλήλων, ῥώμη τε ἀμαθὴς καὶ φρόνησις ἀσθενής,<td class=Y rowspan=6>85<tr><th>80<td>εὐκαταγώνιστοι γίνονται.<tr><td><h3>1</h3>.<h2>11</h2><td>    Ἠγάσω πάντως, ὦ παῖ, τὴν ἐν ταῖς ἱεραῖς εἰκόσι 
τῶν πατέρων ἐπίνοιαν. τὸν Ἑρμῆν, Αἰγύπτιοι διπλῆν 
ποιοῦμεν τὴν ἰδέαν τοῦ δαίμονος, νέον ἱστάντες παρὰ 
πρεσβύτῃ, ἀξιοῦντες, εἴπερ τις ἡμῶν μέλλει καλῶς ἐφορεύ‐<tr><th>5<td>σειν, ἔννουν τε εἶναι καὶ ἄλκιμον, ὡς ἀτελὲς εἰς ὠφέλειαν 
θάτερον παρὰ θάτερον. ταῦτ’ ἄρα καὶ ἡ Σφὶγξ ἡμῖν ἐπὶ 
τῶν προτεμενισμάτων ἵδρυται, τοῦ συνδυασμοῦ τῶν ἀγα‐ 
θῶν ἱερὸν σύμβολον, τὴν μὲν ἰσχὺν θηρίον, τὴν δὲ φρό‐ 
νησιν ἄνθρωπος. ἰσχύς τε γὰρ ἔρημος ἡγεμονίας ἔμφρονος<tr><th>10<td>ἔμπληκτος φέρεται, πάντα μιγνῦσα καὶ ταράττουσα πράγ‐ 
ματα, καὶ νοῦς ἀχρεῖος εἰς πρᾶξιν ὑπὸ χειρῶν οὐχ ὑπη‐ 
ρετούμενος· ἀρετὴ δὲ καὶ τύχη μόλις μέν, ἀλλ’ ἐπὶ μεγάλοις 
συγγίνονται, ὥσπερ ἐπὶ σοῦ συνηλθέτην. μηκέτ’ οὖν ἐνόχλει 
τοῖς θεοῖς, οἴκοθεν, ἢν ἐθέλῃς, δυνάμενος σῴζεσθαι· τούτοις<tr><th rowspan=2>15<td>γὰρ οὐκ ἔχει καλῶς ἀεὶ τῶν οἰκείων ἀποδημεῖν τοῖς ἀλλο‐ 
τρίοις καὶ χείροσι φιλοχωροῦντας· εἰ μὴ καὶ ἀσεβὲς τὸ 
κακῶς κεχρῆσθαι ταῖς σπαρείσαις εἰς ἡμᾶς ἀφορμαῖς πρὸς 
τὸ τηρεῖσθαι τάξει τε καὶ ἑπομένως τῷ δοθέντι κόσμῳ τὰ<tr><td>ἐπὶ γῆς· τοῦτο γὰρ ἀνάγκην ἐστὶ ποιούντων τοῦ πάλιν<td class=Y rowspan=6>86<tr><th>20<td>αὐτοὺς ἥκειν πρὸ τῶν τεταγμένων χρόνων ἐπιμελησο‐ 
μένους τῶν τῇδε· ἀλλὰ τότε μέν, τῆς ἁρμονίας, ἣν ἥρμο‐ 
σαν, ἐκλυομένης τε καὶ γηρώσης, ἔρχονται πάλιν αὐτὴν 
ἐντενοῦντες καὶ οἷον ἀποψύχουσαν ζωπυρήσοντες, καὶ 
τοῦτο δρῶσι χαίροντες, λειτουργίαν ταύτην τινὰ ἐκπιμ‐<tr><th>25<td>πλάντες τῇ φύσει τοῦ κόσμου· ἄλλως τε ἥξουσιν ἐφθαρ‐ 
μένης τε αὐτῆς καὶ ῥαγείσης κάκῃ τῶν παραλαβόντων, 
ὅταν μηδαμῶς ἄλλως οἷά τε ᾖ τὰ τῇδε σῴζεσθαι. οὔκουν 
ἐπὶ σμικροῖς, οὐδ’ ὅταν ἁμαρτάνηται περὶ τὸ καὶ τό, κινεῖται 
θεός. ἦ μέγα τι χρῆμα ὁ εἷς ἐκεῖνος, δι’ ὃν ἥξει τοῦ μακαρίου<tr><th>30<td>τις γένους ἐνθάδε· ἀλλ’ ὅταν ἡ σύμπασα τάξις καὶ τὰ μεγάλα 
φθείρηται, τότε δεῖ φοιτᾶν αὐτούς, ἐνδώσοντας ἀρχὴν ἄλλης 
διακοσμήσεως. μηδὲν οὖν ἀγανακτούντων ἄνθρωποι κακὰ 
αὐθαίρετα ἔχοντες, μηδὲ αἰτιάσθων τούσδε μὴ προνοεῖν 
σφῶν· ἡ γὰρ πρόνοια καὶ αὐτοὺς ἀπαιτεῖ τὸ παρ’ ἑαυτῶν<tr><th>35<td>εἰσάγειν. ἐπεὶ ἔν γε τῷ τόπῳ τῶν κακῶν οὐ θαυμαστὸν 
εἶναι κακά, ἀλλὰ θαυμαστὸν εἴ τι καὶ μὴ τοιοῦτον ἐνταῦθα· 
τοῦτο γὰρ μέτοικον καὶ ἀλλότριον, καὶ τοῦτο προνοίας, 
δι’ ἣν ἔξεστι μὴ ῥᾳθυμοῦντας ἀλλὰ χρωμένους οἷς παρ’ αὐτῆς 
ἔχομεν πάντα πάντως εὐδαίμονας εἶναι. οὐ γάρ ἐστιν ἡ<tr><th rowspan=2>40<td>πρόνοια κατὰ τὴν μητέρα τοῦ νεογιλοῦ βρέφους, ἣν δεῖ 
πράγματα ἔχειν, ἀποσοβοῦσαν τὰ προσπτησόμενα καὶ<tr><td>λυπήσοντα· ἐκεῖνο γὰρ ἀτελὲς ἔτι καὶ οἴκοθεν ἀβοήθητον· 
ἀλλὰ κατ’ ἐκείνην, ἥτις αὐξήσασά γε αὐτὸ καὶ ὁπλίσασα, 
χρῆσθαι κελεύει καὶ τὰ κακὰ ἀπερύκειν. ταῦτα φιλοσόφει<td class=Y rowspan=6>87<tr><th>45<td>τε ἀεί, καὶ τοῦ παντὸς ἄξια ἀνθρώποις εἰδέναι ἡγοῦ. καὶ 
γὰρ πρόνοιαν νομιοῦσι, καὶ ἑαυτῶν φροντιοῦσιν, εὐσεβεῖς 
τε καὶ ἐπιμελεῖς ἅμα γινόμενοι· καὶ οὐχ ἡγήσονται θεοῦ τε 
ἐπιστροφὴν καὶ χρῆσιν ἀρετῆς στασιάζειν πρὸς ἄλληλα. 
ἔρρωσο· τὸν δὲ ἀδελφόν, εἰ σωφρονεῖς, κώλυε τὴν σαυτοῦ<tr><td><h3>1</h3>.<h2>11</h2> <h1>(50)</h1><td>τε καὶ Αἰγυπτίων εἱμαρμένην προαναιρῶν· ἔξεστι γάρ. 
ἐνδοὺς δὲ καὶ μαλακισθείς, ὀψὲ περίμενε τοὺς θεούς».<tr><td><h3>1</h3>.<h2>12</h2><td>    Εἰπὼν ἀπῆρε τὴν αὐτὴν τοῖς θεοῖς. ὁ δὲ ὑπε‐ 
λείπετο, χρῆμα ἥκιστα τῆς γῆς ἄξιον, ὃς αὐτίκα προσε‐ 
φιλονείκει τὰ κακὰ αὐτῆς ἐξορίσαι, μηδέν τι βίᾳ χρώμενος· 
ἀλλ’ ἔθυε γὰρ Πειθοῖ καὶ Μούσαις καὶ Χάρισιν, ἑκόντας<tr><th>5<td>ἅπαντας ἐναρμόζων τῷ νόμῳ. τῶν θεῶν δέ, ὅσα τε ἀὴρ 
φέρει καὶ ὅσα ποταμοῦ δῶρα καὶ γῆς, ἅπαντα χορηγούντων 
ἄφθονα τοῦ βασιλέως αἰδοῖ, ὁ δὲ τὰς μὲν ἀπολαύσεις ἀνίει 
τῷ πλήθει, αὐτὸς δὲ ἅπασαν μὲν ῥᾳστώνην ἀπελίμπανεν, 
ἅπαντα δὲ πόνον ἀνθῃρεῖτο, ὕπνου μὲν ὀλίγον, φροντίδων<tr><th rowspan=2>10<td>δὲ πλεῖστον μεταλαγχάνων, καθάπαξ εἰπεῖν, ἄσχολος ὢν 
ὑπὲρ τῆς ἁπάντων σχολῆς. ταῦτ’ ἄρα καὶ καθ’ ἕνα, καὶ 
κατ’ οἴκους, καὶ κατὰ συγγενείας, καὶ πόλεις, καὶ νομοὺς 
ὅλους, ἀγαθῶν ἐπίμπλη πάντας ἀνθρώπους τῶν τε εἴσω<tr><td>καὶ τῶν θυραίων. ἀρετῆς τε γὰρ ζῆλον ἤσκησεν, πρὸς ἓν<td class=Y rowspan=5>88<tr><th>15<td>τοῦτο πᾶν μάθημα καὶ πᾶν ἐπιτήδευμα τάξας ἀσκεῖσθαι, 
καὶ γέρα προὔθηκε τοῖς ἀρίστοις ἄρχειν ἀνθρώπων, καὶ 
ποιεῖν ὁμοίους τοὺς ἀρχομένους. αὔξειν δὲ ἅπαν ἀνάγκη 
τὸ τιμώμενον, καὶ ἔρρειν ἀνάγκη τὸ ἀμελούμενον. συνεπε‐ 
δίδου δὴ καὶ παιδείας ἁπάσης ἔρως, ὅση τε τῆς γνώμης<tr><th>20<td>ἐστὶ καὶ ὅση τῆς γλώττης. καὶ γὰρ τοὺς ἐν τῷ τοιῷδε 
διαφέροντας οὐκέτ’ ἦν ἀγελαίους ὁρᾶν, ἀλλὰ λαμπροὺς ταῖς 
παρὰ βασιλέως τιμαῖς, τέχνην παρεχομένους ὑπηρέτιν 
φρονήσεως, ὅτι νοῦς πρόεισι λέξεσιν ἀμπεχόμενος· τὸ δὲ 
εὖ τε καὶ χεῖρον ἐστάλθαι τὸν αὐτόν, ὥσπερ ἄνδρα, καὶ<tr><th>25<td>εὐσχήμονα καὶ ἀσχήμονα δείκνυσιν. καὶ προπαιδείαν οὖν 
Ὄσιρις ἠξίου τιμᾶν· παιδείαν γὰρ ἀρετῆς ᾤετο πηγὴν 
εἶναι. εὐσέβειά γε μὴν τότε δὴ μάλιστα πάντων καιρῶν 
Αἰγυπτίοις ἐπεχωρίασεν. ταῦτα μὲν ψυχῆς ἀγαθά, καὶ 
εὐθηνοῦντο αὐτῶν ἐπὶ τῆς Ὀσίριδος βασιλείας Αἰγύπτιοι,<tr><th rowspan=2>30<td>ὡς ἐοικέναι τὴν χώραν ἀρετῆς διδασκαλείῳ, τῶν παίδων 
πρὸς ἕνα βλεπόντων τὸν ἡγεμόνα, καὶ δρώντων τε ἕν, 
ὅ τι ὁρῷεν, καὶ λεγόντων ἕν, ὅ τι ἀκούοιεν. πλούτου δὲ 
αὐτὸς μὲν ἠμέλει· ὅπως δὲ πᾶσι παρείη, τούτου τὴν ἅπασαν<tr><td>ἐπιμέλειαν εἶχεν, ἀδωρότατός τε ὢν καὶ φιλοδωρότατος. καὶ<td class=Y rowspan=5>89<tr><th>35<td>φόρους ἀνῆκε πόλεσι, καὶ ἀπορουμένοις ἐπέδωκε, καὶ τὸ 
πεπτωκὸς ἤγειρε, καὶ τὸ μέλλον ἰάσατο· τὴν μὲν εἰς μέγεθος 
ἦρε, τὴν δὲ εἰς κάλλος ἤσκησε, τὴν δὲ οὐκ οὖσαν προσέ‐ 
θηκε, τὴν δὲ ἐκλελειμμένην συνῴκισεν. ἀπολαύειν μὲν οὖν 
ἀνάγκη καὶ τὸν καθ’ ἕνα τῶν κοινῶν ἀγαθῶν· ὁ δὲ οὐκ<tr><th>40<td>ἐπόνει καθιεὶς καὶ εἰς τὴν ὑπὲρ τοῦ δεῖνος φροντίδα, ὡς 
ἐπ’ ἐκείνου γενέσθαι τὸ μηδένα ἀνθρώπων ὀφθῆναι δακρύ‐ 
οντα· οὐδὲ ἠγνόησεν Ὄσιρις, ὅστις ὅτου δέοιτο, καὶ τί 
κωλύει τὸν δεῖνα μακάριον εἶναι. ὁ μὲν δικαίας ἤρα τιμῆς, 
καὶ ἀπέδωκεν· ὁ δὲ ἐπειδὴ βιβλίοις προσανέχων ἄσχολος<tr><th>45<td>ἦν ἐκπορίζειν τροφήν, ἐν πρυτανείῳ σίτησιν ἔδωκεν· ὁ δὲ 
τιμῆς μὲν ἀνθρωπίνης ἠμέλει, καὶ τὰ περιόντα αὐτὸν εὖ 
μάλ’ ἔβοσκεν, λειτουργῶν δ’ ἴσως ᾐσχύνετο· οὐδὲ τοῦτο 
ἠγνόησεν, ἀλλ’ ἀνῆκε τῆς λειτουργίας, οὐκ ἐνοχληθείς, 
ἀλλ’ ἐνοχλήσας τῷ, πρὶν αἰτηθῆναι, δοῦναι, αἰδοῖ σοφίας<tr><td><h3>1</h3>.<h2>12</h2> <h1>(50)</h1><td>ἀξιῶν τὸν τοιοῦτον αὐτόνομον εἶναι καὶ ἄφετον, ὥσπερ 
ζῷον ἱερόν, ἀνειμένον θεῷ· συνελόντα δ’ εἰπεῖν, τῆς ἀξίας 
οὐδεὶς ἡμάρτανεν, εἰ μὴ ὅτῳ κακόν τι ὠφείλετο· τούτῳ 
δὲ οὐκ ἔνειμε τὴν ἀξίαν· φιλοτιμίαν γὰρ ἐποιεῖτο πραότητι 
γνώμης καὶ χρηστοῖς ἔργοις καὶ τὸν ἀναιδέστατον ἐκνική‐<tr><th>55<td>σειν. καὶ ταύτῃ γε ᾤετο τοῦ τε ἀδελφοῦ καὶ τῆς συνωμοσίας 
αὐτοῦ περιέσεσθαι, ἀρετῆς περιουσίᾳ μεταποιήσας τὰς 
φύσεις, ἓν τοῦτο γνώμης σφαλλόμενος. βασκανία γὰρ 
ὑπ’ ἀρετῆς οὐ παύεται μᾶλλον, ἀλλ’ ἐξάπτεται. εἰ γὰρ φύσιν 
ἔχει τὸ ἀγαθοῖς ἐπιφύεσθαι, ὅσῳ πρόεισι τἀγαθά, καὶ τὸ<td class=Y rowspan=6>90<tr><th>60<td>ἐπ’ αὐτοῖς λυπεῖσθαι συνεπιδίδωσιν, ὅπερ ἔπαθε πρὸς τὴν 
Ὀσίριδος ἀρχὴν ὁ βαρύστονος ἀδελφός.<tr><td><h3>1</h3>.<h2>13</h2><td>    Εὐθύς γε μὴν τὴν ἡγεμονίαν παραλαμβάνοντος, 
μικρὸν ἐδέησεν ἀπολέσθαι, τὴν κακὴν κεφαλὴν προσουδίζων 
τε καὶ κίοσι προσαράσσων· ἡμερῶν συχνῶν οὐ προση‐ 
νέγκατο σῖτον, καίτοι βορώτατος ἦν, ἀπεσείσατο ποτόν,<tr><th>5<td>καίτοι φιλοινότατος ἦν. ὕπνου μὲν ἐρῶν, ἄμοιρος διετέλει· 
ἐγρηγόρσει δὲ συνείχετο καὶ μάλα ἀποδιοπομπούμενος, καὶ 
τὼ ὀφθαλμὼ μύων ἐπίτηδες, τοῦ τὴν ψυχὴν ἀνεθῆναι τῶν 
κεντούντων τῆς μνήμης. ἀλλ’ ἔστιν ἡ μνήμη πρὸς τὸν ἐθέ‐ 
λοντα καταθέσθαι φιλονεικότατον· ὥστε καὶ μύσαντι τῶν<tr><th>10<td>κακῶν ἡ φαντασία παρῆν, καὶ ὕπνου δέ, εἴ ποτε, παρα‐ 
θρέξαντος, ὄναρ ἂν ἀθλιώτερον ἔπραττεν, ἐν ὀφθαλμοῖς 
ὁρῶν πάγον ἐκεῖνον, ψήφους ἐκείνας, χεῖρας ἐκείνας ἐπὶ 
τὸν ἀδελφὸν ἁπαξαπάσας· καὶ διαναστάντι δ’ ἂν ἀσμένως 
μίσει τῆς χαλεπῆς ὄψεως, ἐπὶ χρόνον συχνὸν περιεβομ‐<tr><th rowspan=2>15<td>βεῖτο τὰ ὦτα τῇ τῶν εὐφημούντων ἠχοῖ· οὔτε ἀτρέμας<tr><td>ἔχειν ἠνείχετο, τῆς ψυχῆς ἀσχαλλούσης, καὶ προκύπτοντα 
τῆς οἰκίας συμφοραὶ διεδέχοντο, καὶ ἐν λόγοις καὶ ἐν ἔργοις 
καὶ ἐν ᾠδαῖς τῶν ἁπάντων Ὄσιρις ἦν, ὡς μὲν καλὸς 
ἰδεῖν, ὡς δὲ σοφὸς εἰπεῖν ὁ νέος βασιλεύς, καὶ τὸ μεγα‐<td class=Y rowspan=5>91<tr><th>20<td>λόφρον, ὅτι οὐκ ἀλαζόν, καὶ τὸ πρᾶον, ὅτι ἀταπείνωτον. 
αὖθις οὖν ὑπενόστει καὶ κατεκλείετο, οὐκ ἔχων ὅ τι τῷ 
ζῆν χρήσεται, οὔτ’ αὐτός, οὔθ’ ἡ γυνή, διωλύγιον ἄλλο 
κακόν, ἑαυτῆς κομμώτρια, θεάτρου καὶ ἀγορᾶς ἄπληστος, 
τὰς ἁπάντων ὄψεις βουλομένη τε καὶ οἰομένη πρὸς αὑτὴν<tr><th>25<td>ἐπεστράφθαι· παρ’ ὃ καὶ μείζω συμφορὰν ἐπεποίητο τῆς 
βασιλείας ἐκπεπτωκέναι τὸν ἄνδρα, ἐκείνως ἂν οἰομένη 
δημοσιεύσειν τὴν πολιτείαν ἐπὶ μείζονος ὑποθέσεως, καὶ 
καθηδυπαθήσειν τὴν ἐξουσίαν. ἑαλώκει τε αὐτῆς ὁ Τυφὼς 
ἤδη πρεσβύτης ὤν, ὥσπερ παιδάριον ἀφροδίτης ἀρχό‐<tr><th>30<td>μενον, καὶ ἦν αὐτῷ τὸ μέρος τῆς συμφορᾶς αἰδὼς τῆς 
ἀνθρώπου, πρὸς ἣν ἐπεφιλοτίμητο τὴν μεγίστην ἄρξειν 
ἀρχὴν κἀκείνῃ τὴν δυναστείαν κοινώσεσθαι. ἡ δὲ καὶ ἐν 
ἰδιώτῃ βίῳ χρῆμα φανερώτατον ἦν, εὐδοκιμεῖν ἐν τοῖς 
πλεῖστον ἀντικειμένοις φιλοτιμουμένη, θηλυτάτη μὲν γυναι‐<tr><th rowspan=2>35<td>κῶν τρύφημα προσεξευρεῖν, καὶ ἐπιποιῆσαι κάλλει, καὶ 
ἐνδοῦναι τῇ φύσει· παραβολωτάτη δὲ ἀρρένων ἐπιθέσθαι 
σκέμματι καὶ τολμῆσαι πεῖραν, ποικιλοπράγμων τε οὖσα 
καὶ καινοτόμος. παρεσκεύαστο δὴ πρὸς ταῦτά τε καὶ πρὸς<tr><td>τἄλλα καὶ γυναῖκας ἑταιριστρίας καὶ ἄνδρας πελάτας πάντας<td class=Y rowspan=5>92<tr><th>40<td>ὁμοιογνώμονας ἔχειν, καὶ χρῆσθαι πρὸς ἃ ἐπεφύκει, καὶ 
οἴκοι καὶ θύραζε. Ὀσίριδι δὲ καὶ ὅτι γυναικωνῖτις ἦν τὸ 
παιδάριον ἀνέμνησε τοῖς ἀνθρώποις ὁρώμενον· καί τοι 
τὸ παιδίον, ὁ Ὦρος, θέαμα σπάνιον ἦν. μίαν γὰρ ἀρετὴν 
Ὄσιρις ᾤετο γυναικὸς εἶναι τὸ μήτε τὸ σῶμα αὐτῆς μήτε<tr><th>45<td>τοὔνομα διαβῆναι τὴν αὔλειον. οὔκουν οὐδὲ τὸ ἐν ἄκρῳ 
γενέσθαι τῆς τύχης παρεκίνησε τοῦ καθεστῶτος τὴν 
σώφρονα, εἰ μὴ καὶ μᾶλλον ὑπὸ τῷ μεγέθει τῆς ἐξουσίας 
ἐκρύπτετο, ἐπεὶ μηδὲ αὐτὸς ὡς παρὰ τοῦτο εὐδαιμονέστερος 
ἐγανύσκετο· ἀλλ’ ᾔδει, καὶ μὴ τυχών, οὐκ ἂν ἧττον εὐδαί‐<tr><td><h3>1</h3>.<h2>13</h2> <h1>(50)</h1><td>μων γενόμενος. αὐτὸς γάρ τις ἕκαστος ἑαυτῷ τοῦ τοιούτου 
ταμίας, ἀγαθὸς εἶναι βουλόμενος. διὸ τοὺς μὲν ἀρετῇ 
συζῶντας, ἰδιώτας τε ὄντας καὶ ἄρχοντας, ἴδοι τις ἂν 
ὁμοίως εὐθυμουμένους. ἅπας γὰρ βίος ἀρετῆς ὕλη. καθάπερ 
ἐπὶ σκηνῆς ὁρῶμεν τοὺς τῆς τραγῳδίας ὑποκριτάς· ὅστις<tr><th rowspan=2>55<td>καλῶς ἐξήσκησε τὴν φωνήν, ὁμοίως ὑποκρινεῖται τόν τε 
Κρέοντα καὶ τὸν Τήλεφον, καὶ οὐδὲν θἀλουργῆ τῶν ῥακίων 
διοίσει πρὸς τὸ μέγα καὶ καλὸν ἐμβοῆσαι καὶ καταλαβεῖν 
ἠχοῖ τοῦ μέλους τὸ θέατρον· ἀλλὰ καὶ τὴν θεράπαιναν<tr><td>καὶ τὴν δέσποιναν μετὰ τῆς αὐτῆς ἐπιδείξεται μουσικῆς, καὶ<td class=Y rowspan=7>93<tr><th>60<td>ὅ τι ἂν περιθῆται προσωπεῖον, τὸ καλῶς αὐτὸν ὁ χορηγὸς 
τοῦ δράματος ἀπαιτεῖ· οὕτως ἡμῖν θεὸς καὶ τύχη περιτί‐ 
θησιν ὥσπερ προσωπεῖα τοὺς βίους ἐν τῷ μεγάλῳ τοῦ 
κόσμου δράματι, καὶ οὐδέν τι μᾶλλον ἕτερος ἑτέρου βίος 
βελτίων ἢ χείρων, χρῆται δὲ ὡς ἕκαστος δύναται. δύναται<tr><th>65<td>δὲ ὁ σπουδαῖος ἁπανταχοῦ καλῶς διαγίνεσθαι, κἂν τὸν 
πτωχὸν κἂν τὸν μόναρχον ὑποκρίνηται· διοίσεται δὲ οὐδὲν 
περὶ τοῦ προσωπείου. ἐπεὶ καὶ ὁ τραγῳδὸς γελοῖος ἂν 
γένοιτο, τὸ μὲν φεύγων, τὸ δὲ αἱρούμενος· καὶ γὰρ ἐν τῷ 
τῆς γραὸς εὐδοκιμῶν, στεφανοῦταί τε καὶ κηρύττεται, καὶ<tr><th>70<td>ἐν τῷ τοῦ βασιλέως ἀσχημονῶν, κλώζεται καὶ συρίττεται, 
ἔστι δὲ ὅπῃ καὶ λίθοις βάλλεται. βίος γὰρ οὐδεὶς οἰκεῖος 
ἡμῶν, ἀλλοτρίους δὲ ἔξωθεν περικείμεθα· ἡμεῖς δὲ τὸ χρώ‐ 
μενον ἔνδοθεν ἀμείνους καὶ χείρους αὐτοὶ ποιοῦντές τε καὶ 
δεικνύντες, ἀγωνισταὶ ζώντων δραμάτων. ταῦτ’ ἄρα ὥσπερ<tr><th>75<td>ἐσθῆτας ἔστιν αὐτοὺς ἀμφιέσασθαι καὶ μεταμφιέσασθαι.<tr><td><h3>1</h3>.<h2>14</h2><td>    Ὄσιρις μὲν οὖν (ἐπεπαίδευτο γὰρ τί τὸ οἰκεῖον, 
καὶ τί τὸ ἀλλότριον) μέτρον εὐδαιμονίας ἠπίστατο τὴν 
ψυχὴν οὖσαν. αὑτόν τε οὖν καὶ τοὺς οἴκοι παρείχετο τοὺς 
αὐτοὺς τὰς γνώμας, ἰδιώτας καὶ ἄρχοντας ἀνεκπλήκτους<tr><th rowspan=2>5<td>ὑπὸ τῶν ἔξωθεν. οἱ δὲ (αἰσθήσει τε γὰρ ἔζων καὶ νοῦς<tr><td>ἀπῆν) ἐρασταὶ τύχης ἀμελεῖς, οἰκεῖον ἑαυτῶν ἡγούμενοι 
τὸ ἀλλότριον, φύσης τε ἦσαν ἔμπλεω, τὴν βασιλείαν 
καραδοκήσαντες, καί, ὡς οὐκ ἦλθεν ἐπ’ αὐτούς, ἀπεγνώ‐ 
κεσαν ἑαυτῶν καὶ οὐδὲν ἐνόμιζον εἶναι βιώσιμον. αὖθίς τε<td class=Y rowspan=4>94<tr><th>10<td>καὶ πολλάκις εἰρῆσθαι ἄξιον· ἀνθρώποις ἀπαιδευσίας κανὼν 
μὴ περιμένειν βίον, ὥσπερ ἐν τραπέζῃ μερίδα, ἥτις περια‐ 
γομένη γένοιτο καθ’ ἡμᾶς, ἵνα ἀνελώμεθα, ἀλλὰ αὐτὸν 
εἶναι τὸν προαρπάζοντα καὶ ὑφαιρούμενον. τυχὼν μὲν γὰρ 
ὁ τοιοῦτος καταγέλαστος ἔσται, συμπότης ὢν ἄκοσμος,<tr><th>15<td>καὶ τῷ τάττοντι τὸ συμπόσιον ἀπεχθήσεται, τό γε 
ἐφ’ ἑαυτῷ ταράσσων ἀνελευθερίᾳ τὴν τάξιν· μὴ τυχὼν δέ, 
ταῦτά τε, καὶ προσέτι κλαιήσει παιδαρίου δίκην, τῆς 
παρενεχθείσης μερίδος καὶ εἰς τὸν πλησίον ἐλθούσης αὐτὸς 
ἐξεχόμενος. ὧν τὰ παραπλήσια Τυφῶνι πάντα παρῆν·<tr><th rowspan=2>20<td>καὶ γὰρ θεοῖς ἀπήχθητο, καὶ αὐτὸς ὠδύρετο, καὶ τὸ πρᾶγμα 
γέλως ἐγεγόνει τῷ πλήθει. οὐδὲ γὰρ ὅτι συχνῶν μηνῶν 
ἀνεπεπτώκει, καὶ καθ’ ἡμέραν ἐπίδοξος ἦν ἀποθανεῖσθαι,<tr><td>οὐδὲ τοῦτο ἔλεον, ἀλλ’ ὀργὴν μὲν ἐκίνει τοῖς ἀνδρειοτέροις, 
γέλωτα δὲ τοῖς μαλακωτέροις τὰς γνώμας, ὡς ἤδη τὸ<td class=Y rowspan=6>95<tr><th>25<td>πρᾶγμα παροιμίαν εἶναι καὶ ἐρώτημα πρὸς τοὺς ὠχριῶν‐ 
τας, «μή τι τἀδελφῷ σου καλόν;» κἂν ἀπολώλει δικαίως 
ὑφ’ ἑαυτοῦ, γενόμενος ἔκδοτος τῷ κακῷ· νῦν δὲ ἡ παλαμ‐ 
ναία γυνή, καὶ ἐν τοῖς δεινοῖς οὖσα λίαν γυνή, ἑαυτήν τε 
καὶ ἐκεῖνον ἐπανήγαγεν, ἀεί ποτε αὐτῷ ῥᾳδίῳ χρωμένη, καὶ<tr><th>30<td>τοῦ δακρύειν ἀφίστη πρὸς ἑαυτὴν ἀσχολοῦσα, πάθει πάθος 
ἐκκρούουσα, ἡδονῇ λύπην ἀποικοδομουμένη. οὕτως οὖν 
ἀνεπάλαισε, παρὰ μέρος εἴκων τοῖς ἐναντιωτάτοις κακοῖς. 
νῦν μὲν ᾤμωζε, νῦν δὲ ὤργα· παιδάριά τε ἀκολαστότερα 
τότε δὴ καὶ πλείους μᾶλλον εἰς τὴν οἰκίαν εἰσήρρησαν,<tr><th>35<td>καὶ κῶμοι καὶ πότοι, τοῦ συνδιαφθείρειν αὐτοῖς τὸν χρό‐ 
νον καὶ τῆς ψυχῆς τὴν ἀχλὺν παραμυθεῖσθαι· καὶ τἄλλα 
ἐμηχανῶντο, ὡς ἂν ἥκιστα τῶν Ὀσίριδος ἀγαθῶν μεμνῆ‐ 
σθαι σχολάζοιεν, καὶ κολυμβήθρας ἐποίουν, καὶ νήσους ἐν 
κολυμβήθραις, καὶ ἐν ταῖς νήσοις θερμὰ χειροποίητα, ἵνα<tr><th>40<td>γυμνοῖντό τε ἐν ταῖς γυναιξὶν ἐπ’ ἀλλήλοις καὶ ἀνέδην 
ἐπιθορνύοιντο.<tr><td rowspan=2><h3>1</h3>.<h2>15</h2><td class=QE>Ἀμφὶ ταῦτα οὖσιν αὐτοῖς καὶ ἡ τῆς τυραννίδος<tr><td>ἐπίθεσις ἐπὶ νοῦν ἔρχεται ὑποθήκῃ φαύλων δαιμόνων, οἳ 
τόν τε τρόπον ὑφηγοῦνται, καὶ τἄλλα ἀναφανδὸν ἤδη 
συνδιῴκουν, παρόντες τε καὶ συμπεριόντες· οὐ γὰρ οἰστὸν<td class=Y rowspan=5>96<tr><th>5<td>ἦν αὐτοῖς ὁρᾶν τὰ σφέτερα ἀτίμως ἔρροντα, φρονήσεως 
ἀσκουμένης, εὐσεβείας ἐπιδιδούσης, ἀπεληλαμένης μὲν ἀδι‐ 
κίας, εἰσῳκισμένης δὲ ὁμονοίας, ἀγαθῶν ἁπάντων ἀνθούν‐ 
των. τὸ δακρύειν Αἰγυπτίοις ὄνομα λοιπὸν ἦν, πάντα 
εὔφημα, πάντα ἐν κόσμῳ, τῆς πολιτείας, ὥσπερ ἑνὸς ζῴου,<tr><th>10<td>ψυχὴν ἐχούσης τὸν νόμον καὶ κατ’ αὐτὸν κινουμένης, τῶν 
μερῶν τῷ παντὶ συμφωνούντων. ταῦτα ἐξοιστρᾷ, τούτοις 
ἐπιφύονται δαίμονες, ὀργάνοις χρώμενοι συγγενέσιν ἀνθρώ‐ 
ποις. τυρεύεται δὴ τὸ κακὸν ἐν δύο γυναικωνίτισιν. ἑστία 
γὰρ ἦν ἐν τῇ πόλει τῇ βασιλίδι τῷ στρατοπεδάρχῃ τῶν<tr><th>15<td>ἀλλοφύλων, ὃς αὐτός τε καὶ ἡ πληθὺς Αἰγυπτίοις ἐδόκουν 
στρατεύεσθαι· τότε δὲ πόλεμόν τινα ἔπραττον οὐκ εὐτυχῆ 
πρὸς μοῖράν τινα αὐτῶν ἀποστᾶσαν, καὶ κῶμαί τινες 
Αἰγύπτιαι κακῶς ἐπεπράγεσαν, τοῦτο παρεσκευακότων 
ἐπὶ τὸ δρᾶμα δαιμόνων. παρὰ τὴν τούτου γυναῖκα φοι‐<tr><th rowspan=2>20<td>τῶσα μεθ’ ἡμέραν καὶ νύκτωρ ἡ γυνὴ τοῦ Τυφῶνος οὐ 
χαλεπῶς ἀναπείθει βάρβαρον γραῦν καὶ ἀνόητον, τὸ παι‐<tr><td>πάλημα τὸ κερκώπειον, ὅτι τε αὐτῆς προκήδοιτο, καὶ ὅτι 
προορῷτο κακὸν ἐπ’ αὐτοὺς ἧξον, ἢν Ὀσίριδι κατὰ νοῦν 
εἴη τὰ πράγματα· προδοσίαν γὰρ αἰτιᾶται, καὶ συγκεί‐<td class=Y rowspan=6>97<tr><th>25<td>μενον πόλεμον οἴεται πολεμεῖσθαι, τῶν βαρβάρων ἐν κοι‐ 
νωνίᾳ γνώμης μερισαμένων στρατόπεδα. «Ἔγνωκεν οὖν» 
φησίν, «ἐπαναγαγεῖν τε αὐτὸν ἁπάσῃ βίᾳ καὶ μηχανῇ, 
καί, ἐπειδὰν τάχιστα ἀπὸ τῶν ὅπλων γένηται, παρα‐ 
λύσας τῆς ἀρχῆς, κακῶς αὐτόν τε καὶ σὲ καὶ παῖδας<tr><th>30<td>ἀπολέσαι, τοὺς γενναίους δὴ τούτους, τὰ πάγκαλα θρέμ‐ 
ματα, καὶ τούτους ἔγνωκεν ἀποσφάξαι πρὸ ἥβης», καὶ 
ἅμα ἐδάκρυσεν ἄν, ὑπογενειάζουσα τὰ παιδάρια, εὔνοιαν 
οἴκτῳ προσποιουμένη. ἡ δὲ γραὺς ἡ Σκυθὶς ᾤμωξεν αὐτίκα, 
οἰομένη κατ’ ὀφθαλμοὺς ὄψεσθαι τὰ δεινὰ καὶ αὐτὴ πείσε‐<tr><th>35<td>σθαι. ἡ δὲ ἄλλο προσετίθει δεῖμα, καὶ καθ’ ἡμέραν ἄλλο, 
βουλεύματα δῆθεν ἐξαγγέλλουσα τῶν ἐπ’ αὐτοὺς ἀπορρή‐ 
των· ὅλως γὰρ ἐκτριβήσεσθαι τὸ Σκυθικὸν ἐκ τῆς χώρας, 
καὶ τοῦτο ὁσημέραι πράττειν Ὄσιριν, καταλόγους τε 
ἀφανῶς πληροῦντα καὶ τἄλλα προμηθούμενον, ὅπως ἂν<tr><th>40<td>ἐφ’ ἑαυτῶν οἰκοῖεν Αἰγύπτιοι, τοὺς βαρβάρους ἢ κατακα‐ 
νόντες ἢ ἐξελάσαντες· τοῦτο δὲ ἔσεσθαι ῥᾷστον, ἐπειδὰν 
τὸν ἄρχοντα σφῶν ἰδιώτην τε ἀποδείξῃ τὸ πινάκιον 
πέμψας, καὶ ὑπαγάγῃ τῷ νόμῳ. τούτου διακεχειρισμένου, 
τοὺς ἄλλους οἴεται μικρὸν ἔργον ἔσεσθαι. «Καὶ νῦν ὁ<tr><th rowspan=2>45<td>Τυφώς» φησίν, «οἴκοι δακρύει· τὰ γὰρ ὑμέτερα φρονεῖ,<tr><td>καὶ τοῖς βαρβάροις ἀεὶ πεπολίτευται, δι’ οὓς καὶ τῆς 
βασιλείας ἡμάρτομεν, οὐ παραγενομένους ἐν τῷ καιρῷ τῆς 
ἀναρρήσεως. ἐκείνως ἂν νῦν Αἰγυπτίοις ἐμπαροινεῖν ἐξῆν, 
καὶ τὰ ἀγαθὰ τὰ τούτων ἔχειν ὑμᾶς, ὡς ἀνδραπόδοις τοῖς<td class=Y rowspan=5>98<tr><td><h3>1</h3>.<h2>15</h2> <h1>(50)</h1><td>κυρίοις χρωμένους. ἀλλ’ οὔθ’ ὑφ’ ὑμῶν ὠφελήμεθα τότε, καὶ 
νῦν ἀδύνατοι βοηθεῖν ἐσμεν. συμφορᾷ μέν τοι κεχρήμεθα, 
τῶν δεινῶν ἤδη πελαζόντων τοῖς φίλοις». οὕτω κατα‐ 
στρατηγήσασα τῆς γραὸς καὶ εἰς τοὔσχατον ἐκδειματώ‐ 
σασα, ὡς ἂν ἀφύκτων ὄντων, ὡς ἅλις εἶχεν, ἑτέραν<tr><th>55<td>προσβάλλει μηχανὴν τοῦ δέους ἐπανάγειν τὴν βάρβαρον, 
ἤδη μαθοῦσαν ἕπεσθαι περιαγούσῃ τὴν γνώμην, καὶ κατὰ 
μικρὸν ἐρρώννυ, καὶ ἐλπίδων ἐπίμπλη. «Ἀλλὰ μέγα» 
ἔφη, «τὸ βούλευμα, καὶ καινῆς δεῖ τόλμης, ἵνα μὴ ἐπ’ Ὀσί‐ 
ριδι ὦμεν, ζῆν, καὶ μὴ ζῆν, ὅτε βούλοιτο.» ᾐνίξατο τὴν<tr><th>60<td>ἐπανάστασιν ἀμυδρῶς τὸ πρῶτον, εἶτα παρεδήλωσεν, εἶτα 
ἀπεκάλυψεν, κατὰ βραχὺ προσεθίζουσα τῷ τε ἀκροάματι 
καὶ τῷ τολμήματι, ἕως τελευτῶσα τὴν περιδεᾶ θρασεῖαν 
ἐποίησε, τὸ μηδὲν δεικνῦσα τὰ Ὀσίριδος, ἐκείνων ἐθε‐ 
λόντων· «Ὁ γὰρ νόμος» ἔφη, «καὶ ἡ συνήθεια τῆς τιμῆς,<tr><th rowspan=2>65<td>καὶ τἀρχαῖον καὶ πάτριον τοὺς μὲν νωθεῖς ἑκόντας δουλοῖ· 
ὁ δὲ ἀφηνιάσας ἀσθενῶν πειρᾶται, καὶ ἐλεύθερός ἐστιν ὁ 
τὴν ἰσχὺν ἔχων, ἢν μὴ καταπλαγῇ τῇ γνώμῃ πρὸς τὴν 
συνήθειαν, ὃ μὴ πάθωμεν ἡμεῖς, ὑμῶν μὲν ἐν ὅπλοις ὄντων,<tr><td>Ὀσίριδος δὲ οὐδὲν ἀλλ’ ἢ θεοῖς τε εὐχομένου, καὶ νῦν μὲν<td class=Y rowspan=5>99<tr><th>70<td>πρεσβείαις χρηματίζοντος, νῦν δὲ δίκας ἐκδικάζοντος, νῦν 
δὲ ἄλλο τι τῶν εἰρηνικῶν πράσσοντος. οὐ γὰρ μή ποτε 
κοινωσαμένων καὶ συνεισαγαγόντων ἡμῶν μὲν τὴν εὐγέ‐ 
νειαν, ὑμῶν δὲ τὰς χεῖρας, Ὄσιρις Σκυθῶν τινι κακὸν ἔσται· 
δόξετε γὰρ οὐδὲ μέγα τι παραχαράττειν, οὐδὲ τὰ Αἰγυ‐<tr><th>75<td>πτίων κινεῖν, οὐδὲ μεθιστάναι τὴν πολιτείαν, ἀλλὰ καθι‐ 
στάναι καὶ διατιθέναι τῷ παντὶ λῷον, Τυφῶνι τὴν ἀρχὴν 
πράττοντες, γεγονότι μὲν ὅθεν Ὄσιρις, πρεσβυτέρῳ δὲ καὶ 
δικαιοτέρῳ βασιλεύειν Αἰγύπτου. ὥστε οὐδὲ τὴν ἀρχὴν 
Αἰγυπτίους εἰκὸς ἐφ’ ὑμᾶς συστῆναι, μὴ κατὰ μέγα τῆς<tr><th>80<td>μεταβολῆς γινομένης περὶ τὴν πολιτείαν τὴν πάτριον. τὸ 
μὲν οὖν σχῆμα τῆς ἀρχῆς ἡμέτερον ἔσται, τὸ δὲ ἀγαθὸν 
ὑμέτερον, καὶ Αἰγύπτου πάσης ὡσπερεὶ τραπέζης εὐωχή‐ 
σεσθε. μόνον ὑφίστασο σὺ πείσειν τὸν ἄνδρα. καὶ σύγε» 
ἔφη, «συμπείσεις». οὕτως ἐποίουν· καὶ ἐπειδὴ προσελαύνων<tr><th>85<td>ἠγγέλλετο, τοῦτο μὲν κάθετοι πρόδρομοι τὸ τῆς ἐπιβουλῆς 
ἀφανῶς παρεφθέγγοντο, ἐχεμυθίας προσποιήσει τῶν μέγα 
βοώντων φανερώτερον ἐξαγγέλλοντες, ἃ κρύπτειν εἰκάζοντο· 
τοῦτο δὲ ἀσαφῆ γράμματα διετάραττεν, ἀσφάλειαν ἐπι‐ 
τάττοντα. ἤδη δέ τις κἀναφανδὸν εἶπεν, ὅτι δεῖ σῴζειν<tr><th>90<td>ἑαυτοὺς ἐκ τοῦ λόχου, καὶ ἄλλος ἀριδηλότερον, καὶ μάλα 
ἄλλος καὶ ἄλλος, ἅπαντες οὗτοι στασιῶται Τυφῶνος καὶ 
συνωμόται τῶν γυναικῶν. ἐπὶ πᾶσιν ὁ κολοφών, αἱ γυναῖκες 
ὑπαντιάζουσιν, αἱ δημιουργοὶ τοῦ δράματος, καὶ Τυφὼς 
αὐτὸς ὡς ἐπ’ ἄλλο τι προελθὼν τοῦ ἄστεος, λαθραίως αὐτῷ<td class=Y rowspan=5>100<tr><th>95<td>συγγίνεται, καὶ συντίθεται περὶ τῆς ἀρχῆς, καὶ πείθει χωρεῖν 
αὐτόθεν ἐπὶ τὸ ἔργον, εἰ δέοι, καὶ συναπολέσθαι τὴν βασι‐ 
λίδα πόλιν Ὀσίριδι, καὶ τοῦτο ἐφιείς, ὡς ἀποχρώσης αὐτῷ 
καὶ τῆς λοιπῆς Αἰγύπτου, «καὶ ἅμα ἵνα σοι» φησί, «πλου‐ 
τοῖεν οἱ στρατιῶται, πόλιν εὐδαίμονα καὶ κοινὴν ἑστίαν<tr><td><h3>1</h3>.<h2>15</h2> <h1>(100)</h1><td>τῶν ἐν Αἰγύπτῳ λαμπρῶν ἠνδραποδισμένοι καὶ διηρπα‐ 
κότες τὰ χρήματα». καὶ ταύτην ὁ μὲν χρηστὸς Τυφὼς 
προὔπιεν μίσει τῶν ἐνοικούντων διὰ τὴν ἐς Ὄσιριν εὔνοιαν· 
ὁ δὲ Σκύθης οὐκ ἔφη ποιήσειν· εἶναι γὰρ αὑτῷ σέβας 
βουλῆς τε ἱερᾶς καὶ δήμου σώφρονος καὶ τῶν ἐν ἄστει<tr><th>105<td>γερῶν· καὶ γὰρ ἐπ’ Ὄσιριν οὐκ ἐθελοντής, ἀλλ’ ὑπ’ ἀνάγ‐ 
κης ἔφη βαδίζειν, αὐτοῦ τὴν ἀνάγκην πεποιηκότος, κἂν 
προχωρῇ κρατεῖν ἐκείνου, σωζομένου τοῦ ἄστεος καὶ τῆς 
χώρας ἀκεραίου μενούσης, κέρδος ἔφη θήσεσθαι τὸ μὴ κακοῦ 
μείζονος ἀνάγκην γενέσθαι.<tr><td><h3>1</h3>.<h2>16</h2><td>    Λέγει τοίνυν ὁ μῦθος οὐκ ἐμφιλοχωρήσειν τοῖς 
Ὀσίριδος πάθεσιν· οὐ γὰρ εἶναι φύσιν ἔχον λιπαρῶς τινα 
προσκαρτερεῖν ἀνιαρῷ διηγήματι. ἄγονται δέ γε τῶν ἱερῶν 
δακρύων ἀποφράδες ἡμέραι μέχρι νῦν ἐξ ἐκείνου, καὶ οἷς<tr><th>5<td>θέμις ὁρᾶν, κινουμένας τὰς εἰκόνας αὐτῶν ἐποπτεύουσιν. 
ἐκεῖνο δὲ ἄξιον εἶναί φησι καὶ κοινῆς ἀκοῆς· ὑπὲρ χώρας, 
ὑπὲρ νόμων ὑπὲρ ἱερῶν αὐτὸς ἑαυτὸν ἐγχειρίζει τοῖς, εἰ 
μὴ λάβοιεν, ἀνατεινομένοις ἅπαντα ἀπολεῖν, καὶ διαβαίνει 
τὸ ῥεῦμα ὁλκάδι· φρουρά τε εὐθὺς ἀμφ’ αὐτόν, ὅποι ποτὲ<td class=Y rowspan=4>101<tr><th>10<td>γῆς ἢ θαλάττης, καὶ περὶ τοῦ τί χρὴ παθεῖν ἐκκλησία 
βαρβαρική. ἐνταῦθα ὁ μὲν Τυφὼς ἐδεῖτο ἀποθνήσκειν αὐτὸν 
ὡς ἀνυστὸν τάχιστά τε καὶ βιαιότατα· οἱ βάρβαροι δέ, 
καίπερ ἀδικεῖσθαι πεπιστευκότες, νεμεσητὸν ἐποιοῦντο, καὶ 
ᾐδοῦντο τὴν ἀρετήν· φυγὴν δὲ ἐπέβαλλον· καὶ αὖ καὶ τοῦτο<tr><th>15<td>ᾐσχύνοντο, καὶ ἠξίουν οὐκ εἶναι τὸ πρᾶγμα φυγὴν ἀλλὰ 
μετάστασιν· χρήματα δὲ καὶ κτήματα ἔχειν εἴων, καὶ ταῦτα 
ὀρέγοντος αὐτοῖς τοῦ Τυφῶνος· οἱ δὲ οὐδὲν μᾶλλον ἢ τῶν 
ἱερῶν ἥπτοντο. ὁ μὲν δὴ θεοῦ τε πομπῇ καὶ ἀγαθῶν ἡρώων 
ἐστέλλετο, χρόνοις εἱμαρμένοις ἐκστησόμενος· οὐ γὰρ ἦν<tr><th rowspan=2>20<td>θέμις τὰ χείρω κρατήσειν ἐν Αἰγύπτῳ, καὶ δι’ ἐλαχίστου 
μεταπεσεῖν εἰς ἀκοσμίαν ἅπαντα καὶ κατήφειαν, τῆς ἱερᾶς 
ψυχῆς ἐνδημούσης· ἵνα γὰρ ἐξῇ γενέσθαι ταῦτα, τὴν ἀρχὴν 
ἐπ’ αὐτὸν συνέστησαν, ὧν ταῦτα ἔργα, οἱ δαίμονες, οἷς<tr><td>ὑπηρετῶν ὁ προβεβλημένος ὑπ’ αὐτῶν πάλαι τε εἰς τὴν<td class=Y rowspan=6>102<tr><th>25<td>γένεσιν, καὶ τότε ἔναγχος εἰς τὴν τυραννίδα, παντοίων 
αὐτοὺς εὐώχει συμφορῶν. φόροι μὲν εὐθὺς πολλαπλασίους 
ταῖς πόλεσιν ἐπετάττοντο, ὀφλήματά τε οὐκ ὄντα ἐξηυ‐ 
ρίσκετο, καὶ τεθαμμένα ἀνωρύττετο· ὁ μὲν ἐπιποτάμιος 
ἠπειρωτικόν τι λειτουργεῖν ἐτάττετο· πλοῖα δὲ ᾔτει τὸν<tr><th>30<td>ἠπειρώτην, ἵνα μηδεὶς ἄνθρωπος ὢν χαίρειν σχολάζῃ. 
ταῦτα δημοσιώτατα τῶν κακῶν, καὶ ἔτι κοινότατον ἄλλο· 
τοὺς ὑπάρξοντας αὐτῷ καὶ ἐπιστησομένους τοῖς ἔθνεσιν 
ὠνίους ἐξέπεμπεν, ἀπεμπολῶν δημοσίᾳ τὰς πόλεις. οἱ δὴ 
μισθωσάμενοί τινος ἐπιτροπείαν ἔθνους, καὶ ὅστις ὁ νεώ‐<tr><th>35<td>τατος ἦν, ἐπ’ ἐνιαυτὸν ἕνα συγκειμένης τῆς ἐκμισθώσεως, 
ἠξίου τὸν ἐνιαυτὸν ἐκεῖνον αὑτῷ γήρως ἀκολάστου συνα‐ 
θροίζειν ἐφόδια. ἓν γάρ τι καὶ τοῦτο τῶν ἐπὶ Τυφῶνος 
ἐγένετο· κατὰ γραμματεῖον ὡμολογεῖτο τῆς ἀρχῆς τὸν 
χρόνον τοῖς καταθεμένοις ἀργύριον. πρότερον δὲ ὁ μὲν<tr><th>40<td>ἐπ’ αἰτίᾳ κακίας παρελύετο τῆς ἀρχῆς, τῷ δὲ μισθὸς ἦν 
ἀρετῆς πρεσβυτέρα τιμὴ καὶ πλειόνων ἀρχὴ καὶ χρόνος 
ἐπιμετρούμενος. ᾤμωζον οὖν τὸ ἀπὸ τοῦδε ἅπαντες ἁπαν‐ 
ταχοῦ, κακὸν ἴδιον λέγειν αὐτῶν ἕκαστος ἔχοντες, καὶ κατὰ 
δήμους καὶ κατὰ βουλευτήρια πᾶσι κακοῖς ἠλοῶντο, ὡς<tr><th rowspan=2>45<td>μίαν τινὰ φωνὴν ἀπ’ Αἰγύπτου πρὸς οὐρανὸν αἴρεσθαι,<tr><td>τὴν ἠχὼ τοῦ κοινοῦ θρήνου. θεοὶ δὲ ἠλέουν τὸ γένος, καὶ 
παρεσκευάζοντο ὡς ἀμυνοῦντες. οὐ μὴν ἐδόκει, πρὶν ἐναρ‐ 
γέστερον ἔτι παρ’ ἀλλήλας ἀρετὴν καὶ κακίαν ἐξετασθῆναι, 
τοῦ καὶ τοὺς ἥκιστα νῷ χρωμένους ἀνθρώπους καὶ αἰσθήσει<td class=Y rowspan=6>103<tr><td><h3>1</h3>.<h2>16</h2> <h1>(50)</h1><td>κρῖναι τὸ ἄμεινον καὶ τὸ χεῖρον, καὶ διῶξαί τε καὶ ἐκκλῖναι.<tr><td><h3>1</h3>.<h2>17</h2><td>    Ἐπέθετο τοίνυν ὁ Τυφὼς καὶ παντάπασι τὴν 
Ὀσίριδος βασιλείαν τῆς ἀνθρώπων μνήμης ἐκκόψαι, καὶ 
τοῦτο μετῄει πολλαῖς τε ἄλλαις ὁδοῖς, καὶ οὐχ ἥκιστα 
ταύτῃ· δίκας τε ἐκδεδικασμένας ἀναδίκους ἐποίει, καὶ ἔδει<tr><th>5<td>τὸν ἑαλωκότα κρατεῖν· καὶ πρεσβείαις ἐπεχρημάτιζεν, ἐν 
αἷς ἐχθρὸς ἦν ὅστις ὑπὸ τῆς θεσπεσίας γλώττης ὠφέλητο· 
καὶ ἔδει συμφοραῖς ὁμιλεῖν αὐτόν τε καὶ πόλιν καὶ γένος. 
ἐν ἀμηχάνοις δὲ ἤστην ἐπ’ αὐτὸν δύο μηχαναί, εἴ τις ἢ 
τῇ γυναικὶ χρήματα ἀπεμέτρησεν· ἡ δὲ ὥσπερ ἐπὶ τέγους<tr><th>10<td>φανερωτάτη προὐκάθητο, ἐπί τε τῷ σώματι καὶ ἐπὶ τοῖς 
πράγμασι ταῖς ἑταιριστρίαις μαστροποῖς χρωμένη, τὸ πάλαι 
καλούμενον Αἰγυπτίοις κριτήριον ἀποδείξασα δικῶν πωλη‐ 
τήριον· ὁ ταύτῃ διειλεγμένος ἐνετύγχανεν ἵλεῳ τῷ Τυφῶνι· 
ἄλλως τε γὰρ τιθασὸς ἦν καὶ χειροήθης τῇ γυναικωνίτιδι,<tr><th rowspan=2>15<td>καὶ ὡς αὐταῖς κατακτησαμέναις τὴν τυραννίδα χάριν ἠπί‐ 
στατο. οὗτος εἷς ἐν ἀπόροις πόρος τοῖς πειρωμένοις αὐτοῦ 
δυσχεροῦς, καὶ ἕτερος εἴ τις προσελθὼν ἑνὶ τῶν ἐκ τοῦ 
παλαμναίου συλλόγου τῶν ὁμοδιαίτων Τυφῶνι. οἱ δὲ ἐκα‐<tr><td>λοῦντο μεγάλοι τε καὶ μακάριοι, ἀνθρώπια δύστηνα καὶ<td class=Y rowspan=5>104<tr><th>20<td>παράσημα. τούτοις οὖν ἔδει προσελθόντα καταχέαι τινὰ 
λοιδορίαν Ὀσίριδος, ἐνηρμοσμένην κομψείᾳ, καὶ ἐποίουν 
αὐτὸ οἷς ἥκιστα ἀρετῆς ἔμελε, καὶ οἷς οὐκ αἰσχρὸν ἁπαν‐ 
ταχόθεν κερδαίνειν. εὐθὺς οὖν ἠλλάττοντο τὴν τύχην, 
ὥσπερ τὴν γνώμην· εἰσέρρει γὰρ εἰς τὰ τυραννεῖα τὸ ῥῆμα,<tr><th>25<td>καὶ ἐπὶ τραπέζης ἐπόμπευε. χαριζομένοις οὖν ἀντεχαρίζετο. 
τοῦτο εἷς τις ἐποίει καὶ δεύτερος, καὶ ὠφέληντο μέν, ᾔδεσαν 
δὲ θεοῖς τε ἀπηχθημένοι καὶ ἀνθρώποις σώφροσιν· οἱ 
πλείους δὲ ἐκαρτέρουν.<tr><td><h3>1</h3>.<h2>18</h2><td>    Ἐγένετο δέ τις εἷς ἐμβριθὴς μέν, ἀλλ’ ὑπὸ φιλο‐ 
σοφίας ἀγροικότερον ἐκτεθραμμένος καὶ εἰς τὸ ἀστικὸν ἦθος 
ἀνομίλητος. καὶ οὗτος ηὕρητο μὲν παρ’ Ὀσίριδος, ὥσπερ 
ἅπαντες ἄνθρωποι, πάμπολλα ἀγαθά, αὐτός τε μὴ λειτουρ‐<tr><th>5<td>γεῖν, καὶ τὴν πατρίδα ῥᾷον αὐτῷ λειτουργεῖν. πολλῶν 
δὲ ἐπὶ πολλοῖς τότε καὶ μέτρα ποιούντων καὶ λόγους γρα‐ 
φόντων, ὕμνους ἐς Ὄσιριν, καὶ δεικνύντων Ὀσίριδι χάριν 
δή τινα ἀντὶ χάριτος, ὁ δὲ ἦν μὲν εὐγνώμων ὥσπερ 
ἐκεῖνοι καὶ μᾶλλον ᾗ μᾶλλον ἠδύνατο, καὶ ἐποίει καὶ ἔγραφε,<tr><th>10<td>καὶ πρὸς λύραν ᾖδε τὸν τρόπον τὸν Δώριον, ὃν μόνον 
ᾤετο χωρεῖν βάρος ἤθους καὶ λέξεως· οὐ μὴν ἐξέφερεν εἰς 
τὸ πλῆθος, ἀλλ’ εἴ τις ἦν ἀκοὴ λόγων ἀρρένων ξυνιεῖσα 
καὶ γαργαλίζεσθαι μὲν οὐκ ἀνεχομένη, ξυντετρημένη δὲ ἐπὶ 
τὴν καρδίαν, ταύτῃ τοὺς ἑαυτοῦ λόγους ἐπίστευεν. Ὄσιριν<td class=Y rowspan=5>105<tr><th>15<td>δὲ ᾔδει μὲν ὅτι μάλιστα τῶν τοιούτων ἀκουσμάτων ὄντα 
ἐφημέρων τε καὶ πολυχρονίων λόγων ἀκριβῆ γνώμονα· 
αὐτῷ δέ τι περὶ αὐτοῦ λέγειν ἀπεγίνωσκεν, ἅμα μὲν οὐκ 
οἰόμενος ἔργου λόγον ἀμοιβὴν ἰσοστάσιον, ἅμα δὲ ὑπὸ 
τῆς ἀγροικίας, ᾗ συνετέθραπτο, δόξαν θωπείας αἰδούμενος.<tr><th>20<td>ἐπειδὴ δὲ ὁ Τυφὼς βίᾳ παρειληφὼς Αἴγυπτον ἐτυράννει, 
ἐνταῦθα δὲ οὗτος ἔτι μᾶλλον ἄγροικος ἦν· τότε ἐξέφερε, 
τότε τοὺς λόγους ἐδείκνυ, πάντων φριττόντων τὴν ἀκοήν· 
ἀλλ’ ἀσεβεῖν γὰρ ᾤετο τὸ μὴ οὐ καταφανὴς εἶναι μισῶν 
τοὺς δεινὰ εἰργασμένους τὸν εὐεργέτην. καὶ ἀρὰς ἠρᾶτο<tr><th>25<td>τὰς παλαμναιοτάτας Τυφῶνι, καὶ λέγων καὶ γράφων, καὶ 
οἴκοι καὶ ἐπ’ ἀγορᾶς στωμύλος ἦν ὁ πάλαι σιγῆς αἰτίαν 
δεξάμενος. ἁπανταχοῦ τῶν λόγων Ὄσιρις ἦν, ἁπανταχοῦ 
τῶν συλλόγων, οἷς παρείη, τὰ Ὀσίριδος ᾔδετο, καὶ τοῖς 
οὐκ ἀνεχομένοις ἐπεφόρει τῶν διηγημάτων, οὔτε νουθετούν‐<tr><th rowspan=2>30<td>των καὶ πρεσβυτῶν καὶ φίλων προὐτίμα, οὔτε δέος αὐτὸν 
ἔθραττε τῆς ὁρμῆς, μαινομένῳ δὲ ἐῴκει μανίαν τινὰ ἐλευ‐<tr><td>θέραν. οὔκουν ἐπαύσατο, πρὶν αὐτῷ Τυφῶνι παραστὰς ὅτι 
ἐγγυτάτω, συνειλεγμένων παρ’ αὐτῷ τότε τῶν ἁπαντα‐ 
χόθεν ἐκκρίτων, μακρόν τε ἀποτεῖναι λόγον τῶν εἰς τὸν<td class=Y rowspan=5>106<tr><th>35<td>ἀδελφὸν ἐγκωμίων καὶ νουθετῆσαι ζηλοῦν ἀρετήν, οὕτως 
ἐγγυτάτω προσήκουσαν. ὁ δὲ ἐπίμπρατο μὲν καὶ δῆλος 
ἦν ἐξοιστρούμενος, αἰδοῖ δὲ τῶν ἡλισμένων κατεῖχε τὼ χεῖρε, 
σωφρονῶν ὑπ’ ἀνάγκης. εἰκάζειν δὲ ἐξῆν τῷ προσώπῳ 
τὴν γνώμην, ποικίλας παθῶν ἰδέας ἀμείβουσαν· οὕτως ἐν<tr><th>40<td>ἐλαχίστῳ πάγχρως ἐγίνετο. τὸ ἀπὸ τοῦδε οὖν ἐχθίων τε 
ἦν καὶ κάκιον ἔπραττεν, καὶ τὰ μὲν ἠρρήκει τὰ ἐπ’ Ὀσί‐ 
ριδος ἀγαθά, προσεκακούργει δὲ ἄλλα, τάς τε πόλεις, ὧν 
ὑπερηγόρει, κλονῶν, καὶ αὐτῷ τι κακὸν ἴδιον μηχανώμενος, 
ὡς ἂν μηδέποτε ἀναλύσας οἴκοι γένοιτο, μένοι δὲ ὑπ’ ἀνάγ‐<tr><th>45<td>κης οἰμώζων, εὐτυχοῦντας ὁρῶν οἷς ἀπέχθοιτο. ἐν τούτοις 
ὄντα τὸν ξένον θεὸς ἀναρρώννυσιν, ἐναργής τε ὀφθεὶς καὶ 
διακαρτερεῖν ἐπιτάξας. οὐ γὰρ ἐνιαυτούς, ἀλλὰ μῆνας ἔφη 
τοὺς εἱμαρτοὺς εἶναι, ἐν οἷς τὰ Αἰγύπτια σκῆπτρα ἀνα‐ 
τενεῖ μὲν τὰς χηλὰς τῶν θηρίων, κάτω δὲ ἕξει τῶν ἱερῶν<tr><td rowspan=2><h3>1</h3>.<h2>18</h2> <h1>(50)</h1><td>ὀρνέων τὰ κράνη. σύμβολον ἄρρητον τοῦτο. καὶ ἐπεγί‐ 
νωσκε μὲν τὴν γραφὴν ὁ ξένος ἐγκεκολαμμένην ὀβελοῖς 
τε καὶ ἁγίοις σηκοῖς· ὁ δὲ θεὸς αὐτῷ καὶ τὴν διάνοιαν 
τῆς ἱερογλυφίας ἡρμήνευσε καὶ δίδωσι σύνθημα χρόνου·<tr><td>«Ὅταν» ἔφη, «καὶ τὰ περὶ τὰς ἁγιστείας ἡμῶν καινοτομεῖν<td class=Y rowspan=6>107<tr><th>55<td>ἐπιχειρήσωσιν οἱ νῦν ὄντες ἐν ταῖς δυνάμεσι, μετὰ βραχὺ 
προσδέχου τοὺς Γίγαντας», τούτους λέγων τοὺς ἀλλοφύ‐ 
λους, «ἔσεσθαι ἐκποδὼν ποινηλατουμένους ὑφ’ ἑαυτῶν· εἰ 
δὲ ὑπολείποιτό τι τῆς στάσεως, καὶ μὴ ἅμα πᾶν ἐκτρίβοιτο, 
μένοι δὲ ὁ Τυφὼς αὐτὸς ἐν τοῖς τυραννείοις, σὺ δὲ μηδ’ ὣς<tr><th>60<td>ἀπογίνωσκε τῶν θεῶν. σύμβολον ἄλλο σοι τοῦτο· ὅταν 
ὕδατι καὶ πυρὶ τὸν περὶ γῆν ἀέρα καθήρωμεν μεμολυσμέ‐ 
νον ἐκ τῆς ἀναπνοῆς τῶν ἀθέων, τότε ἕψεται καὶ ἐπὶ τοὺς 
λοιποὺς ἡ δίκη, καὶ αὐτίκα προσδέχου τὴν ἀμείνω διάταξιν, 
ἐκποδὼν γενομένου τοῦ Τυφῶνος· τὰ γὰρ τοιαῦτα τῶν<tr><th>65<td>τεράτων ἡμεῖς πυρπολοῦντες καὶ καταβροντῶντες ἐλαύ‐ 
νομεν». ἐνταῦθα τῷ ξένῳ καὶ εὔδαιμον ἐδόκει τὸ πάλαι 
χαλεπόν, καὶ οὐκέτ’ ἤσχαλλε πρὸς τὴν ἀναγκαίαν μονήν, 
δι’ ἣν αὐτόπτης ἔμελλεν ἔσεσθαι τῶν θεῶν τῆς ἐπιφοιτή‐ 
σεως. καὶ γὰρ οὐδὲ ἀνθρώπινον ἦν εἰκάσαι δύναμιν ἀθρόαν,<tr><th>70<td>ἐν ὅπλοις οὖσαν καὶ ἐν εἰρήνῃ σιδηροφορεῖν νόμον ἔχου‐ 
σαν, ἐξ οὐδεμιᾶς ἀντιστάσεως ἡττῆσθαι. ταῦτα ἐλογίζετο 
μέν, ὅπως ἂν γένοιτο· λογισμοῦ δὲ ἐφαίνετο κρείττονα. 
ἐπεὶ δὲ οὐ συχνοῦ χρόνου διεξελθόντος πονηρόν τι κόμμα 
θρησκεύματος καὶ παραχάραγμα ἁγιστείας, ὥσπερ νομίσμα‐<tr><th rowspan=2>75<td>τος, ὅπερ νόμος ἀρχαῖος ἐξοικίζει τῶν πόλεων, θύραζε καὶ 
πόρρω τειχῶν ἀποκλείων τὸ ἀσέβημα· ἐπειδὴ τοῦτο ὁ Τυφὼς 
οὐκ αὐτοπρόσωπος δέει τοῦ Αἰγυπτίου πλήθους, ἀλλὰ διὰ<tr><td>τῶν βαρβάρων εἰσφρῆσαί τε ἐπέθετο καὶ ἱερὸν ἐν ἄστει 
δοῦναι, καταλύσας νόμους πατρῴους, αὐτίκα ὁ ξένος ἐπὶ<td class=Y rowspan=6>108<tr><th>80<td>νοῦν ἐβάλλετο, ὅτι τοῦτο ἄρα ἐκεῖνο τοῦ θεοῦ τὸ προαγό‐ 
ρευμα· «τάχ’ ἂν οὖν καὶ τὰ ἐφεξῆς ἴδοιμι». καὶ προσεδέχετο, 
μαθὼν τότε τὰ μὲν αὐτίκα ἐσόμενα περὶ Ὄσιριν, τὰ δὲ ἐς 
τοὺς οὔπω παρόντας ἐνιαυτούς, ὅταν Ὤρῳ τῷ παιδὶ 
γνώμη γένηται συμμαχίαν ἑλέσθαι πρὸ τοῦ λέοντος, λύκον.<tr><th>85<td>ὁ δὲ λύκος ὅστις ἐστίν, ἱερὸς λόγος ἐστίν, ὃν οὐχ ὅσιον 
ἐξαγορεύειν οὐδὲ ἐν μύθου σχήματι.<tr><td><h3>2</h3> <h2>t</h2><td><a class=T>ΛΟΓΟΣ ΔΕΥΤΕΡΟΣ</a><tr><td><h3>2</h3>.<h2>1</h2><td>    Ἄρχεται δὲ ὑποσημαίνειν ἐνθένδε τὰ τῶν θεῶν, 
ἐπειδὴ πάντα πανταχοῦ πάντων κακῶν ἔμπλεα ἦν καὶ 
ἤδη τῆς τῶν ἀνθρώπων γνώμης ἐξερρύηκε δόξα προνοίας, 
τῆς ἀσεβοῦς ὑπονοίας ἐκ τῶν ὁρωμένων μαρτυρουμένης.<tr><th rowspan=2>5<td>ἐφαίνετο μὲν οὐδὲν οὐδαμοῦ πρᾶγμα ἀνθρώπινον ἀλέξημα, 
τῶν βαρβάρων στρατοπέδῳ τῇ πόλει χρωμένων. τῶν δὲ 
ὅ τε στρατηγὸς νύκτωρ ἐδειματοῦτο, Κορυβάντων, οἶμαι,<tr><td>προσβαλλόντων αὐτῷ, καὶ πανικοὶ θόρυβοι μεθ’ ἡμέραν τὸ 
στράτευμα κατελάμβανον. τοῦτο πολλάκις γενόμενον ἔκφρο‐<td class=Y rowspan=4>109<tr><th>10<td>νάς τε αὐτοὺς ἀποδείκνυσι, καὶ γνώμης ἀκρατεῖς, καὶ πε‐ 
ριενόστουν καθ’ ἕνα καὶ κατὰ πλείους, ἅπαντες ἐοικότες τοῖς 
νυμφολήπτοις, νῦν μὲν ξιφουλκίας πειρώμενοι, καὶ οἷον ἤδη 
πολεμησείοντες, νῦν δὲ αὖ πάλιν ἐλεεινολογούμενοι καὶ δεό‐ 
μενοι σῴζεσθαι· ἀναθορόντες τε αὖ, νῦν μὲν ἐῴκεσαν φεύ‐<tr><th>15<td>γουσι, νῦν δὲ διώκουσιν, ὥσπερ εἰς τὸ ἄστυ κεκρυμμένης 
τινὸς ἀντιστάσεως. ἀλλὰ αὐτόθι γε οὔτε ὅπλον οὔτε ὁ 
χρησόμενος ἦν, ἀλλ’ ἦσαν ἑτοίμη λεία παρὰ Τυφῶνος ἔκδοτοι. 
ἔστι μὲν δὴ τοῦτο καὶ λίαν σαφές, ὅτι καὶ τοῖς εὖ παρε‐ 
σκευασμένοις, εἰ μὴ μέλλοιεν μάτην παρεσκευάσθαι, θεοῦ<tr><th rowspan=2>20<td>δεῖ, καὶ τὸ κρατεῖν οὐχ ἑτέρωθεν· τὸ δὲ εἰκὸς εἶναι τὸν 
ἄμεινον παρεσκευασμένον κρατεῖν ἀνοίᾳ κρινόντων ἀφαι‐ 
ρεῖταί τις τῆς ἀξίας τὴν αἰτίαν τὴν κρείττονα. ὅταν γὰρ 
ᾖ τὰ παρ’ ἡμῶν ἐντελῆ, περιττὸς ὁ θεὸς εἶναι δοκεῖ, καὶ<tr><td>ἀμφισβητεῖ τῆς νίκης 〈τοῖσ〉 παρεσκευασμένοις. ἀμεσιτεύτου<td class=Y rowspan=6>110<tr><th>25<td>δὲ ὄντος τοῦ γινομένου, καὶ μόνου τὴν αἰτίαν ἔχοντος 
τἀφανοῦς, οὐδὲν ἄλλ’ ἢ τῶν ἀπιστούντων ἐπιμελεῖσθαι 
θεοὺς ἀνθρώπων φαινόμενον ἔχομεν, οὐ λεγόμενον ἔλεγχον· 
ὁποῖον δή τι κἀκεῖνο ἐγίνετο. οἱ θρασεῖς, οἱ νικῶντες, οἱ 
τεθωρακισμένοι, ὧν ἅπασα καὶ παιδιὰ καὶ σπουδὴ μελέτη<tr><th>30<td>τις ἦν πολέμου καὶ παρατάξεως, ἱππεῖς ἐν ἀγορᾷ σὺν τάξει 
φοιτῶντες, ὑπὸ σάλπιγγι κατὰ λόχους κινούμενοι· καὶ γὰρ 
εἰ καπήλου τις δέοιτο, καὶ εἴ τις ὑποδηματορράφου, καὶ εἰ 
φαιδρῦναι τὸ ξίφος, τὴν ἑκάστου χρείαν ἅπαντες ἐδορυφό‐ 
ρουν, τοῦ μηδὲ ἐν ταῖς ἀγυιαῖς διασπᾶσθαι τὴν φάλαγγα·<tr><th>35<td>οὗτοι τοὺς γυμνούς, τοὺς ἀόπλους, τοὺς καταπεπτωκότας 
ταῖς γνώμαις, τοὺς οὐδὲ εὐξαμένους νικᾶν, φυγῇ φεύγοντες 
ὑπὸ σύνθημα κοινὸν ἀνεχώρουν τοῦ ἄστεος, παῖδας, γυναῖ‐ 
κας, καὶ τὰ τιμιώτατα κλέπτοντες, ὡς οὐκ ἐνὸν φανερῶς καὶ 
τὰς Αἰγυπτίων ἀνδραποδίζεσθαι. ταῦθ’ ἡ πληθὺς ὁρῶντες<tr><th>40<td>συσκευαζομένους αὐτούς, οὔπω τοῦ γινομένου ξυνίεσαν, 
ἀλλ’ ἔτι μᾶλλον ἑαυτῶν ἀπέγνωσαν, ὥστε οἱ μὲν οἴκοι 
σφᾶς αὐτοὺς κατακλείσαντες εἶχον, ἐκεῖ περιμένοντες τὸ πῦρ· 
οἱ δὲ πυρὸς σίδηρον ἀνθαιρούμενοι, θανάτου κουφότερον 
ὄργανον ἠγόραζον, οὐκ ἐπί τινα πρᾶξιν, ἀλλ’ ἑαυτούς, ὅταν<tr><th rowspan=2>45<td>ᾖ, προτενοῦντες εἰς τὴν σφαγήν· οἱ δὲ πλεῖν ἐπεβάλλοντο, 
καὶ περιενόουν νήσους καὶ κώμας καὶ πόλεις ὑπερορίους.<tr><td>ἐδόκει γὰρ ἅπαν τότε χωρίον ἐχυρώτερον εἶναι τῶν 
μεγάλων Θηβῶν, ἐν αἷς ἐπεποίητο τὰ Αἰγυπτίων βασίλεια. 
ὡς δὲ καὶ μόλις αὐτοὺς καὶ κατὰ βραχὺ προσήγαγον οἱ<td class=Y rowspan=6>111<tr><td><h3>2</h3>.<h2>1</h2> <h1>(50)</h1><td>θεοὶ τῷ τε πιστεῦσαι τοῖς γινομένοις, τῷ τε ἀναθαρρή‐ 
σαντας προελέσθαι σῴζεσθαι, τοῦτο καὶ λίαν ἄπιστον εἰς 
ἀκοὴν ἔρχεται.<tr><td><h3>2</h3>.<h2>2</h2><td>    Γυνὴ πένης, μάλα πρεσβῦτις, παρά τινα τῶν πλα‐ 
γίων πυλῶν ἐργασίαν εἶχεν, οὐκ εὐτυχῆ μὲν ἀλλ’ ἀναγ‐ 
καίαν, τὼ χεῖρε ὀρέγειν, εἴ τις ἐμβάλοιτο ὀβολόν. αὕτη μὲν 
μάλα ὄρθριος ἐπὶ τὴν ἀγυρτικὴν καθέδραν ἀφῖκτο· δειναὶ<tr><th>5<td>γὰρ αἱ τοῦ βίου χρεῖαι φύσιν ὕπνου παραλογίσασθαι· 
καθεζομένη δὲ τὸ εἰκὸς ἐποίει, τοὺς διεγειρομένους ἐπὶ τὰ 
ἔργα προὔπεμπεν ἀγαθαῖς φήμαις, καὶ τὴν ἡμέραν εὐηγ‐ 
γελίζετο, καὶ ηὔχετο, καὶ τὸν θεὸν ὑπισχνεῖτο ἵλεων. πόρ‐ 
ρωθεν οὖν ὁρῶσα τὸ δρώμενον ὑπὸ τῶν Σκυθῶν, ἐπειδὴ<tr><th>10<td>σαφῶς ἡμέρα τε ἦν, καὶ οὐδὲν ἔληγον, ὥσπερ οἱ φῶρες, 
ἐκθέοντες καὶ εἰσθέοντες, πάντες σκευαγωγοῦντες, ἐνθύμιον 
ποιεῖται τοῦτον ἔσχατον ἥλιον ὄψεσθαι Θήβας· δρᾶσθαι 
γὰρ ταῦτα τοῦ μηδὲν ἐνέχυρον αὐτῶν ἔχειν τὸ ἄστυ, ὥστε, 
ἐπειδὰν τάχιστα ἀποσκηνώσωσι, χειρῶν ἀδίκων ἄρξειν<tr><th rowspan=2>15<td>αὐτούς, ἀδεεῖς ὄντας τοῦ μή τι παραπολαύσωσιν, ὁμεστίων 
ὄντων τοῖς ἀδικουμένοις τῶν ἀδικούντων. τόν τε οὖν κώ‐<tr><td>θωνα τὸν ἀργυρολόγον ἀνατρέψασα, καὶ συχνὰ ἄττα 
ἀποδυραμένη τε καὶ θεοκλυτήσασα, «Ἀλλ’ ὑμᾶς γε» ἔφη, 
«γῆς πατρῴας ἐκπεπτωκότας καὶ ἀλητεύοντας, ἐδέξατο μὲν<td class=Y rowspan=5>112<tr><th>20<td>Αἴγυπτος ὡς ἱκέτας, ἐχρήσατο δὲ οὐχ ὅσον μόνον ἱκέταις 
εἶχε καλῶς, ἀλλὰ καὶ πολιτείας ἠξίωσε, καὶ γερῶν μετέ‐ 
δωκε, καί, τὸ τελευταῖον δὴ τοῦτο, κυρίους τῶν πραγμά‐ 
των ἐποίησεν, ὥστε ἤδη τινὲς Αἰγυπτίων σκυθίζουσιν, 
ὠφελούσης αὐτοὺς καὶ τῆς προσποιήσεως. αὐτὰ τὰ ὑμέ‐<tr><th>25<td>τερα τῶν ἐπιχωρίων ἐπιτιμότερα. ἀλλὰ τί ταῦτα; τί μετα‐ 
σκηνοῦτε; τί δὲ σκευαγωγεῖτε καὶ συσκευάζεσθε; οὔτι που 
ταῦτα ἐπὶ τοὺς εὐεργέτας δικάζουσιν ἀχαριστίᾳ θεοί. καὶ 
γὰρ εἰσὶ καὶ ἥξουσιν, εἰ καὶ κατόπιν Θηβῶν». ἡ μὲν εἰποῦσα 
πρηνῆ κατέβαλεν ἑαυτήν. ἐφίσταται δέ τις Σκύθης τὴν<tr><th>30<td>κοπίδα σπασάμενος, ὡς ἀπαράξων τῆς ἀνθρώπου τὴν κεφα‐ 
λήν, ἣν λοιδορεῖσθαί τε ὑπετόπασεν καὶ καταφανὲς ποι‐ 
ῆσαι τὸ νυκτερινὸν ἔργον. ᾤετο γὰρ ἔτι λανθάνοντας 
αὐτὸ δρᾶν, ἐπεὶ μηδεὶς τῶν ᾐσθημένων εὔτολμος ἦν ἐξε‐ 
λέγχειν· καὶ ἡ μὲν ἔργον ἂν ἐγεγόνει σιδήρου. ἐπιφαίνεται<tr><th rowspan=2>35<td>δέ τις, εἴτε θεός, εἴτε κατὰ θεόν· ἑωρᾶτο δ’ οὖν ἄνθρω‐ 
πος, ὃς ἀγανακτῶν τε δῆλος ἐγένετο, καὶ κινήσας ἐφ’ ἑαυ‐ 
τὸν τὸν Σκύθην, ἐπιφερομένῳ τε ὑπαντιάζει, καὶ τὴν πλη‐<tr><td>γὴν φθάσας συναίρει τε καὶ καταβάλλει. Σκύθης ἐπ’ αὐτὸν 
ἄλλος, καὶ ταχὺ τὸ αὐτὸ ἐπεπόνθει. βοὴ τὸ ἐντεῦθεν, καὶ<td class=Y rowspan=6>113<tr><th>40<td>συνθέουσιν ἄνθρωποι· τοῦτο μὲν βάρβαροι, τοὺς σκευα‐ 
γωγοὺς ἡμιόνους ἀφέντες, ὅσους ὁ καιρὸς πρὸς ἐξόδῳ 
κατείληφεν, ἤτοι μέλλοντες ἢ προεξελθόντες· ἀνέλυον γὰρ 
ὡς δι’ ἐλαχίστου τοῖς οἰκείοις ἀρήξοντες· τοῦτο δὲ ὅμαδος 
δήμου πολὺς ὤν. ὁ μέν τις ἀποθνήσκει πληγείς, ὁ δὲ<tr><th>45<td>ἀποκτείνει Σκύθην, καὶ τὸν ἀποκτείναντα αὖ Σκύθης ἄλλος, 
καὶ ἀεί τις ἔπιπτε, καὶ ἀεί τις ἔκτεινεν ἀφ’ ἑκατέρας μερί‐ 
δος. τῷ γὰρ δήμῳ καὶ τὸ παρατυχὸν ἅπαν ὅπλον ἦν 
ἀναγκαῖον· ἦν δὲ αὐτῷ καὶ τοὺς κειμένους σκυλεύοντι χρῆ‐ 
σθαι τοῖς ξίφεσι, καὶ ζώντων παραιρουμένῳ· πλήθει γὰρ<tr><td><h3>2</h3>.<h2>2</h2> <h1>(50)</h1><td>περιῆν τῶν ἀλλοφύλων, τῶν μὲν ἐστρατοπεδευκότων ὡς 
πορρωτάτω τοῦ ἄστεος, ὡς ἂν ἥκιστα φοβοῖντο τὸν λό‐ 
χον, ὃν οὐκ ὄντα αὐτοῖς ὁ θεὸς ἀνεσείσατο, τοῦ μεθεῖναι 
τὴν πόλιν, ἣν μέσην εἶχον ἐν ταῖν χεροῖν· οἱ δέ, μερὶς 
ἐλάττων ἀνὰ τὴν πόλιν τοῦ πλήθους, ἀμφὶ τὰ ἔπιπλα<tr><th>55<td>εἶχον, τοῦ μηδὲν ἐγκαταλειφθῆναι. πολλαπλάσιοι οὖν, ὡς 
εἶχον, ἐλάττοσιν αὐτῶν συνεφέροντο τοῖς παρατυχοῦσιν 
ἀγχοῦ τῶν πυλῶν καὶ τοῖς ἀεὶ προσγινομένοις ὡς ἐπὶ 
ἔξοδον. ᾔρετό τε ἡ βοὴ μείζων, καὶ τὰ τῶν θεῶν ἐνταῦθα 
δὴ καὶ σαφῶς διάδηλα γίνεται. ἐπειδὴ γὰρ αἴσθησις τοῦ<tr><th rowspan=2>60<td>θορύβου τήν τε πόλιν, ὁπόση τὸ μέγεθος ἦν, ἐπέσχε, καὶ<tr><td>εἰς τὸ στράτευμα τῶν ἀλλοφύλων ἐξίκετο, ἑκάτεροι τοὺς 
ἑτέρους πάλαι δεδιότες ὡς ἐπιθησομένους, τοῦ δήμου μὲν 
ἀνὴρ ἕκαστος, ταύτην ἐκείνην οἰόμενοι τὴν κυρίαν ἡμέραν 
Αἰγύπτῳ, καθ’ ἣν ἀπερυθριᾶσαι τοῖς βαρβάροις συνέκειτο,<td class=Y rowspan=5>114<tr><th>65<td>γνώμην ἐποιοῦντο δρῶντές τι καὶ παθεῖν καὶ σχεῖν ἐντά‐ 
φιον ἀρετήν· ὡς τοῦ γε μὴ παθεῖν οὐδὲ θεὸς ἂν ἔδοξεν 
ἐγγυητὴς ἀξιόπιστος. διωθοῦντο οὖν ἅπαντες ἐπὶ τὸ ἀεὶ 
ταραττόμενον, αὐτός τις ἕκαστος εἶναι βουλόμενος, οἰόμενος 
κερδανεῖν, εἰ διακινδυνεύσειεν ὑπολειπομένων ἔτι μαρτύρων.<tr><th>70<td>οἱ βάρβαροι δὲ τήν τε ἔξοδον ἐκεκλόφεσαν, καὶ πεφωρᾶ‐ 
σθαι νομίσαντες, τῶν μὲν ἐγκαταλελειμμένων ἠμέλουν· καί‐ 
τοι πεμπτημόριά που μάλιστα τοῦ στρατεύματος ἦν· αὐτοὶ 
δὲ περὶ σφῶν αὐτῶν δείσαντες μὴ ἐπεξέλθοιεν οἱ πολέμιοι, 
φυγὴν ἐποιοῦντο, καὶ πορρωτέρω στρατοπεδεύουσι, χάριν<tr><th>75<td>εἰδότες ὅτι τῷ πλείονι περιεσώθησαν, τῷ παντὶ κινδυνεῦσαι 
μελλήσαντες. τῶν δὲ ἐγκαταλειφθέντων οἱ μὲν ἐν ταῖς οἰ‐ 
κίαις, καὶ οὗτοι διὰ τὸ πάλαι θεοπληγεῖς τε εἶναι καὶ ὕποπτοι 
πείσεσθαι Σκύθας ὑπὸ Αἰγυπτίων κακὸν ἀνήκεστον, ἐπι‐ 
δρομήν τε ἐπὶ τοὺς ἐξελθόντας ὡς ἐπὶ φυγάδας ᾤοντο γεγο‐<tr><th rowspan=2>80<td>νέναι, καὶ αὐτίκα διαρπασθήσεσθαι τὸ στρατόπεδον, σφίσι 
δὲ ὄφελος ἂν γενέσθαι κατὰ χώραν αὐτοῦ μένουσιν, εἰ τά<tr><td>τε ὅπλα καταθεῖντο καὶ ἱκέται καθίζοιντο· δόξαι γὰρ ἂν 
διὰ τοῦτο καὶ μόνους ὑπολελεῖφθαι, τῷ μηδὲν κακὸν εἰρ‐ 
γάσθαι τὰ Αἰγυπτίων· ἐκείνους δέ, οἷς ἐδεδράκεσαν τὸ παθεῖν<td class=Y rowspan=5>115<tr><th>85<td>ἔνδικα φοβηθέντας, ἐκστῆναι τοῦ ἄστεος. μόνοι δὲ ἄρα οἱ 
παρατυχόντες ταῖς πύλαις, καὶ περὶ οὓς ἦν τὸ δεινόν, ἠπί‐ 
σταντο τἀληθές, ὅτι μηδὲν ἦν καρτερὸν Αἰγυπτίοις συν‐ 
τεταγμένον, οὐχ ὁπλίτης, οὐχ ὅπλον, οὐκ ἀκοντιστής, οὐκ 
ἀκόντιον. ποιοῦνται δὲ γνώμην ἐκ τῶν παρόντων, εἰ δύ‐<tr><th>90<td>ναιντο, κρατήσαντες τῶν πυλῶν εἰσκαλέσαι τοὺς μάτην 
πεφοβημένους· ἀναρπασθῆναι γὰρ ὅλην ὥσπερ νεοττιὰν 
τὴν πόλιν. καὶ συνίσταται μάχη περὶ αὐτῆς καρτερά, ἐν 
ᾗ κρατοῦσιν Αἰγύπτιοι, καὶ ἐπινίκιον παιανίζουσι. δέος 
ἄλλο τοῦτο τοῖς τε εἴσω καὶ τοῖς ἔξω βαρβάροις· διαπε‐<tr><th>95<td>πρᾶχθαι γὰρ ᾤοντο τοῖς Αἰγυπτίοις τὸ ἔργον οὗτοί τε εἰς 
ἐκείνους καὶ εἰς τούτους ἐκεῖνοι, ὥστε ἀλλήλους ἐπῴμωζον· 
οὐδὲ φθάνουσιν οἱ κεκρατηκότες θύρας τε ἁπάσας ἐπιθέντες 
ἁπάσαις πύλαις· οὐ μικρὸν ἔργον ἐν Θήβαις· ἑκατομπύλους 
αὐτὰς Ἕλληνες ᾄδουσι· καί τις τῶν μετασχόντων τοῦ περὶ<tr><td rowspan=2><h3>2</h3>.<h2>2</h2> <h1>(100)</h1><td>τὰς πύλας ἀγῶνος ἐπ’ αὐτὸ τοῦτο διαδραμὼν ἐκ μέσων 
τῶν ὅπλων, ἐξαγγέλλει τε καὶ ὑπισχνεῖται τοῖς Σκύθαις 
τὴν πόλιν· οἱ δὲ μάτην παρῆσαν, ἑνὶ καιρῷ τὴν τύχην<tr><td>ἐπαινέσαντες καὶ μεμψάμενοι. τέως μὲν γὰρ ὡς ἔξω γεγονότες 
δικτύων, τό γε ἐφ’ ἑαυτοῖς ὑπερήδοντο· ἔπειτα μέντοι<td class=Y rowspan=6>116<tr><th>105<td>καὶ διαρραγῆναι τοῦ τείχους ἠξίωσαν ὑπὲρ τοῦ πάλιν 
ἐπιβατεῦσαι τοῦ ἄστεος. οὕτως ἄμαχον χρῆμα σοφία θεοῦ, 
καὶ οὔτε ὅπλον ἰσχυρὸν οὔτε νοῦς εὐμήχανος, ὅτῳ μὴ 
παρείη θεός· ὥστε ἤδη τινὲς ἐφ’ ἑαυτοὺς ἐστρατήγησαν. 
καί μοι δοκεῖ παγκάλως εἰρῆσθαι θεοῦ παίγνιον ἄνθρωπον<tr><th>110<td>εἶναι, παίζοντος ἀεὶ τοῖς πράγμασι καὶ πεττεύοντος. Ὅμηρόν 
τε οἶμαι τοῦτο πρῶτον Ἑλλήνων κατανοήσαντα, ποιῆσαι 
μὲν ἀγῶνα καὶ ἆθλα προθεῖναι παντοίας ἀγωνίας ἐπὶ 
Πατρόκλῳ κειμένῳ· ἐν ἅπαντι δὲ μειονεκτοῦσιν οἱ κρα‐ 
τήσειν ἐπιδοξότεροι. Τεῦκρος ἀσήμου τοξότου τὰ δευτερεῖα<tr><th>115<td>κομίζεται, καὶ 
    λοῖσθος ἀνὴρ ὥριστος ἐλαύνει μώνυχας ἵππους, 
καὶ εἰς ποδῶν ἀρετὴν νέος ἡττᾶται πρεσβύτου, καὶ εἰς τὴν 
βαρεῖαν ἀγωνίαν Αἴας ἐλέγχεται. καί τοι τοῦτον αὐτὸς 
ἀνακηρύττει τῶν εἰς Ἴλιον ἀθροισθέντων μακρῷ πάντων<tr><th>120<td>πλὴν Ἀχιλλέως τὸν ἄριστον. ἀλλὰ καὶ τέχνη, φησί, καὶ 
μελέτη, καὶ ἡλικία, καὶ τὸ φύσει διενεγκεῖν, μικρὰ πάντα 
πρὸς τὸ δαιμόνιον.<tr><td rowspan=2><h3>2</h3>.<h2>3</h2><td class=QE>Αἰγύπτιοι δὲ ἐπειδὴ λαμπρῶς ἤδη τῶν πυλῶν<tr><td>ἐκράτουν, καὶ τὸ τεῖχος ἐπεποίηντο μέσον σφῶν καὶ τῶν 
πολεμίων, ἐπὶ τοὺς ἐγκαταλελειμμένους τρεπόμενοι χωρὶς 
ἑκάστους, ἅμα πολλοὺς ἔβαλλον, ἠκόντιζον, ἔπαιον, ἐκέν‐<td class=Y rowspan=5>117<tr><th>5<td>τουν· τοὺς ἐρυμνόν τι καταλαβόντας ἔτυφον ὥσπερ σφῆ‐ 
κας, αὐτοῖς ἱεροῖς, αὐτοῖς ἱερεῦσι, δεινολογουμένου καὶ κεκρα‐ 
γότος Τυφῶνος, ἐπειδὴ καὶ τὰ ἀμφὶ τὴν τοῦ θείου δόξαν 
ἐσκύθιζεν, ἠξίου τε ἐπικηρυκεύεσθαι τοῖς βαρβάροις, καὶ αὖθις 
ἔπραττεν, ὡς ἂν εἰσφρήσοι τὸ στράτευμα τὸ πολέμιον, ὡς<tr><th>10<td>οὐδενὸς γεγονότος ἀνηκέστου δεινοῦ. οἱ δέ, ὁ δῆμος, αὐτο‐ 
κέλευστοι πάντες, ἀστρατήγητοι, πλὴν τά γε παρὰ θεῶν 
αὐτός τις ἕκαστος στρατηγός τε καὶ στρατιώτης, λοχαγὸς 
καὶ λοχίτης. τί δὲ οὐκ ἂν γένοιτο βουλομένου θεοῦ καὶ 
ἐνδόντος ὁρμὴν ἀνθρώποις εἰς τὸ πάσῃ μηχανῇ σῴζεσθαι;<tr><th>15<td>οὔτε οὖν τὰς πύλας ἐπέτρεπον ἔτι Τυφῶνι, καὶ τὰ ἄλλα 
ἡ τυραννὶς ἄψυχος ἦν, ἐπειδὴ τὸ συστῆσαν αὐτὴν ἐξεπε‐ 
πτώκει τῆς πόλεως. ἐκκλησία δὴ πρώτη περὶ τὸν ἱερέα τὸν 
μέγαν, καὶ πῦρ ἱερὸν ἥπτετο, καὶ εὐχαὶ χαριστήριοι μὲν 
ὑπὲρ τῶν διαπεπραγμένων, ἱκετήριοι δὲ ὑπὲρ τῶν πεπρα‐<tr><th rowspan=2>20<td>ξομένων. εἶτα Ὄσιριν ᾔτουν, ὡς οὐδὲν ἄλλο πρὸ τοῦ τῶν 
πραγμάτων σωτήριον· ὁ δὲ ἱερεὺς αὐτόν τε ὑπέσχετο τῶν<tr><td>θεῶν διδόντων, καὶ εἰ δή τινες αὐτῷ συνεπεπτώκεσαν, 
αἰτίαν ἔχοντες ὁμογνώμονες εἶναι· Τυφῶνα δὲ ἔδοξε καιρόν 
τινα βουκολῆσαι. ὁ δὲ ἐπεὶ μὴ ταχὺ τὸ εἰκὸς ἐπεπόνθει·<td class=Y rowspan=5>118<tr><th>25<td>τὸ δὲ εἰκὸς ἦν σφάγιόν τε καὶ πρόθυμα τοῦ πολέμου γενέ‐ 
σθαι τὸν αἰτιώτατον Αἰγυπτίοις τοῦ χρόνον τινὰ Σκύθαις 
δουλεῦσαι· ἐπεὶ δ’ ἀνεβάλλετο αὐτὸν ἡ Δίκη σοφή τε οὖσα 
καὶ εἰδυῖα καιροὺς ταμιεύεσθαι, ὁ δὲ καὶ τὸ πᾶν ᾠήθη κατα‐ 
προίξεσθαι τῶν θεῶν. ὢν δ’ ἐπὶ τοῦ σχήματος ἔτι τῆς<tr><th>30<td>τυραννίδος, ἐπιμελέστερον ἠργυρολόγει καὶ αἴσχιον, ὥστε 
ἤδη τὸ δεύτερον καὶ παρὰ τῶν ὑπηρετῶν ἠρανίζετο, νῦν 
μὲν ἀνατεινόμενος ὅτι δράσει κακὸν ἐξαίσιον, ἕως ἠδύνατο, 
νῦν δ’ αὖ πάλιν ταπεινός τε καὶ ἐλεεινολογούμενος, «Ἵνα» 
φησί, «μὴ τῆς τυραννίδος ἐκπέσοιμι». τοσοῦτον ἄρα ἀπό‐<tr><th>35<td>πληκτος ἦν, καὶ τὸν νοῦν ὄντως ἐτετύφωτο, ὡς ἐλπίσαι 
θωπείᾳ καὶ χρήμασι τὸν ἱερέα περιελεύσεσθαι· τῷ δὲ οὐκ 
ἦν θέμις πρὸ τῶν πατρίων ἀργύριον τίθεσθαι. ἀλλὰ καὶ 
ἀναζεύξαντας ἀνὰ κράτος τοὺς ἀλλοφύλους, καὶ πορρωτάτω 
γενομένους Θηβῶν ἀποστόλοις καὶ ἱκέταις καὶ δώροις<tr><th rowspan=2>40<td>αὖθις ἐπανήγαγεν· ἅπαν τε ἔργον αὐτοῦ καὶ στρατήγημα 
κήρυγμα λαμπρὸν ἦν τοῦ πάλιν αὐτὸν προπιεῖσθαι τὰ Αἰγύ‐ 
πτια τοῖς βαρβάροις. δῆλός τε ἦν μάλιστα μὲν ἀδεὴς αὐτὸς<tr><td>ὢν τό γε ἐπὶ τοῖς φιλτάτοις Σκύθαις· εἰ δὲ μή, καὶ ἄσμενος 
ὑπὲρ τοῦ μὴ ζῶν Ὄσιριν ἐπιδεῖν τυχόντα καθόδου<td class=Y rowspan=6>119<tr><th>45<td>καὶ γενόμενον ἐν τοῖς πράγμασιν. ἐπεὶ δ’ οὖν οἵ τε 
βάρβαροι σαφῶς οὐκ ἐπὶ τῷ μετασχηματίσαι τὰ Αἰγυ‐ 
πτίων, ὥσπερ πρότερον ἐδεδράκεσαν, ἀλλ’ ἐπὶ τῷ πρόρριζα 
ἀνελεῖν καὶ Σκυθικῶς πολιτεύσασθαι τῇ χώρᾳ προσέβαλον, 
καὶ καθάπαξ εἰπεῖν, τὸ πραττόμενον πολέμου καὶ στάσεως<tr><td><h3>2</h3>.<h2>3</h2> <h1>(50)</h1><td>δυοῖν κακῶν ἀμφοῖν εἶχε τὰ χαλεπώτατα· στάσεως μὲν τὰς 
οἴκοθεν ἐνδόσεις καὶ προδοσίας, ὧν ἥκιστα πόλεμος πει‐ 
ρᾶται· πολέμου δὲ τὸ κοινὸν ἁπάντων εἶναι τὸν κίνδυνον· 
ἐπεὶ αἵ γε στάσεις, τὸ κοινὸν ἀξιοῦσαι σῴζειν, τὴν ἡγεμο‐ 
νίαν ἀπὸ τῶν ἐχόντων ἑτέροις μνηστεύουσι, τότε δὲ ἀπ’ ἀμ‐<tr><th>55<td>φοῖν περιῆν ἄμφω τὰ χείρω, Αἰγυπτίων δὲ οὐδεὶς ὑπελεί‐ 
πετο, ᾧ μὴ νεμεσητὰ ὁ τύραννος καὶ φρονεῖν ἐδόκει καὶ 
πράττειν, καὶ ὅστις παμπόνηρος ἦν, ὑπὸ τοῦ δέους σωφρο‐ 
νιζόμενοι. τοῦτο δὲ ἦν, ὃ περιμένειν ἐδέδοκτο τοῖς θεοῖς, 
τοῦ μηδὲν ἐμπύρευμα τῆς ἐναντίας αἱρέσεως ἐν τῇ πολι‐<tr><th>60<td>τείᾳ λανθάνειν ὑποτρεφόμενον, ἔχον τινάς, εἰ μὴ δικαίας, 
ἀλλ’ οὖν εὐπροσώπους τοῦ κακοῦ παραιτήσεις. ὀψὲ δὴ 
τότε σύνοδος θεῶν καὶ γερόντων ἐπὶ Τυφῶνι γίνεται, καὶ 
ἀνακαλύπτεται τὰ πάλαι πᾶσι καθ’ ἕνα θρυλούμενα, γυναῖ‐ 
κες ἀμφίγλωσσοι ταῖς μὴ συνιείσαις ἀλλήλων τὰς γνώμας<tr><th rowspan=2>65<td>ἐξερμηνεύουσαι τῇ τε Αἰγυπτίᾳ τὰ τῆς βαρβάρου, καὶ<tr><td>ἔμπαλιν θατέρᾳ τὰ τῆς θατέρας, καὶ ἀνδρόγυνοι καὶ 
ἀπογραφεῖς, ἅπαντες οὗτοι τῶν ἐπ’ Ὄσιριν Τυφῶνί τε καὶ 
τῇ γυναικὶ παρασκευασθέντων, καὶ αὐτῶν ἔναγχος ἐγχει‐ 
ρουμένων ἐπὶ δεινότατα τεκμήρια, καταλήψεις τε ἐπικαίρων<td class=Y rowspan=6>120<tr><th>70<td>χωρίων ἐνδόντος αὐτοῦ, καὶ μονονοὺ προσαγομένου τὴν 
πολιορκίαν, ἵνα περιστῇ τὰ δεινὰ τὴν πόλιν τὴν ἱεράν· 
σπουδή τε πᾶσα ἐφ’ ᾧ διαβῆναι τοὺς Σκύθας καὶ τοῦ ῥεύ‐ 
ματος ἐπὶ θάτερα, ἵνα μὴ ἐξ ἡμισείας τὰ Αἰγύπτια πράττοι 
κακῶς, πάντα δὲ πανταχόθεν αἴροιτο, καὶ μὴ σχολάζοιεν<tr><th>75<td>ἐπιζητεῖν Ὄσιριν. τούτων ἀναδειχθέντων, ἄνθρωποι μὲν 
εἰς τὸ αὐτὸ καταδικάζουσιν αὐτοῦ φρουράν τε καὶ περὶ 
τοῦ τί χρὴ παθεῖν ἢ ἀποτῖσαι, δεύτερον ἐπ’ αὐτῷ καθεδεῖν 
δικαστήριον· θεοὶ δὲ τοὺς μὲν παρόντας συνέδρους ἐπῄνε‐ 
σαν, ὡς ἀποχρῶντα κατεγνωκότας· αὐτοὶ δέ, ἐπειδὰν ἀπο‐<tr><th>80<td>λίπῃ τὸν βίον Τυφώς, ἐψηφίσαντο Ποιναῖς τε αὐτὸν παρα‐ 
δοῦναι καὶ ἐνεῖναι τῷ Κωκυτῷ, καὶ τελευτῶντα παλαμναῖον 
εἶναι καὶ Ταρτάριον δαίμονα, χρῆμα μετὰ τῶν ἀμφὶ Τιτᾶνας 
καὶ Γίγαντας· τὸ δὲ Ἠλύσιον μηδὲ ὄναρ ποτὲ ἰδεῖν, σχολῇ 
δὲ ἀνακύψαι ποτὲ καὶ ἐποπτεῦσαι φῶς ἱερόν, θέαμα ψυχῶν<tr><th>85<td>ἀγαθῶν καὶ θεῶν εὐδαιμόνων.<tr><td rowspan=2><h3>2</h3>.<h2>4</h2><td>    Τὰ μὲν ἀμφὶ Τυφῶνι ταῦτα· ῥητὰ γὰρ πάντα. 
τί γὰρ ἂν γένοιτο περὶ χθονίαν φύσιν ἱερὸν καὶ ἀπόρρη‐<tr><td>τον; ἱερολογεῖται δὲ καὶ τεθείασται τὰ Ὀσίριδος, ὥστε 
κίνδυνος παραβάλλεσθαι πρὸς τὴν διήγησιν. ἀλλὰ γένεσις<td class=Y rowspan=6>121<tr><th>5<td>μὲν αὐτοῦ, καὶ τροφαί, καὶ προπαίδειαί τε καὶ παιδεῖαι, 
καὶ ἡγεμονίαι μείζους, καὶ ὅπως ἀρχαιρεσιασάντων θεῶν τε 
καὶ θείων ἀνδρῶν ἐπὶ τὴν μεγάλην ἀρχὴν κατέστη, καὶ 
ὡς ἐπῆρξεν αὐτῇ, καὶ ὡς ἐπ’ αὐτὸν ἡ συνωμοσία συνέστη, 
καὶ εἰς ὅσον ἐκράτησε, καὶ ὡς οὐκ εἰς ἅπαν ἐξίκετο· ταῦτα<tr><th>10<td>μὲν οὐκ ἀνάξια κοινολογίας, καὶ εἴρηται. προσκείσθω δὲ ὅτι 
μηδὲ ἀνόνητος ἡ φυγὴ τῷ πάντα εὐδαίμονι· ἀλλ’ ἐν ἐκείνῳ 
γὰρ τῷ καιρῷ τὰς τελεωτάτας τῶν ἄνω θεῶν τελετὰς 
ἐτελέσθη τε καὶ ἐπώπτευσε καὶ θεωρίᾳ προσανέσχε τὸν 
νοῦν, σχασάμενος πολιτείαν. λεγέσθω δὲ αὐτοῦ καὶ κάθο‐<tr><th>15<td>δος ἱερά, καὶ δῆμοι στεφανηφόροι συγκαταγαγόντες αὐτὸν 
τοῖς θεοῖς, ἤπειρον ὅλην ἐπὶ τῷ προπομπεῦσαι κατιόντας 
ἀμείψασθαι, καὶ παννυχίδες, καὶ δᾳδουχίαι, καὶ διανομαὶ 
γερῶν, καὶ ἐπώνυμον ἔτος, καὶ τοῦ δυσμενοῦς ἀδελφοῦ δευ‐ 
τέρα φειδώ, ὃν ὀργῆς ἠρεθισμένου τοῦ δήμου παρῃτεῖτο,<tr><th>20<td>καὶ θεῶν ἐδεῖτο σῴξειν αὐτόν, ἐπιεικέστερα δρῶν μᾶλλον 
ἢ δικαιότερα.<tr><td rowspan=2><h3>2</h3>.<h2>5</h2><td class=QE>Μέχρι τούτων ἀποτετολμήσθω τὰ Ὀσίριδος, τὰ<tr><td>δὲ ἐντεῦθεν εὔστομα κείσθω, φησί τις, εὐλαβῶς ἱερολογίας 
ἁψάμενος. τὰ πρόσω θρασείας ἂν γένοιτο γνώμης καὶ γλώτ‐ 
της, ἃ εὔφημα ἀτρεμείτω, συγγραφαῖς ἀνέπαφα, μὴ καί τις οἷς<td class=Y rowspan=5>122<tr><th>5<td><div class=Qk></div>οὐ θέμις ὄμμα βάλῃσιν· 
ὅ τε γὰρ ἐκφήνας ὅ τε ἰδὼν νεμεσᾶται παρὰ τοῦ θείου, 
καὶ λόγοι Βοιώτιοι τοὺς ἐναλλομένους καὶ ἐποπτεύοντας 
ὄργια Διονύσου σπαράττουσιν. ἀγνωσία σεμνότης ἐπὶ τελε‐ 
τῶν, καὶ νὺξ διὰ τοῦτο πιστεύεται τὰ μυστήρια, καὶ ἄβατα<tr><th>10<td>σπήλαια διὰ τοῦτο ὀρύττεται, καιροὶ καὶ τόποι κρύπτειν 
εἰδότες ἀρρητουργίαν ἔνθεον. μόνον ἴσως ἐκεῖνο θέμις εἰπεῖν, 
καὶ λέγομεν, ᾗ δυνάμεθα παρακαλύπτοντες τὰ ἀβέβηλα, 
ὅτι γηρῶν τε Ὄσιρις κυδίων ἢ νέος, καὶ γέρας ἔσχε παρὰ 
θεῶν ἐπιστατῆσαι τῇ πολιτείᾳ μετὰ συνθήματος μείζονος,<tr><th>15<td>ὡς κρείττων ἀποδειχθῆναι τοῦ παρὰ ἀνθρώπων τι πά‐ 
σχειν· καὶ τὴν εὐδαιμονίαν, ἣν παραδοὺς Αἰγυπτίοις ἐξί‐ 
τηλον εὗρεν ὑπὸ τῶν Τυφονίων καιρῶν, οὐκ ἀνεκτήσατο 
μόνον, ἀλλὰ καὶ ἀσύμβλητον τῇ προσθήκῃ πρὸς τὴν προ‐ 
τέραν ἐποίησεν, ὡς δοκεῖν ἐκείνην προοίμιον γεγονέναι τῆς<tr><th rowspan=2>20<td>ἐσομένης καὶ μόνην ὑπόσχεσιν, ποτὲ θρυλούμενον ποιηταῖς 
Ἑλλήνων, ὡς ἡ παρθένος ἡ νῦν ἀστρῴα, Δίκην, οἶμαι,<tr><td>καλοῦμεν αὐτήν, 
<div class=QU></div>ἐπιχθονίη πάρος ἦεν, 
    ἤρχετο δ’ ἀνθρώπων κατεναντίη· οὐδέποτ’ ἀνδρῶν,<td class=Y rowspan=5>123<tr><th>25<td>    οὐδέποτ’ ἀρχαίων ἠνήνατο φῦλα γυναικῶν, 
    ἀλλ’ ἀναμὶξ ἐκάθητο, καὶ ἀθανάτη περ ἐοῦσα· 
ὁμωρόφιος ἀνθρώποις ἐγίνετο. 
    οὐ γὰρ λευγαλέου τότε νείκεος ἠπίσταντο, 
    οὐδὲ διακρίσιος περιμεμφέος, οὐδὲ κυδοιμοῦ·<tr><th>30<td class=QE>αὕτως δ’ ἔζωον· χαλεπὴ δ’ ἀπέκειτο θάλασσα, 
καὶ βίον οὔπω νῆες ἀπόπροθεν ἠγίνεσκον· 
ἀλλὰ βόες καὶ ἄροτρα, καὶ αὐτὴν πότνια λαῶν 
μυρία πάντα παρεῖχε Δίκη, δώτειρα δικαίων. 
τόφρ’ ἦν, ὄφρ’ ἔτι γαῖα γένος χρύσειον ἔφερβεν.<tr><th>35<td>ὡς, φησίν, οὐκ ἐχρῶντο θαλάσσῃ, χρυσοῖ δὲ ἦσαν 
ἄνθρωποι, καὶ θεῶν ἐπιμιξίας ἐτύγχανον. πλοίων δὲ εἰσελ‐ 
θόντων ἐνεργοῦς εἰς χρῆσιν βίου, τοσοῦτον ἀπεφοίτησεν 
ἡ Δίκη τῆς γῆς, ὡς μόλις ὁρᾶσθαι νυκτὸς αἰθρίας. καὶ μέν‐ 
τοι καὶ νῦν ὁρωμένη στάχυν ἡμῖν προτείνει, καὶ οὐ πηδά‐<tr><th rowspan=2>40<td>λιον. τάχα νῦν καταβαίη, καὶ πάλιν ἡμῖν αὐτοπρόσω‐<tr><td>πος διαλέξεται, σπουδασθείσης μὲν γεωργίας, ναυτιλίας δὲ 
ἀποσπουδασθείσης. τάδε οὖν πάλαι περὶ αὐτῆς ᾀδόμενα 
ποιηταῖς οὐχ ἕτερος ἔσχε χρόνος, ἀλλ’ ὁ τῆς ἐπικυδεστέρας 
βασιλείας Ὀσίριδος. εἰ δὲ οὐκ εὐθὺ κατάγοντες αὐτὸν ἐκ τῆς<td class=Y rowspan=5>124<tr><th>45<td>μεταστάσεως, ἅμα πάντα ἐν χερσὶν ἔθεσαν οἱ θεοί, μηδὲν 
παρὰ τοῦτο ποιώμεθα. οὐ χωρεῖ πολιτείας φύσις ἀθρόαν 
μεταβολήν, ὥσπερ ἐπὶ τὸ χεῖρον, οὕτως ἐπὶ τὸ ἄριστον. 
κακία μὲν γὰρ αὐτοδίδακτον, ἀρετὴ δὲ σὺν πόνῳ κτᾶται. ἔδει 
δὴ μεσεῦσαι τοὺς προκαθαίροντας, τὸ θεῖον σχολῇ καὶ τάξει<tr><td><h3>2</h3>.<h2>5</h2> <h1>(50)</h1><td>βαδίζειν· τὸν δὲ ἔδει, πρὶν ἄσχολον εἶναι, πολλὰ μὲν ἰδεῖν, 
πολλὰ δὲ ἀκοῦσαι· συχνά τοι βασιλέως ἀκοὴ κλέπτεται.<tr><td><h3>2</h3>.<h2>6</h2><td>    Ἀλλ’ εὐλαβητέον γὰρ ἤδη, μή τι καὶ τῶν ἀρρήτων 
ἐξορχησώμεθα. τὰ μὲν ἱλήκοι τὰ ἱερά· ἡμῖν δὲ τά τε πάλαι 
μαθοῦσι περὶ ἀδελφοῦ γενόμενα καὶ γινόμενα θαυμαστόν 
τι φαίνεται καὶ ἄξιον φροντισθῆναι, τί ποτε ἄρα, ὅταν πού<tr><th>5<td>τις γένηται διαφέρουσα φύσις, οὐ κατὰ μικρόν, ἀλλὰ παρὰ 
πλεῖστον ἢ βελτίων ἢ χείρων, οἷον ἀμιγής τις ἀρετὴ πρὸς 
κακίαν ἢ κακία πρὸς ἀρετήν, ἐγγύς που παραφύεται καὶ 
τὸ ἀντικείμενον ἄκρατον, ὡς ἐκ μιᾶς ἑστίας προιέναι τὰ 
τοσοῦτον ἀπῳκισμένα, καὶ μίαν εἶναι ταῖν δυεῖν βλάσταιν<tr><th>10<td>τὴν ῥίζαν. πυθώμεθα οὖν φιλοσοφίας, τί ποτε ἄρα αἰτιάσεται 
τοῦ παραδόξου πράγματος· ἡ δὲ ἴσως ἀποκρινεῖται, 
δανεισαμένη τι καὶ παρὰ ποιήσεως, ὅτι, «Ὦ ἄνθρωποι, 
    δοιοὶ γάρ τε πίθοι κατακείαται ἐν Διὸς οὔδει, 
    δώρων, οἷα δίδωσι, κακῶν ἕτερος δὲ ἐάων.<td class=Y rowspan=4>125<tr><th>15<td>τὸ μὲν οὖν πολὺ κατ’ ἴσον, ἢ παρὰ μικρὸν ἧσσον 
ἀφ’ ἑκατέρων ἐγχεῖ καὶ κίρνησιν, ὥστε ἔχειν τῇ φύσει συμ‐ 
μέτρως. ὅταν δέ ποτε ἀπλήστως ἐγχέῃ θατέρας μερίδος, 
καὶ γένηταί τις πατὴρ ἐπὶ τῷ φθάσαντι τῶν παίδων 
ἀκριβῶς εὐδαίμων ἢ κακοδαίμων, ἐπὶ τὸ λοιπὸν θάτερον<tr><th>20<td>ἀκριβῶς ἐστι τὸ λειπόμενον. ὁ γὰρ θεὸς ὁ διανομεὺς ἀντα‐ 
νισώσει τὸ ἐνδεές, ἐπειδὴ δεῖ τὴν δαπάνην ἴσην εἶναι τοῖν 
πίθοιν, ᾗ καὶ τὴν ἀρχήν ἐστιν ἐν τοῖς γένεσι σπέρματα 
ἀπ’ ἀμφοῖν ἴσα καὶ ἓν ἄμφω γινόμενα τῷ λόγῳ τῆς κοινῆς 
φύσεως. ὅταν δὲ ὁπωσοῦν καταχωρισθὲν προδαπανήσῃ τις<tr><th>25<td>θάτερον, ἀνεπίμικτον ἔχει τὸ λεῖπον». ταῦτα εἰποῦσα, πεί‐ 
σειεν ἂν ἡμᾶς, ἐπειδὴ καὶ τῆς συκῆς ὁρῶμεν γλυκύτατον 
μὲν τὸν καρπόν, φύλλα δὲ καὶ φλοιὸν καὶ ῥίζαν καὶ πρέμ‐ 
νον, ἅπαντα ὀπωδέστατα. δόξειεν γὰρ ἄν, ὅσον ἔχει χεῖ‐ 
ρον ἡ φύσις τοῦ δένδρου, τοῦτο ἐν τοῖς οὐκ ἐδωδίμοις ὅλον<tr><th>30<td>ἐξαναλώσασα, ἀκραιφνὲς καταλιπεῖν ἐν τοῖς ἀκροδρύοις τὸ 
ἄριστον. ταῦτ’ ἄρα γεωργῶν παῖδες· ἀνασχώμεθα γὰρ καὶ 
φαύλων εἰκόνων, εἰ μέλλοιμεν πλέον ποιήσειν εἰς παρα‐ 
δοχὴν ἀληθείας· ἐκεῖνοι τοίνυν ὑπὸ τῆς φύσεως ἴσως αὐτο‐ 
διδαχθέντες, δύσοσμά τε εὐώδεσι καὶ γλυκέα δριμέσι παραφυ‐<td class=Y rowspan=5>126<tr><th>35<td>τεύουσιν, ἵνα τὸ ὅσον ἡ γῆ μοχθηρὸν ἔχῃ συμπεπλεγμένον, 
τοῦτο τῇ συγγενείᾳ πρὸς ἑαυτὰ σπῶντα, μόνον ἐάσῃ καὶ 
ἀπειλικρινημένον ἐν ταῖς βελτίοσι ῥίζαις τὸν χυμόν τε καὶ τὸν 
ἀτμὸν τὸν ἀμείνονα. καὶ ἔστι τοῦτο πρασιᾶς καθαρτήριον.<tr><td><h3>2</h3>.<h2>7</h2><td>    Ἐκ δὴ τοῦ λόγου συμβαίνει τρόπῳ γεωμετρικοῦ 
πορίσματος ἑτέρῳ συνανακύψαντος, παμπονήρους παίδων 
πρεσβυτέρους ἐν τοῖς γένεσι τίκτεσθαι. καὶ τοῦτο σπερμά‐ 
των ἐν συγγενείᾳ γίνεται καθαρτήριον, ὅταν γένεσιν ἀμο‐<tr><th>5<td>λύντου καὶ εἰλικρινοῦς ἀρετῆς εὐτρεπίζῃ θεός· κᾆθ’ οὕτως 
περιίσταται τὸ οἰκειότατον δόξῃ πάντων ἀλλοτριώτατον 
εἶναι· ὅπερ ἐν μὲν τοῖς κατὰ φύσιν ἔχουσιν οὐ μάλα ἐθέλει 
συμβαίνειν τοῖς ἡμιμοχθήροις τε καὶ ἐξ ἡμισείας χρηστοῖς· 
ἐν δὲ τοῖς τὴν φύσιν ὑπερφρονήσασι καὶ νεμηθεῖσι διακεκρι‐<tr><th>10<td>μένας τὰς μερίδας αὐτῆς, ἃς ἐκείνη συμπεπλεγμένας ἔχει καὶ 
δίδωσιν, ἐν δὲ τούτοις θαυμαστὸν ἦν, εἰ μὴ τοῦτο ἐγίνετο. 
    Τοῦτο μὲν ἅλις ἔχει παρὰ τοῦ λόγου· σκέμμα δὲ ἕτερον 
εἰσκυκλούμενον ἐπιζητεῖν ἔοικεν ἕτερον λόγον. 
    Τὸ δὲ ἐν διαφόροις τόποις καὶ χρόνοις ταὐτὰ πολ‐<tr><th>15<td>λάκις συμβῆναι, καὶ γενέσθαι θεατὰς γηρῶντας ἀνθρώπους, 
ὧν ἀκροαταὶ παῖδες ἐγένοντο, βιβλίων λεγόντων ἢ πάπ‐ 
πων, τοῦτό μοι δοκεῖ τὸ παραδοξότατον εἶναι· καὶ εἰ μὴ 
μέλλοι μένειν παράδοξον, ἄξιον αἰτιολογηθῆναι. λέγωμεν 
οὖν ἀρχὴν οἰκείαν εὑρόντες· μὴ γὰρ οὔτε σμικρὸν οὔτε<td class=Y rowspan=4>127<tr><th>20<td>ῥᾷστον ᾖ φιλοσόφημα. τὸν κόσμον ἓν ὅλον ἡγώμεθα τοῖς 
μέρεσι συμπληρούμενον· σύρρουν τε οὖν καὶ σύμπνουν 
αὐτὸν οἰησόμεθα· τὸ γὰρ ἓν οὕτως ἂν σῴζοι, καὶ οὐκ ἀσυμ‐ 
παθῆ πρὸς ἄλληλα τὰ μέρη θησόμεθα. πῶς γὰρ ἂν ἓν 
ὦσιν, εἰ μή τοι φύσει συνηρτημένα; καὶ ποιήσει δὴ καὶ<tr><th>25<td>πείσεται παρ’ ἀλλήλων τε καὶ εἰς ἄλληλα· καὶ τὰ μὲν μόνον 
ποιήσει, τὰ δὲ μόνον πείσεται. μετὰ τῆσδε τῆς ὑποθέσεως 
ἐπὶ τὸ σκέμμα βαδίζοντες, κατὰ λόγον ἂν αἰτιασόμεθα τῶν 
περὶ τὰ τῇδε τὸ μακάριον σῶμα τὸ κύκλῳ κινούμενον. 
μέρη γὰρ ἄμφω, καὶ ἔστιν αὐτοῖς τι πρὸς ἄλληλα. εἰ δὴ<tr><th rowspan=2>30<td>γένεσις ἐν τοῖς περὶ ἡμᾶς, αἰτία γενέσεως ἐν τοῖς ὑπὲρ 
ἡμᾶς, κἀκεῖθεν ἐνταῦθα καθήκει τὰ τῶν συμβαινόντων σπέρ‐ 
ματα. εἰ δή τις τοῦτο προσβάλοι χορηγούσης ἀστρονομίας, 
τὰς πίστεις ἀποκαταστατικὰς εἶναι περιόδοις ἀστέρων τε<tr><td>καὶ σφαιρῶν, τὰς μὲν ἁπλᾶς, τὰς δὲ συνθέτους, οὗτος τῇ<td class=Y rowspan=6>128<tr><th>35<td>μὲν ἂν αἰγυπτιάζοι, τῇ δὲ ἑλληνίζοι, καὶ σοφὸς ἂν εἴη τέλεος 
ἐξ ἀμφοῖν, νοῦν ἐπιστήμῃ συνάπτων. ὁ τοιοῦτος οὖν οὐκ ἂν 
ἀπογνοίη τῶν αὐτῶν κινημάτων ἐπανιόντων συνεπανιέναι 
τὰ αἰτιατὰ τοῖς αἰτίοις, καὶ βίους ἐν γῇ τοὺς αὐτοὺς εἶναι 
τοῖς πάλαι, καὶ γενέσεις καὶ τροφὰς καὶ γνώμας καὶ τύχας.<tr><th>40<td>οὐκ ἂν οὖν θαυμάζοιμεν, εἰ παμπάλαιον ἱστορίαν ἔμβιον 
τεθεάμεθα, καὶ ἐθεασάμεθά γε, εἰς ἅπαν ἐφαρμοσάντων τῶν 
προεξηνθηκότων τε ἤδη, καὶ εἰς τοὺς συνεχεῖς μῆνας ἐξαν‐ 
θησάντων τοῖς ἐκφανθεῖσιν ὑπὸ τοῦ λόγου· ἐφαρμοσάντων 
δὲ τῶν ἐγκεκρυμμένων εἰδῶν εἰς τὴν ὕλην τοῖς ἀπορρήτοις<tr><th>45<td>τοῦ μύθου. ὁποῖα ἄττα δ’ ἐστίν, ἐμοὶ μὲν οὔπω θέμις ἐξα‐ 
γορεύειν αὐτά· εἰκάσει δὲ ἄλλος ἄλλο, καὶ συγκύψουσιν 
ἐπὶ τὰ Αἰγύπτια συγγράμματα ἄνθρωποι λιχνείᾳ τοῦ μέλ‐ 
λοντος, ὧν ἂν ὁ μῦθος περισαλπίσῃ τὰ ὦτα, ἕλκοντες ἐκεῖθεν 
ἐπὶ τὰ παρόντα τὴν ᾐνιγμένην ἐμφέρειαν. τὰ δ’ οὔτ’ ἀλλή‐<tr><td><h3>2</h3>.<h2>7</h2> <h1>(50)</h1><td>λοις ὁμοφωνεῖ πρὸς ἀλήθειαν· ἴστων μὴ οὐδὲ εὐσεβοῦντες οἷς 
ἐπιχειρήσουσι, προαναχωννύντες ὃ δεῖ τέως κατορωρύχθαι· 
    κρύψαντες γὰρ ἔχουσι θεοὶ βίον ἀνθρώποισιν.<tr><td rowspan=2><h3>2</h3>.<h2>8</h2><td class=QE>Ὅ τοι Σάμιος Πυθαγόρας τὸν σοφὸν ἄλλ’ οὐ‐<tr><td>δὲν 〈ἢ〉 θεάμονά φησιν εἶναι τῶν τε ὄντων καὶ γινομένων· 
παραγγεῖλαι γὰρ αὐτὸν εἰς τὸν κόσμον, ὥσπερ εἰς ἀγῶνα 
ἱερόν, ἐφ’ ᾧ θεάσασθαι τὰ γινόμενα. ἡμεῖς οὖν τὸ ἐνθένδε<td class=Y rowspan=4>129<tr><th>5<td>συλλογισώμεθα, ποῖος ἂν ὁ τεταγμένος γένοιτο θεατής· ἢ 
σαφές τι δεῖ καὶ προὖπτον εἰπεῖν, ὡς ἐκεῖνος, ὅστις ἐν τῇ 
χώρᾳ περιμένει τὰ δεικνύμενα καθ’ ἕκαστον ἐν τάξει προ‐ 
κύπτοντα τοῦ παραπετάσματος; εἰ δέ τις εἰς τὴν σκηνὴν 
εἰσβιάζοιτο καί, τὸ λεγόμενον, εἰς τοῦτο κυνοφθαλμίζοιτο,<tr><th>10<td>διὰ τοῦ προσκηνίου τὴν παρασκευὴν ἀθρόαν ἅπασαν ἀξιῶν 
ἐποπτεῦσαι, ἐπὶ τοῦτον Ἑλλανοδίκαι τοὺς μαστιγοφόρους 
ὁπλίζουσι· καὶ λαθὼν δέ, οὐδὲν σαφὲς εἰδείη, μόλις γε ἰδὼν 
καὶ συγκεχυμένα καὶ ἀδιάκριτα. ἔστι μὴν ἅττα καὶ προανα‐ 
φωνεῖσθαι νόμος ἐν τοῖς θεάτροις, καὶ δεῖ τινα προεξελθόντα<tr><th>15<td>διαλεχθῆναι τῷ δήμῳ τί μετὰ μικρὸν ὄψεται. οὗτος οὐ 
πλημμελεῖ· τῷ γὰρ ἀγωνοθέτῃ διακονεῖται, παρ’ οὗ καὶ 
μαθὼν οἶδεν, οὐ πολυπραγμονήσας εἰδέναι οὐδὲ διὰ τοῦτο 
κινήσας τὰ ἀκίνητα, καὶ μαθόντα γε σιγᾶν δεῖ, πρὶν ἐπει‐ 
χθῆναι δημοσιεῦσαι, ὅτε γε οὐδὲ ἀεὶ τοὺς ἀγωνιστὰς εἰδέναι<tr><th>20<td>τὸν καιρὸν τῆς ἀγωνίας ὁ νόμος ἐφίησιν, ἀλλὰ περιμένειν 
δεῖ καταπεμπόμενον τῆς προόδου τὸ σύνθημα. οὕτως, ᾧ μὴν 
κοινοῦται θεὸς τὰς παρασκευὰς τῶν ἀποκειμένων ἐμβίων τῇ 
φύσει, προσκυνήσας τὴν τιμήν, μηδὲν ἧττον, εἰ μὴ καὶ 
μᾶλλον, τῶν ἀνηκόων ἐχεμυθείτω. ὃ γὰρ ἐν ἀγνοίᾳ, στο‐<td class=Y rowspan=4>130<tr><th>25<td>χάζεται· τὸ δὲ εἰκὸς ἐπὶ πλεῖον χωροῦν, ἀσταθμητότατόν 
ἐστιν, καὶ περὶ αὐτὸ πλείους οἱ λόγοι· τοῦ δὲ ἀληθοῦς 
ὥρισται μὲν ἡ γνῶσις, ὥρισται δὲ ὁ λόγος. ἀλλά τοι καὶ 
οὗτος ὑπὸ τοῦ σοφοῦ κεκρύψεται, πίστιν τινὰ ταύτην 
παρακατατιθεμένου θεοῦ. καὶ γὰρ ἄνθρωποι τοὺς ῥεολόγους<tr><th>30<td>μισοῦσιν· ὃν δὲ οὐκ ἀξιοῖ ὁ θεὸς εἶναι μύστην, μήτε προεξαλ‐ 
λέσθω, μήτε ὠτακουστείτω. καὶ γὰρ ἄνθρωποι μισοῦσι τοὺς 
φιλοπράγμονας· ἀλλ’ οὐδὲ τὸ ἀσχάλλειν εὔλογον τὸν μετὰ 
μικρὸν τῶν ἴσων τευξόμενον. βραχύς τοι χρόνος ἀνθρώ‐ 
ποις τὴν ἀξίαν μερίζει, καὶ τελευτῶντα τὰ πράγματα κοινὰ<tr><th rowspan=2>35<td>γίνεται θεάματά τε καὶ ἀκροάματα· 
<div class=J0></div>ἁμέραι δ’ ἐπίλοιποι<tr><td class=J0>μάρτυρες σοφώτατοι.<td class=Y>131</table>
<script>
var IL = ["Line", "Section", "Chapter"];
document.body.onload=f();
</script>
</body>
</html>
