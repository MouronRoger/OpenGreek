<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: In Petrum et Paulum [Sp.] :: TLG 2062 226</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 226&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>In Petrum et Paulum </strong>[Sp.]</p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>In Petrum et Paulum </strong>[Sp.]</p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>59</h3>.<h2>491</h2> <h1>(34t)</h1><td><a class="T Em">Εἰς τοὺς κορυφαίους τῶν ἀποστόλων Πέτρον καὶ Παῦλον, καὶ τὸ αὐτῶν μαρτύριον ἐνδοξότατον.</a><td class=K rowspan=5><tr><th>35<td>    αʹ. Οὐρανοῦ καὶ γῆς ἅμιλλαν ὁρῶ διὰ τὴν παροῦσαν 
πανήγυριν τῆς μνήμης τῶν ἀποστόλων, τῶν μὲν ἐπουρα‐ 
νίων δυνάμεων εὐφημουσῶν ἐντίμοις φωναῖς τοῦ πόνου 
αὐτῶν τὸ διδασκάλιον, ὡς δι’ αὐτῶν γνωρισθὲν αὐτοῖς 
τὸ τῆς οἰκονομίας μυστήριον, καθὼς ὁ Παῦλος βοᾷ, <span class=Em>Ἵνα</span><tr><th>40<td><span class=Em>γνωρισθῇ νῦν ταῖς ἀρχαῖς καὶ ταῖς ἐξουσίαις ἐν τοῖς 
ἐπουρανίοις διὰ τῆς Ἐκκλησίας ἡ πολυποίκιλος 
σοφία τοῦ Θεοῦ·</span> τῶν δὲ ἐπὶ γῆς ἀνθρώπων ἐκβιαζομέ‐ 
νων ἀξίαν εὐφημίαν διὰ τῆς τιμῆς πρὸς τοὺς κορυ‐ 
φαίους δεῖξαι, ὡς δι’ αὐτῶν εἰς σωτηρίαν ἐπανελθόντων.<tr><th>45<td>Τί γὰρ Πέτρου μεῖζον; τί δὲ Παύλου ἴσον; οἵτινες τῷ 
ἔργῳ καὶ τῷ λόγῳ πᾶσαν τὴν ἐν οὐρανοῖς καὶ ἐπὶ γῆς 
κτίσιν ἐνίκησαν· οἱ τῷ πηλῷ τοῦ σώματος συμπε‐ 
πλεγμένοι, καὶ ἀμείνους ἀγγέλων εὑρεθέντες. Τί οὖν 
ἐροῦμεν πρὸς τοὺς διδασκάλους τῆς ἄνω καὶ τῆς<tr><td><h3>59</h3>.<h2>491</h2> <h1>(50)</h1><td>κάτω κτίσεως; Οὐχ εὑρίσκω γὰρ λόγον ἐπάξιον ἐγκω‐ 
μιάσαι τοὺς ἐγκωμιάσαντας τὸ γένος ἡμῶν, τοὺς τὴν 
ἅπασαν γῆν καὶ θάλασσαν περιελθόντας, καὶ τὰς ῥίζας 
τῶν ἁμαρτημάτων ἀνασπάσαντας, καὶ τὰ σπέρματα 
τῆς εὐσεβείας καταβαλόντας ἐν ταῖς καρδίαις τῶν ἀπει‐<tr><th>55<td>θούντων ἀνθρώπων. Πέτρος ὁ καθηγητὴς τῶν ἀποστό‐<td class=K rowspan=6>Column end<tr><td><h3>59</h3>.<h2>492</h2> <h1>(34)</h1><td>λων, Παῦλος ὁ γνωριστὴς τῆς οἰκουμένης, καὶ τῶν ἄνω<tr><th>35<td>δυνάμεων συμμέτοχος· Πέτρος τῶν ἀγνωμόνων Ἰου‐ 
δαίων ὁ χαλινὸς, Παῦλος τῶν ἐθνῶν ἡ παράκλησις. Καὶ 
βλέπε μοι τοῦ Δεσπότου τὴν ὑπερέχουσαν σοφίαν. Τὸν 
γὰρ Πέτρον ἀπὸ ἁλιέων ἐξελέξατο, τὸν δὲ Παῦλον ἀπὸ 
σκηνοῤῥάφων· καὶ τοῦτο δὲ πρὸς ὠφέλειαν πεποίηκεν·<tr><th>40<td>ἐβυθίζετο γὰρ ἡ δόξα τῶν Ἰουδαίων. Διὰ τοῦτο τούτῳ 
τῷ ἁλιεῖ ἐνεπίστευσεν ὁ Κύριος, φήσας πρὸς αὐτόν· 
<span class=Em>Ἄπελθε εἰς τὴν θάλασσαν, καὶ βάλε ἄγκιστρον· 
καὶ τὸν ἀναβάντα πρῶτον ἰχθὺν ἄρας, ἄνοιξον τὸ 
στόμα αὐτοῦ, καὶ εὑρήσεις στατῆρα</span> Θάλασσαν λέγων,<tr><th>45<td>τὴν ἄστατον τῶν ἀνόμων Ἰουδαίων γνώμην· ἄγκιστρον, 
τὸν ἔντεχνον λόγον τῆς διδασκαλίας· ἰχθὺς, τὸν νόμον 
σημαίνει. Τὸ δὲ ἀνοῖξαι τὸ στόμα αὐτοῦ, τὸ ἑρμηνεύειν 
αὐτὸν λέγει· τὸ δὲ εὑρεῖν ἐν αὐτῷ στατῆρα, τὸ πνευμα‐ 
τικῶς αὐτὸν ἀνακρίνειν σημαίνει. Τῷ δὲ Παύλῳ ὡς σκη‐<tr><td><h3>59</h3>.<h2>492</h2> <h1>(50)</h1><td>νοῤῥάφῳ τὰ ἔθνη ἐνεχείρισεν, ἵνα ἐνδύσῃ διὰ νόμου καὶ 
τῆς χάριτος γυμνοὺς, τὸ κόκκινον ἔνδυμα, τὸ ἐξ ὕδατος 
καὶ αἵματος Δεσποτικοῦ βαφέν. Οὕτως αὐτῷ ὁ Δεσπότης 
βοῶν, <span class=Em>Ἄπελθε,</span> φησὶν, <span class=Em>ὅτι ἐγὼ εἰς ἔθνη μακρὰν ἀπο‐ 
στελῶ σε.</span> Ὢ μακαρία δυὰς ἡ πιστευθεῖσα ὅλου τοῦ<tr><th>55<td>κόσμου τὰς ψυχάς! Πέτρος ἡ ἀρχὴ τῆς ὀρθοδοξίας, ὁ<td class=Y rowspan=16>491<tr><td><h3>59</h3>.<h2>493</h2><td>μέγας τῆς Ἐκκλησίας ἱεροφάντης, ὁ ἀναγκαῖος σύμ‐ 
βουλος τῶν Χριστιανῶν, τὸ κειμήλιον τῶν ἄνω δυνά‐ 
μεων, ὁ τετιμημένος ὑπὸ τοῦ Δεσπότου ἀπόστολος. Παῦ‐ 
λος ὁ μέγας τῆς ἀληθείας κήρυξ, τὸ καύχημα τῆς οἰκου‐<tr><th>5<td>μένης, ὁ ἐν οὐρανοῖς ἄνθρωπος, καὶ ἐπὶ γῆς ἄγγελος, ἡ 
δόξα τῆς Ἐκκλησίας, ὁ ἐν ὑψηλοῖς πετόμενος ἀετὸς, ἡ 
λύρα τοῦ Πνεύματος, ἡ χελιδὼν καὶ τέττιξ, τὸ ὄργανον 
τὸ Δεσποτικὸν, ὁ γρήγορος τοῦ Χριστοῦ ὑπηρέτης. 
Παῦλος καὶ Πέτρος, οἱ ζευκτοὶ βόες τῆς Ἐκκλησίας, οἱ<tr><th>10<td>καλὴν πραγματείαν τῇ οἰκουμένῃ ἐμπορευσάμενοι, οἱ 
τὸν σταυρὸν ἀντὶ ζυγοῦ ἄραντες, ἀντὶ δὲ ἐπιβάτου τὸν 
Σωτῆρα, ἀντὶ δὲ ζευγλῶν τὰς Γραφῶν διαθήκας, ἀντὶ δὲ 
κέντρου τὴν χάριν τοῦ ἁγίου Πνεύματος. Παῦλος καὶ 
Πέτρος, οἱ τὴν Ἐκκλησίαν καθ’ ἡμέραν φαιδρύνοντες, τὰ<tr><th>15<td>ταμιεῖα τὰ Δεσποτικὰ, τὰ πανδοχεῖα τῆς οἰκουμένης, τὰ 
δοχεῖα τοῦ Πνεύματος, τῆς ἁγίας Τριάδος τὰ ἑρμηνευτήρια, 
τῆς οἰκονομίας τοῦ θείου λόγου οἱ ὑφηγηταί. Πέτρος, ὁ 
ἐμὸς πνευματικὸς ἔρως· Παῦλος, τὸ σκεῦος τῆς ἐκλο‐ 
γῆς, ἡ ἐμὴ βακτηρία. Πέτρος, ὁ ναὸς τοῦ Θεοῦ· Παῦ‐<tr><th>20<td>λος, τὸ στόμα τοῦ Χριστοῦ, ἡ λύρα τοῦ Πνεύματος, ὁ 
τρίπηχυς ἄνθρωπος, καὶ τῶν οὐρανῶν ἁπτόμενος· ὁ 
ἐν τόπῳ περιγραφόμενος, καὶ τὸν κόσμον ἅπαντα τῷ 
Δεσπότῃ περιγράφων· ὁ ἀπὸ Ἱερουσαλὴμ καὶ κύκλῳ 
μέχρι τοῦ Ἰλλυρικοῦ πεπληρωκὼς τὸ Εὐαγγέλιον τοῦ<tr><th>25<td>Χριστοῦ· ὁ ὀξύδρομος δρομεὺς, ὁ εἰς οὐρανὸν ἀνιπτά‐ 
μενος ἀετὸς, ὁ θείας χάριτος πεπληρωμένος, ὁ μαρτυ‐ 
ρούμενος ὑπὸ τοῦ Κυρίου βαστάζειν τὸ ὄνομα αὐτοῦ 
ἐνώπιον πάσης τῆς οἰκουμένης, ὁ τριώροφον οὐρανὸν 
διελθὼν, καὶ εἰς παράδεισον εἰσελθὼν, καὶ μέχρι τῆς<tr><th>30<td>Δεσποτικῆς καὶ ἀπερινοήτου καθέδρας ἀναβὰς, καὶ ἀκού‐ 
σας τῶν ἀποῤῥήτων μυστηρίων, ὧν οὐκ ἐξὸν ἀνθρώπῳ 
λαλῆσαι. Τί δὲ καὶ πρὸς Πέτρον ἐροῦμεν; τὸ γλυκὺ τῆς 
Ἐκκλησίας θέαμα, ἡ λαμπηδὼν τῆς οἰκουμένης, ἡ 
πρόαγνος περιστερὰ, ὁ καθηγητὴς τῶν ἀποστόλων,<tr><th>35<td>ὁ θερμὸς ἀπόστολος; ὁ ζέων τῷ Πνεύματι, ὁ ἄγγελος καὶ 
ἄνθρωπος, ὁ χάριτος μεμεστωμένος, ἡ στερεὰ τῆς πί‐ 
στεως πέτρα, τὸ γηραλέον τῆς Ἐκκλησίας φρόνημα, ὁ 
μακάριος καὶ υἱὸς περιστερᾶς ἀκούσας διὰ τὴν ἁγνείαν 
ἐκ τοῦ Δεσποτικοῦ στόματος, ὁ τὰς κλεῖς τῆς βασιλείας<tr><th>40<td>τῶν οὐρανῶν ἐξ αὐτοῦ τοῦ Κυρίου εἰληφώς. Τῶν ἀγγέ‐ 
λων τὰ τάγματα ὑμεῖς ἐσυλήσατε. Καὶ τί πολλὰ λέγω; 
Αὐτὸς ὁ Κύριος ἐγκωμιάζει ὑμᾶς, λέγων· <span class=Em>Ὑμεῖς ἐστε 
τὸ φῶς τοῦ κόσμου·</span> οἱ βασιλέων εὐπορώτεροι, οἱ πλου‐ 
σίων δυνατώτεροι, οἱ στρατιωτῶν ἰσχυρότεροι, οἱ σοφῶν<tr><th>45<td>καὶ φιλοσόφων σοφώτεροι, οἱ ῥητόρων εὐγλωττότεροι, <span class=Em>Οἱ 
μηδὲν ἔχοντες, καὶ πάντα κατέχοντες.</span> Ὑμεῖς ἐστε 
τῶν μαρτύρων ὑπομονὴ, τῶν πατριαρχῶν τὸ ὀρθόδοξον, 
τῶν μοναζόντων ἡ ἄσκησις, τῶν παρθένων οἱ στεφανῖ‐ 
ται, τῶν ἐν ὁμοζυγίαις οἱ εἰρηνοποιοὶ, τῶν ἁρπακτῶν<tr><td><h3>59</h3>.<h2>493</h2> <h1>(50)</h1><td>πλουσίων οἱ χαλινοὶ, τῶν ἀκολάστων οἱ σωφρονισταὶ, ἡ 
σκέπη τῶν βασιλέων, τὰ τείχη τῶν Χριστιανῶν, τῶν 
βαρβάρων οἱ ἀντίπαλοι, οἱ φιμὸν τοῖς αἱρετικοῖς ἐπι‐ 
θέντες, οἱ νεκροῦντες τὰ ἄλογα πάθη τῶν σωμάτων, οἱ 
τοὺς λεγεῶνας τῶν δαιμόνων ἀπελάσαντες, οἱ τοὺς βω‐<tr><th>55<td>μοὺς τῶν Ἑλλήνων καθελόντες, οἱ τὰ ἄνω καὶ τὰ κάτω 
κληρονομήσαντες· τῶν μὲν ἄνω τὰς κλεῖς εἰληφότες, τῶν 
δὲ κάτω λύειν καὶ δεσμοῦν τὰς ἁμαρτίας ἐξουσίαν ἔχον‐ 
τες. Ὢ τοῦ ἰδιώτου τὸ θαῦμα! ὢ τοῦ ἀγραμμάτου ἡ σο‐ 
φία! Πέτρος, ὁ ἐν τῇ σκιᾷ αὐτοῦ παραλυτικοὺς σφίγγων,<tr><th>60<td>καὶ θάνατον λύων· Παῦλος, ὁ ἐν τοῖς ἱματίοις αὐτοῦ 
νοσήματα ἐκδιώκων, καὶ δαίμονας φυγαδεύων· οἱ εἰς 
μέσον τὴν μητέρα τοῦ Κυρίου ἔχοντες, καὶ κρείττους 
πνεύματος δικαίου ὑπάρχοντες· Παῦλος ἡ ἄπαυστος 
χελιδὼν τῆς Ἐκκλησίας· Πέτρος ὁ διηνεκῶς τῇ οἰκου‐<tr><th>65<td>μένῃ, καθάπερ ἀηδὼν, λυρίζων ἀπαύστως· οἱ στῦλοι 
τῆς Ἐκκλησίας, οἱ μεγάλοι τῆς οἰκουμένης φωστῆρες, 
οἱ κρείττους ἀλλήλων, καὶ ἀμείνους πάσης ὁμοῦ τῆς 
κτίσεως. Χαίροις, Πέτρε, τῆς πίστεως ἡ πέτρα· χαίροις, 
Παῦλε, τῆς Ἐκκλησίας τὸ καύχημα· χαίροις, Πέτρε, ἡ<tr><th rowspan=2>70<td>κρηπὶς τῆς ὀρθοδοξίας· χαίροις, Παῦλε, ἡ μέριμνα τῶν 
Ἐκκλησιῶν· χαίροις, Πέτρε, τὸ ἐγκαλλώπισμα τῆς<tr><td>οἰκουμένης· χαίροις Παῦλε, ἡ εἴσοδος τοῦ παραδείσου·<td class=K rowspan=16>Column end<tr><td><h3>59</h3>.<h2>494</h2><td>χαίροις, Πέτρε, ὁ χειραγωγὸς τῆς βασιλείας τῶν οὐρα‐ 
νῶν· χαίροις, Παῦλε, εὔδιος λιμὴν τῶν χειμαζομένων· 
χαίροις, Πέτρε, ὁ πολλῶν ἐπαίνων ἀξιωθεὶς ὑπὸ τοῦ 
Κυρίου· χαίροις, Παῦλε, ὁ τῶν πολλῶν χαρισμάτων<tr><th>5<td>κυβερνήτης ὑπάρχων· χαίροις, Πέτρε, ὁ θερμὸς καὶ ζέων 
τῷ Πνεύματι τῷ ἁγίῳ· χαίροις Παῦλε, ὁ εὔτονος δρο‐ 
μεύς· οἱ τὴν ὑφήλιον ἅπασαν τῷ κηρύγματι τῷ ἁγίῳ 
φωτίσαντες, οἱ μυρία δεινὰ διὰ τὴν Ἐκκλησίαν ὑπο‐ 
μείναντες, ἐν φυλακαῖς κατακλειόμενοι, ὑπὸ Ἰουδαίων<tr><th>10<td>βδελυττόμενοι, ὑπὸ βαρβάρων συρόμενοι, ὑπὸ βασιλέων 
αἰκιζόμενοι, οἱ ἀναπνεῖν εὐχερῶς μὴ συγχωρούμενοι, καὶ 
παύσασθαι μὴ ἀνεχόμενοι τῆς διδασκαλίας· οἱ μέλος τοῦ 
σώματος κινῆσαι μὴ δυνάμενοι, διὰ τὸ βάρος τῶν δε‐ 
σμῶν, καὶ πᾶσαν τὴν οἰκουμένην δεδεμένην τῇ ἁμαρτίᾳ δι’<tr><th>15<td>ἐπιστολῶν λύοντες. Τῶν δαιμόνων τὰς φάλαγγας ὑμεῖς 
κατετροπώσατε· δι’ ὑμῶν ἡ τοῦ ἁγίου Πνεύματος χάρις 
εἰς τὴν οἰκουμένην ἐφήπλωται· τὴν ἀχλὺν τῆς πλάνης 
ὑμεῖς συνεστείλατε, τῶν δαιμόνων τὰ θράση ὑμεῖς κατ‐ 
εβάλετε· τοὺς βωμοὺς τῶν Ἑλλήνων ὑμεῖς κατελύσατε·<tr><th>20<td>πᾶσαν ψευδώνυμον λατρείαν ὑμεῖς σποδὸν ἐποιήσατε· 
ἐκ τοῦ σίτου τὰ ζιζάνια ὑμεῖς σκυβαλίσαντες ἐῤῥίψατε· 
καὶ καθαρὸν τῆς Ἐκκλησίας τὸ γέννημα ἡ καθημερινὴ 
ὑμῶν διδασκαλία ἔδειξε. 
    βʹ. Ποίας οὖν εὐχαριστίας ἀνταποδῶμεν ὑμῖν τοῖς τοσ‐<tr><th>25<td>αῦτα κεκοπιακόσι δι’ ἡμᾶς; Μιμνήσκομαί σε, Πέτρε, καὶ 
ἐκπλήττομαι· ἀναμιμνήσκομαί σε, Παῦλε, καὶ ἐξιστάμε‐ 
νος δάκρυσι συνέχομαι. Τί γὰρ εἴπω, ἢ τί λαλήσω, 
ἀναθεωρῶν ὑμῶν τὰς θλίψεις, οὐκ οἶδα. Πόσας φυλακὰς 
ἡγιάσατε, πόσα δεσμωτήρια ἐφωτίσατε; πόσας εἱρκτὰς<tr><th>30<td>διδασκαλίαις ὑμῶν ἐνεπλήσατε; πόσας ἁλύσεις ἐλαμ‐ 
πρύνατε; πόσας βασάνους ὑπεμείνατε; πόσους τόπους 
τοῖς βήμασιν ὑμῶν ἡγιάσατε; πόσας λοιδορίας παρ‐ 
εποιήσασθε; πῶς τὸν Χριστὸν ἐβαστάσατε; πῶς τὰς 
Ἐκκλησίας ἐφαιδρύνατε τῷ κηρύγματι; Εὐλογημένον<tr><th>35<td>τὸ ὄργανον τῆς γλώττης ὑμῶν· αἵματι συμπεφυρμένα διὰ 
τὴν Ἐκκλησίαν τὰ μέλη ὑμῶν τυγχάνει· ἀνελλιπῶς ἐν 
πᾶσι τὸν Χριστὸν ὑμεῖς ἐμιμήσασθε. Εἰς πᾶσαν γὰρ τὴν 
γῆν ἐξῆλθεν ὁ φθόγγος ὑμῶν, καὶ εἰς τὰ πέρατα τῆς 
οἰκουμένης τὰ ῥήματα ὑμῶν. Ἀδιάῤῥηκτον τὴν ὑφ’ ὑμῶν<tr><th>40<td>νυμφευθεῖσαν Ἐκκλησίαν διαφυλάξει ὁ Χριστός. Οὐδεὶς 
πρὸ ὑμῶν, οὐδὲ μεθ’ ὑμᾶς ἐφάνη τοιοῦτος. Τίς γὰρ τὸ 
διδασκαλικὸν ἐπέχων ἀξίωμα, ἀπετόλμησε λέγειν τι ἄνευ 
τῆς ὑμῶν παραδόσεως; Πάντας διδασκάλους ὑμεῖς ἀπ‐ 
ετελέσατε, πάντας θεολόγους ἀπειργάσασθε, πάντας ἐσκο‐<tr><th>45<td>τισμένους ἐφωτίσατε. Ἐνίκησε τὰς ἡμετέρας πηρώσεις 
ἡ ὑμετέρα ὑπομονή· οἱ ἀνάθεμα εἶναι αὐτοὶ εὐχόμενοι, 
ἵνα τὸν κόσμον κερδήσητε. Τί οὖν ἀνταποδώσομεν ὑμῖν 
περὶ πάντων, ὧν ἀνταπεδώκατε ἡμῖν ἀγαθῶν; Σήμερον 
ὑμῶν τῆς ἀθλήσεως τὰ μνημόσυνα· σήμερον ἡ πανήγυρις<tr><td><h3>59</h3>.<h2>494</h2> <h1>(50)</h1><td>τῆς περὶ Χριστοῦ μαρτυρίας ὑμῶν· σήμερον πάντες ἡμεῖς 
ἀγαλλόμενοι τιμῶμεν τὰ ἅγια ὑμῶν λείψανα. Χαίροις, 
Πέτρε, ὁ τοῦ ξύλου τοῦ σταυροῦ ἀπολαύσας, καὶ καθ’ 
ὁμοιότητα τοῦ Διδασκάλου σταυρωθῆναι μὴ θελήσας ἐν 
ὀρθίῳ τῷ σχήματι, καθὼς ὁ Δεσπότης ἡμῶν· ἀλλὰ μᾶλλον<tr><th>55<td>ἐπὶ κεφαλὴν, ὡς εἰς οὐρανὸν τὴν πορείαν ἐπὶ γῆς ποιού‐ 
μενος. Ὢ εὐλογημένοι ἧλοι, οἵτινες τὰ ἅγια ἐκεῖνα μέ‐ 
λη διῆλθον, τὰ ἐμοὶ ποθεινὰ, καὶ κρείττω οὐρανίου 
δόξης μοι ὄντα. Ὁ μετὰ παῤῥησίας ταῖς χερσὶ τοῦ Δε‐ 
σπότου τὴν ψυχὴν παραδοὺς, ὁ δουλεύσας τῷ Κυρίῳ<tr><th>60<td>ἀπερισπάστως, καὶ τῇ νυμφευθείσῃ αὐτῷ Ἐκκλησίᾳ μετὰ 
πάσης προθυμίας, ὁ φιλοδέσποτος καὶ εὐδούλευτος τῷ 
Κυρίῳ, ὁ ζέων τῷ Πνεύματι, ὁ πιστικὸς τοῦ Δεσπότου 
τῶν ὅλων ἀπόστολος. Παῦλος δὲ ὁ τρισμακάριος τὴν 
κεφαλὴν ξίφει ἀπετμήθη, ὁ ἀνεκδιήγητος ἄνθρωπος.<tr><th>65<td>Ποῖον ξίφος διῆλθεν ἐκεῖνον τὸν λάρυγγα, τὸ Δεσποτι‐ 
κὸν ὄργανον, τὸ ὑπ’ οὐρανοῦ θαυμαζόμενον. καὶ ἔτι ὑπὸ 
γῆς φριττόμενον; ποῖος τόπος τὸ σὸν ἐδέξατο αἷμα, τὸ 
γαλακτοειδὲς ὁραθὲν ἐν τῷ χιτῶνι τοῦ σε ἀνασκολοπί‐ 
σαντος; ὅπερ τὴν βάρβαρον αὐτοῦ ψυχὴν ὑπὲρ μέλι<tr><th rowspan=2>70<td>γλυκεῖαν, πιστὸν παρεσκεύασε γενέσθαι μετὰ τῶν συν‐ 
εταίρων. Ἐμοὶ ξίφος ἐκεῖνο γένοιτο ἀντὶ στεφάνου. Ὃς 
τριακονταπέντε ἐδούλευσε τῷ Κυρίῳ μετὰ πάσης προ‐ 
θυμίας· τελέσας δὲ τὸν ὑπὲρ τῆς εὐσεβείας δρόμον, ἀν‐<tr><td>επαύσατο ὡς ἐτῶν ἑξήκοντα ὀκτώ. Ἀντιφθεγγόμεθα<td class=Y rowspan=4>493<tr><td><h3>59</h3>.<h2>495</h2><td>ἡμῶν ταῖς ἁμαρτίαις τὰς μακαρίους ὑμῶν φωνάς. 
<span class=Em>Χαίρετε ἐν Κυρίῳ πάντοτε·</span> ἀδιαλείπτως ὑπὲρ ἡμῶν 
προσεύχεσθε· τὰς ὑποσχέσεις ὑμῶν ἐκπληρώσατε. Ἀνα‐ 
κράζεις γὰρ, μακάριε Πέτρε, οὕτω φάσκων, ὅτι Σπου‐<tr><th>5<td>δάσω μετὰ τὴν ἐμὴν ἄφιξιν τὴν ὑμετέραν μνήμην ποιεῖ‐ 
σθαι. Ἔστιν οὖν ὁ μακάριος Πέτρος ὁ τοῦ Χριστοῦ 
ἀπόστολος ἀπὸ Βηθσαϊδὰ τῆς Γαλιλαίας, ἔνθα ὁ Κύριος 
ἡμῶν Ἰησοῦς Χριστὸς τὰς πλείστας θαυματουργίας εἰρ‐ 
γάσατο, ἐξ ἧς καὶ ὁ Φίλιππος ὥρμητο πόλεως· ὁ δὲ μα‐<tr><th rowspan=2>10<td>κάριος Παῦλος ἀπὸ Ταρσοῦ τῆς Κιλικίας. Κεκοίμηνται<tr><td>δὲ ἀμφότεροι ἐν τῇ μεγαλοπόλει Ῥώμῃ τῇ ἀρχαίᾳ,<td class=K rowspan=4>Column end<tr><td><h3>59</h3>.<h2>496</h2><td>μηνὶ Ἰουνίῳ, εἰκάδι ἐννάτῃ, ἐπὶ Νέρωνος τοῦ ἀνομωτά‐ 
του βασιλέων ἀναιρεθέντες, καὶ πρὸς τὸν διδάσκαλον καὶ 
Κύριον τῶν ἁπάντων μετὰ πλείστας πραγματείας ἀφ‐ 
ικόμενοι. Πᾶσαν οὖν σπουδὴν ἐπιδείξασθαι ὀφείλομεν,<tr><th>5<td>ἀγαπητοὶ, δεόμενοι τοῦ παμβασιλέως Χριστοῦ τοῦ Θεοῦ 
ἡμῶν, ἵνα ἡμᾶς ἀξιώσῃ τῇ αὐτοῦ φιλανθρωπίᾳ ταῖς αὐ‐ 
τῶν παραδόσεσι καὶ διδασκαλίαις ἐμμένειν, ἵνα λάβω‐ 
μεν ἔλεος ἔμπροσθεν τοῦ βήματος αὐτοῦ· δι’ οὗ καὶ μεθ’ 
οὗ τῷ Θεῷ καὶ Πατρὶ ἡ δόξα σὺν τῷ παναγίῳ καὶ ἀγα‐<tr><th rowspan=2>10<td>θῷ καὶ ζωοποιῷ Πνεύματι, νῦν καὶ ἀεὶ, εἰς τοὺς αἰῶνας<tr><td>τῶν αἰώνων. Ἀμήν.<td class=Y>495</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
