<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>(H)EREN(N)IUS PHILO :: Fragmenta :: TLG 1416 008</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="1416.htm">1416</a> 008&nbsp;:: <strong><a class=CaCo href="1416.htm">(H)EREN(N)IUS PHILO</a></strong>&nbsp;:: <strong>Fragmenta</strong></p>
<p class="AuthorInfo"><a class=CaCo href="1416.htm">(H)EREN(N)IUS PHILO</a> <a class="CanonEpi">Gramm.
Hist.</a>, <span class="CanonSyn">Eranius Philo</span><br />(<a class="CanonGeo">Byblius</a>: <a class="CanonDat">A.D. 1–2</a>)</p><p class="WorkInfo"><strong>Fragmenta</strong></p><p class="EditionInfo"><a class=CaE>Source: Müller, K. (ed.), <em>FHG</em> 3. Paris: Didot, 1841–1870: 563–576.</a></p><p class="CitationStyle">Citation: Fragment&nbsp;&mdash; (line)</p>
<tr><td class=qS colspan=3> <tr><td><h2>t1-9</h2><td><a class=T>ΦΟΙΝΙΚΙΚΗ ΙΣΤΟΡΙΑ</a><td class=K rowspan=12><tr><td><h2>1</h2> <h1>(t)</h1><td><a class=T>PROOEMIO LIBRI PRIMI.</a><tr><th>1<td>    Eusebius Pr. Ev. I, 9: 
Ἱστορεῖ δὲ ταῦτα (sc. τὰ Φοινικικὰ) Σαγχουνιάθων, 
ἀνὴρ παλαιότατος καὶ τῶν Τρωικῶν χρόνων, ὥς φασι, 
πρεσβύτερος, ὃν καὶ ἐπ’ ἀκριβείᾳ καὶ ἀληθείᾳ τῆς<tr><th>5<td>Φοινικικῆς ἱστορίας ἀποδεχθῆναι μαρτυροῦσι. <span class=Xp>Φίλων 
</span>δὲ τούτου πᾶσαν τὴν συγγραφὴν ὁ Βύβλιος, οὐχ ὁ Ἑ‐ 
βραῖος, μεταβαλὼν ἀπὸ τῆς Φοινίκων γλώσσης ἐπὶ τὴν 
Ἑλλάδα φωνὴν ἐξέδωκε. Μέμνηται τούτων ὁ καθ’ ἡμᾶς 
τὴν καθ’ ἡμῶν πεποιημένος συσκευὴν ἐν τετάρτῳ τῆς<tr><th>10<td>πρὸς ἡμᾶς ὑποθέσεως, ὧδε τῷ ἀνδρὶ μαρτυρῶν πρὸς λέξιν· 
    «Ἱστορεῖ δὲ (<a class=La>*</a>) τὰ περὶ Ἰουδαίων ἀληθέστατα, 
ὅτι καὶ τοῖς τόποις καὶ τοῖς ὀνόμασιν αὐτῶν τὰ συμφω‐ 
νότατα, Σαγχουνιάθων ὁ Βηρύτιος, εἰληφὼς τὰ ὑπομνή‐ 
ματα παρὰ Ἱερομβάλου τοῦ ἱερέως Θεοῦ τοῦ Ἰευώ·<tr><th>15<td>ὃς Ἀβελβάλῳ (<a class=La>**</a>) τῷ βασιλεῖ Βηρυτίων τὴν ἱστορίαν 
ἀναθεὶς, ὑπ’ ἐκείνου καὶ τῶν κατ’ αὐτὸν ἐξεταστῶν τῆς 
ἀληθείας παρεδέχθη. Οἱ δὲ τούτων χρόνοι καὶ πρὸ τῶν 
Τρωικῶν πίπτουσι χρόνων, καὶ σχεδὸν τοῖς Μωσέως 
πλησιάζουσιν, ὡς αἱ τῶν Φοινίκων βασιλέων μηνύουσι<tr><th>20<td>διαδοχαί. Σαγχουνιάθων δὲ κατὰ τὴν Φοινίκων διά‐ 
λεκτον φιλαλήθως (<a class=La>*</a>) τὴν παλαιὰν ἱστορίαν ἐκ τῶν 
κατὰ πόλιν ὑπομνημάτων καὶ τῶν ἐν τοῖς ἱεροῖς ἀνα‐ 
γραφῶν συναγαγὼν δὴ καὶ συγγράψας ἐπὶ Σεμιράμεως 
γέγονε τῆς Ἀσσυρίων βασιλίδος, ἣ πρὸ τῶν Ἰλιακῶν,<tr><th>25<td>ἢ κατ’ αὐτούς γε τοὺς χρόνους γενέσθαι ἀναγέγραπται. 
Τὰ δὲ τοῦ Σαγχουνιάθωνος εἰς Ἑλλάδα γλῶσσαν ἡρμή‐ 
νευσε Φίλων ὁ Βύβλιος.» 
    Ταῦτα μὲν ὁ δηλωθεὶς, ἀλήθειαν ὁμοῦ καὶ πα‐ 
λαιότητα τῷ δὴ θεολόγῳ μαρτυρήσας. Ὁ δὲ προϊὼν,<tr><th>30<td>οὐ τὸν ἐπὶ πάντων θεὸν, οὐδὲ μὴν θεοὺς τοὺς κατ’ οὐ‐ 
ρανὸν, θνητοὺς δὲ ἄνδρας καὶ γυναῖκας, οὐδὲ τὸν τρό‐ 
πον ἀστείους, οἵους δι’ ἀρετὴν ἄξιον εἶναι ἀποδέξασθαι 
ἢ ζηλῶσαι τῆς φιλοσοφίας, φαυλότητος δὲ καὶ μοχθη‐ 
ρίας ἁπάσης κακίαν περιβεβλημένους θεολογεῖ. Καὶ<tr><th>35<td>μαρτυρεῖ γε τούτους αὐτοὺς ἐκείνους εἶναι, τοὺς εἰσέτι 
καὶ νῦν θεοὺς παρὰ τοῖς πᾶσι νενομισμένους κατά τε 
τὰς πόλεις καὶ τὰς χώρας. Δέχου δὲ καὶ τούτων ἐκ τῶν 
ἐγγράφων τὰς ἀποδείξεις. Ὁ δὴ Φίλων, εἰς ἐννέα βί‐ 
βλους τὴν πᾶσαν τοῦ Σαγχουνιάθωνος πραγματείαν<tr><th>40<td>διελὼν, <span class=Xp>κατὰ τὸ προοίμιον τοῦ πρώτου συγ‐ 
γράμματος</span> αὐτοῖς ῥήμασι προλέγει περὶ τοῦ Σαγ‐ 
χουνιάθωνος ταῦτα· 
    «Τούτων οὕτως ἐχόντων ὁ Σαγχουνιάθων, ἀνὴρ 
πολυμαθὴς καὶ πολυπράγμων γενόμενος καὶ τὰ ἐξ<tr><th rowspan=2>45<td>ἀρχῆς, ἀφ’ οὗ τὰ πάντα συνέστη, παρὰ πάντων εἰδέ‐ 
ναι ποθῶν, πολὺ φροντιστικῶς ἐμάστευε τὰ Τααύτου, 
εἰδὼς ὅτι τῶν ὑφ’ ἡλίῳ γεγονότων πρῶτός ἐστι Τάαυ‐<tr><td>τος, ὁ τῶν γραμμάτων τὴν εὕρεσιν ἐπινοήσας, καὶ τῆς 
τῶν ὑπομνημάτων γραφῆς κατάρξας, καὶ ἀπὸ τοῦδε<td class=Y rowspan=11>563<tr><td><h2>1</h2> <h1>(50)</h1><td>ὥσπερ κρηπῖδα βαλόμενος τοῦ λόγου, ὃν Αἰγύπτιοι 
μὲν ἐκάλεσαν Θωύθ, Ἀλεξανδρεῖς δὲ Θώθ, Ἑρμῆν δὲ 
Ἕλληνες μετέφρασαν.» 
    Ταῦτα εἰπὼν ἐπιμέμφεται τοῖς νεωτέροις τοῖς μετὰ 
ταῦτα, ὡς ἂν βεβιασμένως καὶ οὐκ ἀληθῶς τοὺς περὶ<tr><th>55<td>θεῶν μύθους ἐπ’ ἀλληγορίας καὶ φυσικὰς διηγήσεις τε 
καὶ θεωρίας ἀνάγουσι. Λέγει δ’ οὖν προϊών· 
    «Ἀλλ’ οἱ μὲν νεώτατοι τῶν ἱερολόγων τὰ μὲν 
γεγονότα πράγματα ἐξ ἀρχῆς ἀπεπέμψαντο, ἀλληγο‐ 
ρίας δὲ καὶ μύθους ἐπινοήσαντες, καὶ τοῖς κοσμικοῖς<tr><th>60<td>παθήμασι συγγένειαν πλασάμενοι, μυστήρια κατέστη‐ 
σαν· καὶ πολὺν αὐτοῖς ἐπῆγον τῦφον, ὡς μὴ ῥᾳδίως 
τινὰ συνορᾶν τὰ κατ’ ἀλήθειαν γενόμενα· ὁ δὲ συμβα‐ 
λὼν τοῖς ἀπὸ τῶν ἀδύτων εὑρεθεῖσιν ἀποκρύφοις Ἀμμου‐ 
νέων γράμμασι συγκειμένοις, ἃ δὴ οὐκ ἦν πᾶσι γνώ‐<tr><th>65<td>ριμα, τὴν μάθησιν ἁπάντων αὐτὸς ἤσκησε· καὶ τέλος 
ἐπιθεὶς τῇ πραγματείᾳ, τὸν κατ’ ἀρχὰς μῦθον καὶ τὰς 
ἀλληγορίας ἐκποδὼν ποιησάμενος, ἐξηνύσατο τὴν πρό‐ 
θεσιν· ἕως πάλιν οἱ ἐπιγενόμενοι ἱερεῖς χρόνοις ὕστερον 
ἠθέλησαν αὐτὴν ἀποκρύψαι, καὶ εἰς τὸ μυθῶδες ἀπο‐<tr><th>70<td>καταστῆσαι· ἐξ οὗ τὸ μυστικὸν ἀνέκυπτεν οὐδέπω φθά‐ 
σαν εἰς Ἕλληνας.» 
    <span class=Xp>Τούτοις ἑξῆς φησί</span>ν<span class=Xp>·</span> «Ταῦθ’ ἡμῖν εὕρηται 
ἐπιμελῶς εἰδέναι τὰ Φοινίκων ποθοῦσι, καὶ πολλὴν 
ἐξερευνησαμένοις ὕλην, οὐχὶ τὴν παρ’ Ἕλλησι· διά‐<tr><th>75<td>φωνος γὰρ αὕτη καὶ φιλονεικότερον ὑπ’ ἐνίων μᾶλλον, 
ἢ πρὸς ἀλήθειαν συντεθεῖσα.» 
    <span class=Xp>Καὶ με</span>θ<span class=Xp>’ ἕτερ</span>α<span class=Xp>·</span> «Οὕτως δὲ ἔχειν πεπεῖσθαι ἡμῖν 
παρέστη, ὡς ἐκεῖνος γέγραφε, τὴν διαφωνίαν ὁρῶσι 
τὴν παρ’ Ἕλλησι, περὶ ἧς μοι τρία πεφιλοτίμηται<tr><th>80<td>βιβλία τὴν ἐπιγραφὴν ἔχοντα παραδόξου ἱστορίας.» 
    <span class=Xp>Καὶ αὖθις με</span>θ<span class=Xp>’ ἕτερα ἐπιλέγε</span>ι<span class=Xp>·</span> «Προδιαρ‐ 
θρῶσαι δὲ ἀναγκαῖον πρὸς τὴν αὖθις σαφήνειαν, καὶ 
τὴν τῶν κατὰ μέρος διάγνωσιν, ὅτι οἱ παλαίτατοι τῶν 
βαρβάρων, ἐξαιρέτως δὲ Φοίνικες καὶ Αἰγύπτιοι, παρ’<tr><th>85<td>ὧν καὶ οἱ λοιποὶ παρέλαβον ἄνθρωποι, θεοὺς ἐνόμιζον 
μεγίστους τοὺς τὰ πρὸς τὴν βιωτικὴν χρείαν εὑρόντας, 
ἢ καὶ κατά τι εὐποιήσαντας τὰ ἔθνη· εὐεργέτας τε 
τούτους, καὶ πολλῶν αἰτίους ἀγαθῶν ἡγούμενοι ὡς θεοὺς 
προσεκύνουν, καὶ εἰς τὸ χρεὼν μεταστάντας ναοὺς κα‐<tr><th>90<td>τασκευασάμενοι στήλας τε καὶ ῥάβδους ἀφιέρουν ἐξ 
ὀνόματος αὐτῶν, καὶ ταῦτα μεγάλως σεβόμενοι, καὶ 
ἑορτὰς ἔνεμον αὐτοῖς τὰς μεγίστας Φοίνικες. (8) Ἐξαι‐ 
ρέτως δὲ καὶ ἀπὸ τῶν σφετέρων βασιλέων τοῖς κο‐ 
σμικοῖς στοιχείοις καί τισι τῶν νομιζομένων θεῶν τὰς<tr><th>95<td>ὀνομασίας ἐπέθεσαν· φυσικοὺς δὲ ἥλιον καὶ σελή‐ 
νην καὶ τοὺς λοιποὺς πλανήτας ἀστέρας καὶ τὰ στοι‐ 
χεῖα καὶ τὰ τούτοις συναφῆ θεοὺς μόνους ἐγίνωσκον, 
ὥστ’ αὐτοῖς τοὺς μὲν θνητοὺς, τοὺς δὲ ἀθανάτους θεοὺς 
εἶναι.»<tr><td><h2>1</h2> <h1>(100)</h1><td>    Ταῦτα κατὰ προοίμιον ὁ Φίλων διαστειλάμενος, ἑξῆς 
ἀπάρχεται τῆς τοῦ Σαγχουνιάθωνος ἑρμηνείας, ὧδέ πως 
τὴν Φοινικικὴν ἐκτιθέμενος θεολογίαν.<td class=Y rowspan=11>564<tr><td><h2>2</h2><td>    Idem ib., cap. 10: Τὴν τῶν ὅλων ἀρχὴν ὑποτί‐ 
θεται ἀέρα ζοφώδη καὶ πνευματώδη, ἢ πνοὴν ἀέρος 
ζοφώδους, καὶ χάος θολερὸν, ἐρεβῶδες· ταῦτα δὲ εἶναι 
ἄπειρα, καὶ διὰ πολὺν αἰῶνα μὴ ἔχειν πέρας. «Ὅτε δὲ,<tr><th>5<td>φησὶν, ἠράσθη τὸ πνεῦμα τῶν ἰδίων ἀρχῶν, καὶ ἐγέ‐ 
νετο σύγκρασις, ἡ πλοκὴ ἐκείνη ἐκλήθη πόθος. Αὕτη 
δὲ ἀρχὴ κτίσεως ἁπάντων. Αὐτὸ δὲ οὐκ ἐγίνωσκε τὴν 
αὐτοῦ κτίσιν· καὶ ἐκ τῆς αὐτοῦ συμπλοκῆς τοῦ πνεύμα‐ 
τος ἐγένετο Μώτ· τοῦτό τινές φασιν ἰλύν· οἱ δὲ ὑδατώ‐<tr><th>10<td>δους μίξεως σῆψιν. Καὶ ἐκ ταύτης ἐγένετο πᾶσα σπορὰ 
κτίσεως, καὶ γένεσις τῶν ὅλων. (2) Ἦν δέ τινα ζῷα 
οὐκ ἔχοντα αἴσθησιν, ἐξ ὧν ἐγένετο ζῷα νοερὰ, καὶ 
ἐκλήθη Ζωφασημὶν, τοῦτ’ ἔστιν 
οὐρανοῦ κατόπται. Καὶ ἀνεπλάσθη ὁμοίως ὠοῦ σχή‐<tr><th>15<td>ματι. Καὶ ἐξέλαμψε Μὼτ ἥλιός τε καὶ σελήνη ἀστέρες 
τε καὶ ἄστρα μεγάλα.» 
    <span class=Xp>Τοιαύτη μὲν αὐτῶν ἡ κοσμογονί</span>α<span class=Xp>, ἀντικρὺς 
ἀθεότητα εἰσάγουσ</span>α<span class=Xp>. Ἴδωμεν δὲ ἑξῆ</span>ς<span class=Xp>, ὡς καὶ 
τὴν ζῳογονίαν ὑποστῆναι λέγε</span>ι<span class=Xp>. Φησὶν οὖ</span>ν<span class=Xp>·</span><tr><th>20<td>    «Καὶ τοῦ ἀέρος διαυγάσαντος, διὰ πύρωσιν καὶ 
τῆς θαλάττης καὶ τῆς γῆς ἐγένετο πνεύματα καὶ νέφη 
καὶ οὐρανίων ὑδάτων μέγισται καταφοραὶ καὶ χύσεις. 
Καὶ ἐπειδὴ διεκρίθη καὶ τοῦ ἰδίου τόπου διεχωρίσθη 
διὰ τὴν τοῦ ἡλίου πύρωσιν, καὶ πάντα συνήντησε πά‐<tr><th>25<td>λιν ἐν ἀέρι τάδε τοῖσδε, καὶ συνέρραξαν, βρονταί τε 
ἀπετελέσθησαν καὶ ἀστραπαὶ, καὶ πρὸς τὸν πάταγον 
τῶν βροντῶν τὰ προγεγραμμένα νοερὰ ζῷα ἐγρηγόρη‐ 
σεν, καὶ πρὸς τὸν ἦχον ἐπτύρη, καὶ ἐκινήθη ἔν τε γῇ καὶ 
θαλάττῃ ἄρρεν καὶ θῆλυ.»<tr><th>30<td>    <span class=Xp>Τοιαύτη αὐτοῖς καὶ ἡ ζῳογονί</span>α<span class=Xp>. Τού‐ 
τοις ἑξῆς ὁ αὐτὸς συγγραφεὺς ἐπιφέρει λέγω</span>ν<span class=Xp>· 
</span>«Ταῦθ’ ηὑρέθη ἐν τῇ κοσμογονίᾳ γεγραμμένα Τααύ‐ 
του καὶ τοῖς ἐκείνου ὑπομνήμασιν, ἔκ τε στοχασμῶν 
καὶ τεκμηρίων ὧν ἑώρακεν αὐτοῦ ἡ διάνοια καὶ εὗρε<tr><th>35<td>καὶ ἡμῖν ἐφώτισεν.» 
    <span class=Xp>Ἑξῆς τούτοις ὀνόματα τῶν ἀνέμων εἰπὼν 
Νότου καὶ Βορέου καὶ τῶν λοιπῶ</span>ν<span class=Xp>, ἐπιλέγε</span>ι<span class=Xp>· 
</span>«Ἀλλ’ οὗτοί γε πρῶτοι ἀφιέρωσαν τὰ τῆς γῆς βλαστή‐ 
ματα καὶ θεοὺς ἐνόμισαν, καὶ προσεκύνουν ταῦτα, ἀφ’<tr><th>40<td>ὧν αὐτοί τε διεγένοντο, καὶ οἱ ἑπόμενοι, καὶ οἱ πρὸ αὐ‐ 
τῶν πάντες, καὶ χοὰς καὶ ἐπιθύσεις ἐποίουν.» 
    <span class=Xp>Καὶ ἐπιλέγε</span>ι<span class=Xp>·</span> «Αὗται δ’ ἦσαν αἱ ἐπίνοιαι τῆς 
προσκυνήσεως ὅμοιαι τῶν αὐτῶν ἀσθενείᾳ καὶ ψυχῆς 
ἀτολμίᾳ. Εἶτά φησι γεγενῆσθαι ἐκ τοῦ Κολπία ἀνέμου,<tr><th>45<td>καὶ γυναικὸς Βάαυ, τοῦτο δὲ νύκτα ἑρμηνεύειν, Αἰῶνα 
καὶ Πρωτόγονον, θνητοὺς ἄνδρας, οὕτω καλουμένους· 
εὑρεῖν δὲ τὸν Αἰῶνα τὴν ἀπὸ τῶν δένδρων τροφήν. Ἐκ 
τούτων τοὺς γενομένους κληθῆναι Γένος καὶ Γενεὰν, 
καὶ οἰκῆσαι τὴν Φοινίκην· αὐχμῶν δὲ γενομένων τὰς<tr><td><h2>2</h2> <h1>(50)</h1><td>χεῖρας εἰς οὐρανὸν ὀρέγειν πρὸς τὸν ἥλιον. Τοῦτον γὰρ, 
φησὶ, θεὸν ἐνόμιζον μόνον οὐρανοῦ κύριον, Βεελσάμην 
καλοῦντες, ὅ ἐστι παρὰ Φοίνιξι κύριος οὐρανοῦ, Ζεὺς δὲ 
παρ’ Ἕλλησι.» 
    <span class=Xp>Μετὰ ταῦτα πλάνην Ἕλλησιν αἰτιᾶται</span><td class=Y rowspan=10>565<tr><th>55<td><span class=Xp>λέγω</span>ν<span class=Xp>·</span> «Οὐ γὰρ ματαίως αὐτὰ πολλαχῶς διεστει‐ 
λάμεθα, ἀλλὰ πρὸς τὰς αὖθις παρεκδοχὰς τῶν ἐν τοῖς 
πράγμασιν ὀνομάτων, ἅπερ οἱ Ἕλληνες ἀγνοήσαντες 
ἄλλως ἐξεδέξαντο, πλανηθέντες τῇ ἀμφιβολίᾳ τῆς με‐ 
ταφράσεως.»<tr><th>60<td>    Ἑξῆς φησιν· ἀπὸ Γένους Αἰῶνος καὶ Πρωτο‐ 
γόνου γεννηθῆναι αὖθις παῖδας θνητοὺς, οἷς εἶναι ὀνό‐ 
ματα Φῶς καὶ Πῦρ καὶ Φλόξ. «Οὗτοι, φησὶν, ἐκ πα‐ 
ρατριβῆς ξύλων εὗρον πῦρ, καὶ τὴν χρῆσιν ἐδίδαξαν. 
Υἱοὺς δὲ ἐγέννησαν οὗτοι μεγέθει τε καὶ ὑπεροχῇ κρείσ‐<tr><th>65<td>σονας· ὧν τὰ ὀνόματα τοῖς ὄρεσιν ἐπετέθη, ὧν ἐκρά‐ 
τησαν· ὡς ἐξ αὐτῶν κληθῆναι τὸ Κάσσιον, καὶ τὸν 
Λίβανον καὶ τὸν Ἀντιλίβανον, καὶ τὸ Βραθύ. Ἐκ τού‐ 
των, φησὶν, ἐγεννήθησαν Μημροῦμος καὶ ὁ Ὑψουρά‐ 
νιος (<a class=La>*</a>)· ἀπὸ μητέρων δὲ, φησὶν, ἐχρημάτιζον τῶν τότε<tr><th>70<td>γυναικῶν ἀνέδην μισγομένων οἷς ἂν ἐντύχοιεν.» 
    Εἶτά φησι τὸν Ὑψουράνιον οἰκῆσαι Τύρον, κα‐ 
λύβας τε ἐπινοῆσαι ἀπὸ καλάμων καὶ θρύων καὶ πα‐ 
πύρου· στασιάσαι δὲ πρὸς τὸν ἀδελφὸν Οὔσωον, ὃς 
σκέπην τῷ σώματι πρῶτος ἐκ δερμάτων ὧν ἴσχυσε<tr><th>75<td>συλλαβεῖν θηρίων εὗρε. Ῥαγδαίων δὲ γενομένων ὄμ‐ 
βρων καὶ πνευμάτων, παρατριβέντα τὰ ἐν τῇ Τύρῳ 
δένδρα πῦρ ἀνάψαι, καὶ τὴν αὐτόθι ὕλην καταφλέξαι· 
δένδρου δὲ λαβόμενον τὸν Οὔσωον καὶ ἀποκλαδεύ‐ 
σαντα πρῶτον τολμῆσαι εἰς θάλατταν ἐμβῆναι· ἀνιε‐<tr><th>80<td>ρῶσαι δὲ δύο στήλας πυρὶ καὶ πνεύματι, καὶ προσκυ‐ 
νῆσαι, αἷμά τε σπένδειν αὐταῖς ἐξ ὧν ἤγρευε θηρίων. 
Τούτων δὲ τελευτησάντων, τοὺς ἀπολειφθέντας φησὶ 
ῥάβδους αὐτοῖς ἀφιερῶσαι, καὶ τὰς στήλας προσκυνεῖν, 
καὶ τούτοις ἑορτὰς ἄγειν κατ’ ἔτος. (9) Χρόνοις δὲ<tr><th>85<td>ὕστερον πολλοῖς ἀπὸ τῆς Ὑψουρανίου γενεᾶς γενέσθαι 
Ἀγρέα καὶ Ἁλιέα, τοὺς ἄγρας καὶ ἁλείας εὑρετὰς, ἐξ 
ὧν κληθῆναι ἀγρευτὰς καὶ ἁλιεῖς· ἐξ ὧν γενέσθαι δύο 
ἀδελφοὺς, σιδήρου εὑρετὰς καὶ τῆς τούτου ἐργασίας· 
ὧν θάτερον τὸν Χρυσὼρ λόγους ἀσκῆσαι καὶ ἐπῳδὰς<tr><th>90<td>καὶ μαντείας· εἶναι δὲ τοῦτον τὸν Ἥφαιστον, εὑρεῖν 
δὲ καὶ ἄγκιστρον καὶ δέλεαρ καὶ ὁρμιὰν καὶ σχεδίαν, 
πρῶτόν τε πάντων ἀνθρώπων πλεῦσαι· διὸ καὶ ὡς θεὸν 
αὐτὸν μετὰ θάνατον ἐσεβάσθησαν· καλεῖσθαι δὲ αὐτὸν 
καὶ Δία μειλίχιον. Οἱ δὲ τοὺς ἀδελφοὺς αὐτοῦ τοίχους<tr><th rowspan=2>95<td>φασὶν ἐπινοῆσαι ἐκ πλίνθων. Μετὰ ταῦτ’ ἐκ τοῦ γένους 
τούτων γενέσθαι νεανίας δύο, καλεῖσθαι δὲ αὐτῶν τὸν<tr><td>μὲν Τεχνίτην, τὸν δὲ Γήϊνον Αὐτόχθονα. Οὗτοι ἐπε‐ 
νόησαν τῷ πηλῷ τῆς πλίνθου συμμιγνύειν φορυτὸν 
καὶ τῷ ἡλίῳ αὐτὰς τερσαίνειν, ἀλλὰ καὶ στέγας ἐξεῦ‐<td class=Y rowspan=12>566<tr><td><h2>2</h2> <h1>(100)</h1><td>ρον. (10) Ἀπὸ τούτων ἐγένοντο ἕτεροι, ὧν ὁ μὲν 
ἐκαλεῖτο, ὁ δὲ Ἀγρούηρος ἢ Ἀγρότης, οὗ καὶ ξόανον 
εἶναι μάλα σεβάσμιον καὶ ναὸν ζυγοφορούμενον ἐν 
Φοινίκῃ· παρὰ δὲ Βυβλίοις ἐξαιρέτως θεῶν ὁ μέγιστος 
ὀνομάζεται. Ἐπενόησαν δὲ οὗτοι αὐλὰς προστιθέναι<tr><th>105<td>τοῖς οἴκοις καὶ περιβόλαια καὶ σπήλαια. Ἐκ τούτων 
ἀγρόται καὶ κυνηγοί. Οὗτοι δὲ καὶ Ἀλῆται καὶ Τι‐ 
τᾶνες καλοῦνται. (11) Ἀπὸ τούτων γενέσθαι Ἄμυνον 
καὶ Μάγον, οἳ κατέδειξαν κώμας καὶ ποίμνας. Ἀπὸ 
τούτων γενέσθαι Μισὼρ καὶ Συδὺκ,<tr><th>110<td>τούτεστιν εὔλυτον καὶ 
δίκαιον· οὗτοι τὴν τοῦ ἁλὸς χρῆσιν εὗρον. Ἀπὸ Μισὼρ 
Τάαυτος, ὃς εὗρε τὴν τῶν πρώτων στοιχείων γραφήν· 
ὃν Αἰγύπτιοι μὲν Θωὼρ (l. Θωώθ), 
Ἀλεξανδρεῖς δὲ Θωύθ, Ἕλληνες δὲ<tr><th>115<td>Ἑρμῆν ἐκάλεσαν. Ἐκ δὲ τοῦ Συδὺκ Διόσκουροι ἢ Κα‐ 
βειροὶ ἢ Κορύβαντες ἢ Σαμοθρᾷκες. Οὗτοι, φησὶ, 
πρῶτοι πλοῖον εὗρον. (12) Ἐκ τούτων γεγόνασιν ἕτε‐ 
ροι, οἳ καὶ βοτάνας εὗρον, καὶ τὴν τῶν δακετῶν ἴασιν 
καὶ ἐπῳδάς. Κατὰ τούτους γίνεταί τις Ἐλιοῦν κα‐<tr><th>120<td>λούμενος Ὕψιστος, καὶ θήλεια λεγομένη Βηρούθ, οἳ 
καὶ κατῴκουν περὶ Βύβλον. Ἐξ ὧν γεννᾶται Ἐπί‐ 
γειος ἢ Αὐτόχθων, ὃν ὕστερον ἐκάλεσαν Οὐρανόν· ὡς 
ἀπ’ αὐτοῦ καὶ τὸ ὑπὲρ ἡμᾶς στοιχεῖον δι’ ὑπερβολὴν 
τοῦ κάλλους ὀνομάζειν οὐρανόν. (13) Γεννᾶται δὲ τούτῳ<tr><th>125<td>ἀδελφὴ ἐκ τῶν προειρημένων, ἣ καὶ ἐκλήθη Γῆ, καὶ 
διὰ τὸ κάλλος ἀπ’ αὐτῆς, φησὶν, ἐκάλεσαν τὴν ὁμώνυ‐ 
μον γῆν. Ὁ δὲ τούτων πατὴρ ὁ Ὕψιστος ἐν συμβολῇ 
θηρίων τελευτήσας ἀφιερώθη, ᾧ χοὰς καὶ θυσίας οἱ 
παῖδες ἐτέλεσαν. (14) Παραλαβὼν δὲ ὁ Οὐρανὸς τὴν<tr><th>130<td>τοῦ πατρὸς ἀρχὴν, ἄγεται πρὸς γάμον τὴν ἀδελφὴν 
Γῆν, καὶ ποιεῖται ἐξ αὐτῆς παῖδας τέσσαρας, Ἦλον 
τὸν καὶ Κρόνον, καὶ Βαίτυλον, καὶ Δαγὼν ὅς ἐστι Σί‐ 
των, καὶ Ἄτλαντα. Καὶ ἐξ ἄλλων δὲ γαμετῶν ὁ Οὐρανὸς 
πολλὴν ἔσχε γενεάν. Διὸ χαλεπαίνουσα ἡ Γῆ τὸν Οὐρα‐<tr><th>135<td>νὸν ζηλοτυποῦσα ἐκάκιζεν, ὡς καὶ διαστῆναι ἀλλήλων. 
(15) Ὁ δὲ Οὐρανὸς ἀποχωρήσας αὐτῆς, μετὰ βίας ὅτε 
καὶ ἐβούλετο ἐπιὼν καὶ πλησιάζων αὐτῇ, πάλιν ἀπηλ‐ 
λάττετο· ἐπεχείρει δὲ καὶ τοὺς ἐξ αὐτῆς παῖδας διαφθεί‐ 
ρειν· τὴν δὲ Γῆν ἀμύνασθαι πολλάκις, συμμαχίαν<tr><th>140<td>αὑτῇ συλλεξαμένην· εἰς ἄνδρας δὲ προελθὼν ὁ Κρόνος 
Ἑρμῇ τῷ τρισμεγίστῳ συμβούλῳ καὶ βοηθῷ χρώμενος, 
οὗτος γὰρ ἦν αὐτοῦ γραμματεὺς, τὸν πατέρα Οὐρανὸν 
ἀμύνεται, τιμωρῶν τῇ μητρί. (16) Κρόνῳ δὲ γίνονται 
παῖδες Περσεφόνη καὶ Ἀθηνᾶ. Ἡ μὲν οὖν πρώτη<tr><th>145<td>παρθένος ἐτελεύτα· τῇ δὲ Ἀθηνᾶς γνώμῃ καὶ Ἑρμοῦ 
κατεσκεύασε Κρόνος ἐκ σιδήρου ἅρπην καὶ δόρυ. Εἶτα 
ὁ Ἑρμῆς τοῖς τοῦ Κρόνου συμμάχοις λόγους μαγείας 
διαλεχθεὶς πόθον ἐνεποίησε τῆς κατ’ Οὐρανοῦ μάχης 
ὑπὲρ τῆς Γῆς. Καὶ οὕτω Κρόνος τὸν Οὐρανὸν, πο‐<tr><td rowspan=2><h2>2</h2> <h1>(150)</h1><td>λέμῳ συμβαλὼν, τῆς ἀρχῆς ἤλασε, καὶ τὴν βασιλείαν 
διεδέξατο. Ἑάλω δὲ ἐν τῇ μάχῃ καὶ ἡ ἐπέραστος τοῦ 
Οὐρανοῦ σύγκοιτος ἐγκύμων οὖσα, ἣν ἐκδίδωσιν ὁ Κρό‐<tr><td>νος Δαγῶνι πρὸς γάμον. Τίκτει δὲ παρὰ τούτῳ ὃ κατὰ 
γαστρὸς ἐξ Οὐρανοῦ ἔφερεν, ὃ καὶ ἐκάλεσε Δημαροῦν.<td class=Y rowspan=12>567<tr><th>155<td>(17) Ἐπὶ τούτοις ὁ Κρόνος τεῖχος περιβάλλει τῇ 
οἰκήσει, καὶ πόλιν πρώτην κτίζει τὴν ἐπὶ Φοινίκης 
Βύβλον. Μετὰ ταῦτα τὸν ἀδελφὸν τὸν ἴδιον Ἄτλαντα 
ὑπονοήσας ὁ Κρόνος, μετὰ γνώμης τοῦ Ἑρμοῦ εἰς βά‐ 
θος γῆς ἐμβαλὼν κατέχωσε. Κατὰ τοῦτον τὸν χρόνον<tr><th>160<td>οἱ ἀπὸ τῶν Διοσκούρων σχεδίας καὶ πλοῖα συνθέντες 
ἔπλευσαν· καὶ ἐκριφέντες κατὰ τὸ Κάσσιον ὄρος ναὸν 
αὐτόθι ἀφιέρωσαν. (18) Οἱ δὲ σύμμαχοι Ἤλου τοῦ 
Κρόνου Ἐλοεὶμ ἐπεκλήθησαν, ὡς ἂν Κρόνιοι οὗτοι 
ἦσαν οἱ λεγόμενοι ἐπὶ Κρόνου. Κρόνος δὲ υἱὸν ἔχων<tr><th>165<td>Σάδιδον ἰδίῳ αὐτὸν σιδήρῳ διεχρήσατο, δι’ ὑπονοίας 
αὐτὸν ἐσχηκὼς, καὶ τῆς ψυχῆς, αὐτόχειρ τοῦ παιδὸς 
γενόμενος, ἐστέρησεν. Ὡσαύτως καὶ θυγατρὸς ἰδίας τὴν 
κεφαλὴν ἀπέτεμεν· ὡς πάντας ἐκπεπλῆχθαι θεοὺς τὴν 
Κρόνου γνώμην. (19) Χρόνου δὲ προϊόντος Οὐρανὸς ἐν<tr><th>170<td>τυγχάνων, θυγατέρα αὐτοῦ παρθένον Ἀστάρτην μεθ’ 
ἑτέρων ἀδελφῶν αὐτῆς δύο, Ῥέας καὶ Διώνης, δόλῳ 
τὸν Κρόνον ἀνελεῖν ὑποπέμπει· ἃς καὶ ἑλὼν ὁ Κρόνος 
κουριδίας γαμετὰς ἀδελφὰς οὔσας ἐποιήσατο. Γνοὺς δὲ 
Οὐρανὸς ἐπιστρατεύει κατὰ τοῦ Κρόνου Εἱμαρμένην<tr><th>175<td>καὶ Ὥραν μεθ’ ἑτέρων συμμάχων, καὶ ταύτας ἐξοι‐ 
κειωσάμενος ὁ Κρόνος παρ’ ἑαυτῷ κατέσχεν. Ἔτι δὲ, 
φησὶν, ἐπενόησε θεὸς Οὐρανὸς Βαιτύλια, λίθους ἐμψύ‐ 
χους μηχανησάμενος. (20) Κρόνῳ δὲ ἐγένοντο ἀπὸ 
Ἀστάρτης θυγατέρες ἑπτὰ Τιτανίδες ἢ Ἀρτέμιδες.<tr><th>180<td>Καὶ πάλιν τῷ αὐτῷ γίνονται ἀπὸ Ῥέας παῖδες ἑπτὰ, 
ὧν ὁ νεώτατος ἅμα τῇ γενέσει ἀφιερώθη· καὶ ἀπὸ 
Διώνης θήλειαι, καὶ ἀπὸ Ἀστάρτης πάλιν ἄρρενες δύο, 
Πόθος καὶ Ἔρως. Ὁ δὲ Δαγὼν, ἐπειδὴ εὗρε σῖτον 
καὶ ἄροτρον, ἐκλήθη Ζεὺς Ἀρότριος. Συδύκῳ δὲ, τῷ<tr><th>185<td>λεγομένῳ δικαίῳ, μία τῶν Τιτανίδων συνελθοῦσα γεννᾷ 
τὸν Ἀσκληπιόν. (21) Ἐγεννήθησαν δὲ καὶ ἐν Περαίᾳ 
Κρόνῳ τρεῖς παῖδες, Κρόνος ὁμώνυμος τῷ πατρὶ, καὶ 
Ζεὺς Βῆλος καὶ Ἀπόλλων. Κατὰ τούτους γίνονται 
Πόντος καὶ Τυφὼν καὶ Νηρεὺς, πατὴρ Πόντου. Ἀπὸ<tr><th>190<td>δὲ τοῦ Πόντου γίνεται Σιδὼν, ἣ καθ’ ὑπερβολὴν εὐφω‐ 
νίας πρώτη ὕμνον ᾠδῆς εὗρε, καὶ Ποσειδῶν. (22) Τῷ 
δὲ Δημαροῦντι γίνεται Μελκάθρος, ὁ καὶ Ἡρακλῆς. 
Εἶτα πάλιν Οὐρανὸς πολεμεῖ Πόντῳ, καὶ ἀποστὰς 
Δημαροῦντι προστίθεται· ἔπεισί τε Πόντῳ ὁ Δημαροῦς,<tr><th>195<td>τροποῦταί τε αὐτὸν ὁ Πόντος. Ὁ δὲ Δημαροῦς φυγῆς 
θυσίαν ηὔξατο. Ἔτει δὲ τριακοστῷ δευτέρῳ τῆς ἑαυτοῦ 
κρατήσεως καὶ βασιλείας, ὁ Ἦλος, τοῦτ’ ἐστὶν ὁ Κρό‐ 
νος, Οὐρανὸν τὸν πατέρα λοχήσας ἐν τόπῳ τινὶ μεσο‐ 
γείῳ, καὶ λαβὼν ὑποχείριον, ἐκτέμνει αὐτοῦ τὰ αἰδοῖα,<tr><td><h2>2</h2> <h1>(200)</h1><td>σύνεγγυς πηγῶν τε καὶ ποταμῶν. Ἔνθα ἀφιερώθη Οὐρα‐ 
νὸς, καὶ ἀπηρτίσθη αὐτοῦ τὸ πνεῦμα καὶ ἀπέσταξεν αὐ‐ 
τοῦ τὸ αἷμα τῶν αἰδοίων εἰς τὰς πηγὰς καὶ τῶν ποταμῶν 
τὰ ὕδατα, καὶ μέχρι τούτου δείκνυται τὸ χωρίον.» 
    Τοσαῦτα μὲν δὴ τὰ τοῦ Κρόνου καὶ τοιαῦτά γε τὰ<tr><th rowspan=2>205<td>σεμνὰ τοῦ παρ’ Ἕλλησι βοωμένου βίου τῶν ἐπὶ Κρό‐ 
νου, οὓς καί φασι γεγονέναι πρῶτον χρύσεόν τε γένος 
μερόπων ἀνθρώπων, τῆς μακαριζομένης ἐκείνης τῶν 
παλαιῶν εὐδαιμονίας. Πάλιν ὁ συγγραφεὺς τούτοις<tr><td>ἐπιφέρει μεθ’ ἕτερα λέγων·<td class=Y rowspan=12>568<tr><th>210<td>    «Ἀστάρτη δὲ ἡ μεγίστη καὶ Ζεὺς Δημαροῦ 
καὶ Ἄδωδος βασιλεὺς θεῶν ἐβασίλευον τῆς χώρας 
Κρόνου γνώμῃ. Ἡ δὲ Ἀστάρτη ἐπέθηκε τῇ ἰδίᾳ κε‐ 
φαλῇ βασιλείας παράσημον κεφαλὴν ταύρου· περινο‐ 
στοῦσα δὲ τὴν οἰκουμένην εὗρεν ἀεροπετῆ ἀστέρα, ὃν<tr><th>215<td>καὶ ἀνελομένη ἐν Τύρῳ τῇ ἁγίᾳ νήσῳ ἀφιέρωσε. Τὴν 
δὲ Ἀστάρτην Φοίνικες τὴν Ἀφροδίτην εἶναι λέγουσι. 
Καὶ ὁ Κρόνος δὲ περιιὼν τὴν οἰκουμένην Ἀθηνᾷ τῇ 
ἑαυτοῦ θυγατρὶ δίδωσι τῆς Ἀττικῆς τὴν βασιλείαν. 
Λοιμοῦ δὲ γενομένου καὶ φθορᾶς, τὸν ἑαυτοῦ μονογενῆ<tr><th>220<td>υἱὸν Κρόνος Οὐρανῷ τῷ πατρὶ ὁλοκαρποῖ, 
καὶ τὰ αἰδοῖα περιτέμνεται, ταὐτὸ ποιῆσαι καὶ 
τοὺς ἅμ’ αὐτῷ συμμάχους καταναγκάσας. Καὶ μετ’ οὐ 
πολὺ ἕτερον αὐτοῦ παῖδα ἀπὸ Ῥέας ὀνομαζόμενον Μοὺθ 
ἀποθανόντα ἀφιεροῖ. Θάνατον δὲ τοῦτον καὶ Πλού‐<tr><th>225<td>τωνα Φοίνικες ὀνομάζουσι. (25) Καὶ ἐπὶ τούτοις ὁ Κρό‐ 
νος Βύβλον μὲν τὴν πόλιν τῇ θεᾷ Βααλτίδι, τῇ καὶ 
Διώνῃ, δίδωσι, Βηρυτὸν δὲ Ποσειδῶνι καὶ Καβείροις 
Ἀγρόταις τε καὶ Ἁλιεῦσιν, οἱ καὶ τὰ τοῦ Πόντου λεί‐ 
ψανα εἰς τὴν Βηρυτὸν ἀφιέρωσαν. Πρὸ δὲ τούτων θεὸς<tr><th>230<td>Τάαυτος μιμησάμενος τὸν οὔρανον 
τῶν θεῶν 
ὄψεις, Κρόνου τε καὶ 
Δαγῶνος καὶ τῶν λοιπῶν, διετύπωσε τοὺς ἱεροὺς στοι‐ 
χείων χαρακτῆρας. (26) Ἐπενόησε δὲ καὶ τῷ Κρόνῳ<tr><th>235<td>παράσημα βασιλείας, ὄμματα τέσσαρα ἐκ τῶν ἐμπρο‐ 
σθίων καὶ ὀπισθίων μερῶν, δύο δὲ ἡσυχῇ μύοντα, καὶ 
ἐπὶ τῶν ὤμων πτερὰ τέσσαρα, δύο μὲν ὡς ἱπτάμενα, 
δύο δὲ ὡς ὑφειμένα. Τὸ δὲ σύμβολον ἦν, ἐπειδὴ Κρόνος 
κοιμώμενος ἔβλεπε καὶ ἐγρηγορὼς ἐκοιμᾶτο· καὶ ἐπὶ<tr><th>240<td>τῶν πτερῶν ὁμοίως, ὅτι ἀναπαυόμενος ἵπτατο καὶ 
ἱπτάμενος ἀνεπαύετο. Τοῖς δὲ λοιποῖς θεοῖς δύο ἑκάστῳ 
πτερώματα ἐπὶ τῶν ὤμων, ὡς ὅτι δὴ συνίπταντο τῷ 
Κρόνῳ. Καὶ αὐτῷ δὲ πάλιν ἐπὶ τῆς κεφαλῆς πτερὰ 
δύο· ἓν ἐπὶ τοῦ ἡγεμονικωτάτου νοῦ, καὶ ἓν ἐπὶ τῆς<tr><th>245<td>αἰσθήσεως. (27) Ἐλθὼν δὲ ὁ Κρόνος εἰς νότου χώραν, 
ἅπασαν τὴν Αἴγυπτον ἔδωκε θεῷ Τααύτῳ, 
ὅπως βασίλειον αὐτῷ γένηται. Ταῦτα 
δὲ, φησὶ, πρῶτοι πάντων ὑπομνηματίσαντες οἱ ἑπτὰ 
Συδὲκ παῖδες Κάβειροι, καὶ ὁ ἴδιος<tr><td><h2>2</h2> <h1>(250)</h1><td>αὐτῶν ἀδελφὸς Ἀσκληπιὸς, ὡς αὐτοῖς ἐνετείλατο θεὸς 
Τάαυτος. Ταῦτα πάντα ὁ Θαβίων, ὃς πάμπρωτος 
τῶν ἀπ’ αἰῶνος γεγονότων Φοινίκων ἱεροφάντης ἀλλη‐ 
γορήσας, τοῖς τε φυσικοῖς καὶ κοσμικοῖς πάθεσιν ἀνα‐ 
μίξας, παρέδωκε τοῖς ὀργεῶσι καὶ τελετῶν κατάρχουσι<tr><th>255<td>προφήταις· οἱ δὲ τὸν τῦφον αὔξειν ἐκ παντὸς ἐπινοοῦν‐ 
τες, τοῖς αὐτῶν διαδόχοις παρέδωκαν καὶ τοῖς ἐπεισ‐ 
άκτοις· ὧν εἷς ἦν καὶ Εἰσίριος (1), τῶν τριῶν γραμ‐ 
μάτων εὑρετὴς, ἀδελφὸς Χνᾶ τοῦ [πρώτου] μετονομα‐ 
σθέντος Φοίνικος.»<tr><th rowspan=2>260<td>    Εἶθ’ ἑξῆς αὖθις ἐπιλέγει· «Οἱ δὲ Ἕλληνες, 
εὐφυίᾳ πάντας ὑπερβαλλόμενοι, τὰ μὲν πρῶτα πλεῖστα 
ἐξιδιώσαντο, εἶτα καὶ τοῖς προκοσμήμασι ποικίλως<tr><td>ἐξετραγῴδησαν, ταῖς τε τῶν μύθων ἡδοναῖς θέλγειν 
ἐπινοοῦντες παντοίως ἐποίκιλλον. Ἔνθεν Ἡσίοδος οἵ<td class=Y rowspan=13>569<tr><th>265<td>τε κυκλικοὶ περιηχημένοι θεογονίας καὶ γιγαντομαχίας 
καὶ Τιτανομαχίας ἔπλασαν ἰδίας καὶ ἐκτομὰς, οἷς 
συμπεριφερόμενοι ἐξενίκησαν τὴν ἀλήθειαν. Σύντροφοι 
δὲ τοῖς ἐκείνων πλάσμασιν αἱ ἀκοαὶ ἡμῶν γενόμεναι, 
καὶ προληφθεῖσαι πολλοῖς αἰῶσιν, ὡς παρακαταθήκην<tr><th>270<td>φυλάσσουσιν, ἣν παρεδέξαντο μυθοποιίαν, καθάπερ καὶ 
ἀρχόμενος εἶπον, ἥτις συνεργηθεῖσα χρόνῳ δυσεξίτητον 
τὴν κατοχὴν αὐτοῖς εἴργασται, ὥστε τὴν μὲν ἀλήθειαν 
δοκεῖν λῆρον, τὸ δὲ τῆς ἀφηγήσεως νόθον, ἀλήθειαν.» 
    Ταῦτα ἀπὸ τῆς Σαγχουνιάθωνος προκείσθω γρα‐<tr><th>275<td>φῆς, ἑρμηνευθείσης μὲν ἀπὸ Φίλωνος τοῦ Βυβλίου, δο‐ 
κιμασθείσης δὲ ὡς ἀληθοῦς ὑπὸ τῆς Πορφυρίου τοῦ φι‐ 
λοσόφου μαρτυρίας.<tr><td><h2>3</h2><td>    Porphyrius De abstin. II, 56: 
Φοίνικες δὲ ἐν ταῖς μεγάλαις συμ‐ 
φοραῖς ἢ πολέμων ἢ αὐχμῶν ἢ λοιμῶν ἔθυον τῶν φιλτά‐ 
των τινὰ ἐπιψηφίζοντες Κρόνῳ. Καὶ πλήρης γε ἡ Φοι‐<tr><th>5<td>νικικὴ ἱστορία τῶν θυσάντων, ἣν Σαγχουνιάθων μὲν τῇ 
Φοινίκων γλώττῃ συνέγραψε, Φίλων δὲ ὁ Βύβλιος εἰς 
τὴν Ἑλλάδα γλῶσσαν δι’ ὀκτὼ βιβλίων ἡρμήνευσεν.<tr><td><h2>4</h2><td>    Eusebius Pr. Ev. IV, 16: Ἐκ δὲ τοῦ 
πρώτου συγγράμματος τῆς Φίλωνος Φοινικικῆς ἱστο‐ 
ρίας παραθήσομαι ταῦτα· «Ἔθος ἦν τοῖς παλαιοῖς ἐν 
ταῖς μεγάλαις συμφοραῖς τῶν κινδύνων ἀντὶ τῆς πάντων<tr><th>5<td>φθορᾶς τὸ ἠγαπημένον τῶν τέκνων τοὺς κρατοῦντας 
ἢ πόλεων ἢ ἔθνους εἰς σφαγὴν ἐπιδιδόναι λύτρον τοῖς 
τιμωροῖς δαίμοσι· κατεσφάττοντο δὲ οἱ διδόμενοι μυ‐ 
στικῶς. Κρόνος τοίνυν, ὃν οἱ Φοίνικες Ἦλ προσαγο‐ 
ρεύουσι, βασιλεύων τῆς χώρας, καὶ ὕστερον μετὰ τὴν<tr><th>10<td>τοῦ βίου τελευτὴν εἰς τὸν τοῦ Κρόνου ἀστέρα καθιερω‐ 
θεὶς, ἐξ ἐπιχωρίας νύμφης Ἀνωβρὲτ λεγομένης υἱὸν 
ἔχων μονογενῆ, ὃν διὰ τοῦτο Ἰεοὺδ ἐκάλουν, τοῦ μο‐ 
νογενοῦς οὕτως ἔτι καὶ νῦν καλουμένου παρὰ τοῖς Φοί‐ 
νιξι, κινδύνων ἐκ πολέμου μεγίστων κατειληφότων τὴν<tr><th>15<td>χώραν, βασιλικῷ κοσμήσας σχήματι τὸν υἱὸν βωμόν 
τε κατασκευασάμενος κατέθυσε.»<tr><td><h2>5</h2><td>    Euseb. Pr. Ev. I, 10: Ὁ δ’ αὐτὸς 
<span class=Xp>ἐν τῷ Περὶ τῶν Ἰουδαίων συγγράμματι 
</span>ἔτι καὶ ταῦτα περὶ τοῦ Κρόνου γράφει· 
    «Τάαυτος, ὃν Αἰγύπτιοι Θὼθ<tr><th>5<td>προσαγορεύουσι, σοφίᾳ 
διενεγκὼν παρὰ τοῖς Φοίνιξι, πρῶτος τὰ κατὰ τὴν θεο‐ 
σέβειαν ἐκ τῆς τῶν χυδαίων ἀπειρίας εἰς ἐπιστημονι‐ 
κὴν ἐμπειρίαν διέταξεν. ᾯ μετὰ γενεὰς πλείους θεὸς 
Σουρμουβηλὸς Θουρώ τε, ἡ μετονομασθεῖσα Χούσαρθις,<tr><th rowspan=2>10<td>ἀκολουθήσαντες, κε‐ 
κρυμμένην τοῦ Τααύτου καὶ ἀλληγορίαις ἐπεσκιασμένην 
τὴν θεολογίαν ἐφώτισαν.» 
    Καὶ μετὰ βραχέα φησίν·<tr><td class=QE>«Ἔθος ἦν τοῖς παλαιοῖς ἐν ταῖς μεγάλαις συμφοραῖς<td class=Y rowspan=14>570<tr><th>15<td>τῶν κινδύνων ἀντὶ τῆς πάντων φθορᾶς τὸ ἀγαπημένον 
τῶν τέκνων τοὺς κρατοῦντας ἢ πόλεως ἢ ἔθνους εἰς 
σφαγὴν ἐπιδιδόναι, λύτρον τοῖς τιμωροῖς δαίμοσι. 
Κατεσφάττοντο δὲ οἱ διδόμενοι μυστικῶς.» 
    «Κρόνος τοίνυν, ὃν οἱ Φοίνικες Ἦλον<tr><th>20<td>προσαγορεύουσι, βασιλεύων τῆς χώρας, καὶ 
ὕστερον μετὰ τὴν τοῦ βίου τελευτὴν εἰς τὸν τοῦ Κρόνου 
ἀστέρα καθιερωθεὶς ἐξ ἐπιχωρίας νύμφης Ἀνωβρὲτ 
λεγομένης υἱὸν ἔχων μονογενῆ (ὃν διὰ τοῦτο Ἰεδοὺδ 
ἐκάλουν, τοῦ μονογενοῦς οὕτως<tr><th>25<td>ἔτι καὶ νῦν καλουμένου παρὰ τοῖς Φοίνιξι,) κινδύνων 
ἐκ πολέμου μεγίστων κατειληφότων τὴν χώραν, βασι‐ 
λικῷ κοσμήσας σχήματι τὸν υἱὸν βωμόν τε κατασκευά‐ 
σας ἄσμενος κατέθυσε.»<tr><td><h2>6</h2><td>    Origenes C. Celsum I, 15: 
Ἑκαταίου τοῦ ἱστορικοῦ φέρεται περὶ Ἰουδαίων βιβλίον, 
ἐν ᾧ προστίθεται μᾶλλον ὡς σοφῷ τῷ ἔθνει ἐπὶ τοσοῦ‐ 
τον ὡς καὶ Ἑρέννιον Φίλωνα ἐν τῷ Περὶ Ἰουδαίων<tr><th>5<td>συγγράμματι πρῶτον μὲν ἀμφιβάλλειν, εἰ τοῦ ἱστορι‐ 
κοῦ ἐστὶ τὸ σύγγραμμα, δεύτερον δὲ λέγειν, ὅτι, εἴπερ 
ἐστὶν αὐτοῦ, εἰκὸς αὐτὸν συνηρπάσθαι ὑπὸ τῆς παρὰ 
Ἰουδαίοις πιθανότητος καὶ συγκατατεθεῖσθαι αὐτῷ (αὐ‐ 
τῶν?) τῷ λόγῳ.<tr><td><h2>t7-8</h2><td><a class=T>E PHOENICICON LIBRO SECUNDO.</a><tr><td><h2>7</h2><td>    Joh. Lydi De mens. ed. Hase: Οἱ δὲ 
[Φοίνι]κες κατὰ τ[ὸν τῆ]ς ὁμωνυμίας [τρόπον, εἴτε] 
[κατ]ά τινα ἀ[λληγορ]ίαν, ἄλλως πως περὶ Κρόνου 
ἔχου[σιν, ὡς ἐκ τῆ]ς δευτέρας τῶν [Φο]ινικικῶν τοῦ<tr><th>5<td>Ἑρεννίου Φίλωνος [ἔστι λαβεῖ]ν· καὶ βασιλεῦσαι δὲ 
αὐτὸν ἡ ἱστορία πα[ρα]δίδωσιν, [ὡς ἔμπρο]σθεν ἀφηγη‐ 
σάμην, κ[ατά] τε τὴν λιβύην καὶ Σικελίαν, [οἰκίσαι] 
[τε τοὺς τό]πους, καὶ [πόλ]ιν κτίσαι, ὡς ὁ Χάραξ φησὶ 
τ[ὴν τότε μὲν λεγ]ομένην Κρονίαν, νῦν δὲ Ἱερὰν πόλιν,<tr><th>10<td>ὡ[ς Ἰ]σίγον[ος περὶ Ἑλλην]ικῶν θεῶν, καὶ Πολέμων 
καὶ Αἰσχύλος ἐν τῇ Αἴτνῃ π[αραδιδόασιν.<tr><td><h2>8</h2><td>    Steph. Byz.: Νίσιβις, πόλις ἐν τῇ Περαίᾳ τῇ 
πρὸς τῷ Τίγρητι ποταμῷ. Φίλων ἐν Φοινικικοῖς Νά‐ 
σιβίς φησι διὰ τοῦ αʹ. Οὐράνιος δὲ διὰ τοῦ ε Νέσιβις. 
Σημαίνει δὲ, ὥς φησι Φίλων, Νάσιβις τὰς στήλας, ὡς<tr><th>5<td>δὲ οὐράνιος, Νέσιβις, φησὶ, σημαίνει τῇ Φοινίκων φωνῇ 
λίθοι συγκείμενοι καὶ συμφορητοί.<tr><td><h2>9t</h2><td><a class=T>(πΕΡΙ ΤΩΝ ΦΟΙΝΙΚΩΝ ΣΤΟΙΧΕΙΩΝ.)</a><tr><td rowspan=2><h2>9</h2><td class=QE>Euseb. P. E. I, 10: Ὁ δ’ αὐτὸς πάλιν<tr><td><span class=Xp>περὶ τῶν Φοινίκων στοιχείων</span> ἐκ τῶν Σαγχου‐ 
νιάθωνος μεταβαλὼν, θέα ὁποῖά φησι περὶ τῶν ἑρπυ‐ 
στικῶν καὶ ἰοβόλων θηρίων, ἃ δὴ χρῆσιν μὲν ἀγαθὴν<td class=Y rowspan=11>571<tr><th>5<td>ἀνθρώποις οὐδεμίαν συντελεῖ, φθορὰν δὲ καὶ λύμην, 
οἷς ἂν τὸν δυσαλθῆ καὶ χαλεπὸν ἰὸν ἐγχρίμψειεν, ἀπερ‐ 
γάζεται. Γράφει δὲ καὶ ταῦτα πρὸς λέξιν ὧδέ πως λέ‐ 
γων· 
    «Τὴν μὲν οὖν τοῦ δράκοντος φύσιν καὶ τῶν ὄφεων<tr><th>10<td>αὐτὸς ἐξεθείασεν ὁ Τάαυτος, καὶ μετ’ αὐτὸν αὖθις Φοί‐ 
νικές τε καὶ Αἰγύπτιοι· πνευματικώτατον γὰρ τὸ ζῷον 
πάντων τῶν ἑρπετῶν, καὶ πυρῶδες ὑπ’ αὐτοῦ παρεδόθη· 
παρ’ ὃ καὶ τάχος ἀνυπέρβλητον διὰ τοῦ πνεύματος πα‐ 
ρίστησι, χωρὶς ποδῶν τε καὶ χειρῶν ἢ ἄλλου τινὸς τῶν<tr><th>15<td>ἔκτοσθεν, δι’ ὧν τὰ λοιπὰ ζῷα τὰς κινήσεις ποιεῖται· 
καὶ ποικίλων σχημάτων τύπους ἀποτελεῖ, καὶ κατὰ 
τὴν πορείαν ἑλικοειδεῖς ἔχει τὰς ὁρμὰς, ἐφ’ ὃ βούλεται 
τάχος· καὶ πολυχρονιώτατον δέ ἐστιν, οὐ μόνον τε ἐκ‐ 
δυόμενον τὸ γῆρας νεάζειν, ἀλλὰ καὶ αὔξησιν ἐπιδέχε‐<tr><th>20<td>σθαι μείζονα πέφυκε· καὶ ἐπειδὰν τὸ ὡρισμένον μέτρον 
πληρώσῃ, εἰς ἑαυτὸν ἀναλίσκεται, ὡς ἐν ταῖς ἱεραῖς 
ὁμοίως αὐτὸς ὁ Τάαυτος κατέταξε γραφαῖς. Διὸ καὶ ἐν 
ἱεροῖς τοῦτο τὸ ζῷον καὶ ἐν μυστηρίοις συμπαρείληπται. 
Εἴρηται δὲ ἡμῖν περὶ αὐτοῦ ἐν τοῖς ἐπιγραφομένοις<tr><th>25<td>Ἐθωθιων (<a class=La>*</a>) ὑπομνήμασιν ἐπιπλεῖον· ἐν οἷς κατα‐ 
σκευάζεται, ὅτι ἀθάνατον εἴη, καὶ εἰς ἑαυτὸν ἀναλύεται, 
ὥσπερ πρόκειται· οὐ γὰρ θνήσκει ἰδίῳ θανάτῳ, εἰ μὴ 
βίᾳ τινὶ πληγὲν τοῦτο τὸ ζῷον. Φοίνικες δὲ αὐτὸ Ἀγα‐ 
θὸν δαίμονα καλοῦσιν. Ὁμοίως καὶ Αἰγύπτιοι Κνὴφ<tr><th>30<td>ἐπονομάζουσι· προστιθέασι δὲ αὐτῷ ἱέρακος κεφαλὴν 
διὰ τὸ πρακτικὸν τοῦ ἱέρακος. Καί φησιν ὁ Ἐπήεις 
ἀλληγορῶν (ὁ ὀνομασθεὶς παρ’ 
αὐτοῖς μέγιστος ἱεροφάντης καὶ ἱερογραμματεύς· ὃν μετέ‐ 
φρασεν<tr><th>35<td>Ἀρεῖος Ἡρακλεοπολίτης) κατὰ λέξιν οὕτως· «Τὸ πρῶ‐ 
τον ὂν θειότατον ὄφις ἐστὶν ἱέρακος ἔχων μορφὴν ἄγαν 
ἐπίχαρις· ὃς εἰ ἀναβλέψειε, φωτὸς τὸ πᾶν ἐπλήρου ἐν 
τῇ πρωτογόνῳ χώρᾳ αὐτοῦ· εἰ δὲ καμμύσειε, σκότος 
ἐγίνετο. Ἔμφασιν διδοὺς ὁ Ἐπήεις, ὅτι καὶ διάπυρόν<tr><th>40<td>ἐστι διὰ τοῦ φάναι <span class=Xp>διηύγασ</span>ε<span class=Xp>·</span> φωτὸς γὰρ ἴδιόν ἐστι 
τὸ διαυγάσαι.» Παρὰ Φοινίκων δὲ καὶ Φερεκύδης λαβὼν 
τὰς ἀφορμὰς ἐθεολόγησε περὶ τοῦ παρ’ αὐτῷ λεγομένου 
Ὀφίονος Θεοῦ καὶ τῶν Ὀφιονιδῶν, περὶ ὧν αὖθις λέξο‐ 
μεν. Ἔτι μὴν οἱ Αἰγύπτιοι τῆς αὐτῆς ἐννοίας τὸν κό‐<tr><th>45<td>σμον γράφοντες, περιφερῆ κύκλον ἀεροειδῆ καὶ πυρω‐ 
πὸν χαράσσουσι, καὶ μέσα τεταμένον ὄφιν ἱερακόμορ‐ 
φον, 
καὶ ἔστι τὸ 
πᾶν σχῆμα, ὡς τὸ παρ’ ἡμῖν Θῆτα· τὸν μὲν κύκλον<tr><td rowspan=2><h2>9</h2> <h1>(50)</h1><td>κόσμον μηνύοντες, τὸν δὲ μέσον ὄφιν συνεκτικὸν τού‐ 
του ἀγαθὸν δαίμονα σημαίνοντες. Καὶ Ζωροάστρης δὲ 
ὁ μάγος ἐν τῇ Ἱερᾷ συναγωγῇ τῶν Περσικῶν φησὶ κατὰ<tr><td>λέξιν· «Ὁ δὲ θεός ἐστι κεφαλὴν ἔχων ἱέρακος. Οὗτός 
ἐστιν ὁ πρῶτος ἄφθαρτος, ἀΐδιος, ἀγένητος, ἀμερὴς,<td class=Y rowspan=12>572<tr><th>55<td>ἀνομοιότατος, ἡνίοχος παντὸς καλοῦ, ἀδωροδόκητος, 
ἀγαθῶν ἀγαθώτατος, φρονίμων φρονιμώτατος· ἐστὶ δὲ 
καὶ πατὴρ εὐνομίας καὶ δικαιοσύνης, αὐτοδίδακτος, φυ‐ 
σικὸς, καὶ τέλειος, καὶ σοφὸς, καὶ ἱεροῦ φυσικοῦ μόνος 
εὑρετής.» Τὰ δὲ αὐτὰ καὶ Ὀστάνης φησὶ περὶ αὐτοῦ<tr><th>60<td>ἐν τῇ ἐπιγραφομένῃ Ὀκτατεύχῳ. 
    Πάντες δὲ τὰς ἀφορμὰς παρὰ Τααύτου λαβόντες, 
ἐφυσιολόγησαν, ὥσπερ πρόκειται. Καὶ τὰ μὲν πρῶτα 
στοιχεῖα τὰ διὰ τῶν ὄφεων, ναοὺς κατασκευασάμενοι, 
ἐν αὐτοῖς ἀφιέρωσαν, καὶ τούτοις ἑορτὰς καὶ θυσίας ἐπε‐<tr><th>65<td>τέλουν καὶ ὄργια, θεοὺς τοὺς μεγίστους νομίζοντες καὶ 
ἀρχηγοὺς τῶν ὅλων.» Τοσαῦτα καὶ περὶ τῶν ὄφεων.<tr><td><h2>t10</h2><td><a class=T>ΠΑΡΑΔΟΞΟΣ ΙΣΤΟΡΙΑ.</a><tr><td><h2>10</h2><td>    Suidas: Παλαίφατος, Ἀβυδηνὸς, ἱστορικός. Κυ‐ 
πριακὰ, Δηλιακὰ, Ἀττικὰ, Ἀραβικά. Γέγονε δὲ ἐπὶ 
Ἀλεξάνδρου τοῦ Μακεδόνος· παιδικὰ δὲ Ἀριστοτέλους 
τοῦ φιλοσόφου, ὡς Φίλων ἐν τῷ ειʹ στοιχείῳ τοῦ Περὶ<tr><th>5<td>παραδόξου ἱστορίας βιβλίον αʹ, καὶ Θεόδωρος ὁ Ἰλιεὺς 
ἐν δευτέρῳ Τρωικῶν.<tr><td><h2>t11-18</h2><td><a class=T>ΠΕΡΙ ΠΟΛΕΩΝ ΚΑΙ ΟΥΣ ΕΚΑΣΤΗ ΑΥΤΩΝ 
ΕΝΔΟΞΟΥΣ ΗΝΕΓΚΕ.</a><tr><td><h2>11</h2><td>    Steph. Byz.: <span class=Xp>Μεγάλη πόλις</span> ... Ἔστι καὶ Ἰβη‐ 
ρίας Μεγάλη πόλις, ὡς Φίλων.<tr><td><h2>12</h2><td>    Idem: <span class=Xp>Ἀγάθ</span>η<span class=Xp>,</span> πόλις Λιγύων ἢ Κελτῶν. Σκύ‐ 
μνος δὲ Φωκαέων αὐτήν φησιν ἐν τῇ Εὐρώπῃ. Τιμο‐ 
σθένης δὲ ἐν τῷ Σταδιασμῷ Ἀγαθὴν Τύχην αὐτήν φη‐ 
σιν. Εἰ δ’ οὕτω λέγοιτο, καὶ ὀξύνοιτ’ ἂν ὡς ἐπιθετικὸν,<tr><th>5<td>ὡς τὸ Ἡραῖον τεῖχος καὶ Ἥραιον, καὶ Ἑρμαῖος λόφος 
καὶ Ἕρμαιος. Ἔστι δὲ καὶ ἄλλη πόλις, ὡς Φίλων, 
Λιγυστίων, ἀπὸ λίμνης Λιγυστίας <a class=La>*</a>. Τάχα δ’ ἡ αὐτή 
ἐστι τῇ πρώτῃ, ὡς Εὔδοξος· βαρύνεται δέ.<tr><td rowspan=2><h2>13</h2><td>    Idem: <span class=Xp>Ἀρτέμιτ</span>α<span class=Xp>,</span> νῆσος Τυρρηνικὴ παρὰ τὴν 
Αἰθάλειαν νῆσον, ὡς Φίλων. 
    <span class=Xp>Ἐγέστ</span>α<span class=Xp>,</span> πόλις Σικελίας, ἔνθα θερμὰ ὕδατα, ὡς<tr><td>Φίλων, ἀπὸ Ἐγέστου τοῦ Τρωός.<td class=Y rowspan=15>573<tr><td><h2>14</h2><td>    Steph. Byz.: <span class=Xp>Ἀνδανί</span>α<span class=Xp>,</span> πόλις Μεσσήνης ... Τὸ 
ἐθνικὸν Ἀνδανιεὺς, ὡς Φίλων ἐν τῇ Περὶ πόλεων. 
    <span class=Xp>Φαρα</span>ὶ<span class=Xp>,</span> πόλις Μεσσήνης ... Ἔστι δ’ ἄλλη Κρήτης, 
ἄποικος τῆς ἐν Μεσσήνῃ, ὡς Φίλων.<tr><th>5<td>    <span class=Xp>Ἀζανία</span> ... μοῖρα τῆς Ἀρκαδίας ... Ἔστι καὶ Μασ‐ 
σαλίας (?) ἄλλη, ὡς Φίλων. 
    <span class=Xp>Ἄνθει</span>α<span class=Xp>,</span> πόλις Πελοποννήσου, πλησίον Ἄργους, 
ὡς Φίλων. 
    <span class=Xp>Λάμπη</span> ... ἔστι καὶ τρίτη τῆς Ἀργολίδος, ὡς Φίλων.<tr><th>10<td>    <span class=Xp>Βοῦρ</span>α<span class=Xp>,</span> πόλις Ἀχαΐας ... Ἐκ ταύτης ἦν Πυθέας, 
ζωγράφος, οὗ ἐστιν ἔργον ὁ ἐν Περγάμῳ ἐλέφας, ἀπὸ 
τοιχογραφίας ὢν, ὡς Φίλων. 
    <span class=Xp>Ἀθῆνα</span>ι<span class=Xp>,</span> πόλεις κατὰ μὲν Ὦρον πέντε, κατὰ δὲ 
Φίλωνα ἕξ.<tr><th>15<td>    <span class=Xp>Κῦνο</span>ς<span class=Xp>,</span> ἐπίνειον Ὀποῦντος, ὡς Φίλων καὶ Παυ‐ 
σανίας.<tr><td><h2>15</h2><td>    Idem: <span class=Xp>Ἄργουρ</span>α<span class=Xp>,</span> πόλις Θεσσαλίας, ἡ πρότερον 
Ἄργισσα ... Τὸ ἐθνικὸν δὲ ἔδει Ἀργουραῖος, ὡς καὶ Φί‐ 
λων. 
    <span class=Xp>Μελίται</span>α<span class=Xp>,</span> πόλις Θετταλίας ... Θεόπομπος δὲ Με‐<tr><th>5<td>λίτειαν αὐτήν φησιν ... Ἔφορος λʹ· «Οἱ δὲ τύραννοι τῶν 
Φερῶν καὶ Μελιταιεῖς, φίλοι πρότερον ὑπάρχοντες.» 
    <span class=Xp>Μελίτει</span>α<span class=Xp>.</span> Φίλων οὕτω γράφει, τὰ αὐτὰ πρά‐ 
γματα τῇ εἰρημένῃ προσάπτων. 
    <span class=Xp>Βουθό</span>η<span class=Xp>,</span> πόλις Ἰλλυρίας, ὡς Φίλων, διὰ τὸ<tr><th>10<td>Κάδμον ἐπὶ ζεύγους βοῶν ὀχούμενον ταχέως ἀνύσαι 
τὴν ἐς Ἰλλυριοὺς ὁδόν. 
    <span class=Xp>Δυρράχιο</span>ν<span class=Xp>,</span> πόλις Ἰλλυρικὴ, Ἐπίδαμνος κλη‐ 
θεῖσα ἀπὸ Ἐπιδάμνου. Τούτου θυγάτηρ Μέλισσα, ἧς 
καὶ Ποσειδῶνος Δυρράχιος· ἀφ’ ἧς ἐστιν ἐν Ἐπιδάμνῳ<tr><th>15<td>τόπος Μελισσώνιος, ἔνθα Ποσειδῶν αὐτῇ συνῆλθεν. 
«Μετὰ δὲ τὸν Ῥιζονικὸν [κόλπον] Λίσσος ἐστὶ πόλις 
καὶ Ἀκρόλισσος καὶ Ἐπίδαμνος Κερκυραίων κτίσμα, 
ἡ νῦν Δυρράχιον ὁμωνύμως τῇ χερρονήσῳ πρότερον 
λεγομένη, ἐφ’ ἧς ἵδρυται,» ὡς Φίλων (Στράβων?).<tr><td><h2>15a</h2><td>    Eustath. ad Dionys. 752: Ὅτι Φροῦροι Σκυθι‐ 
κὸν ἔθνος βαρυτόνως, πρὸς ἀντιδιαστολὴν τοῦ φρου‐ 
ροί, ὅπερ ὀξυνόμενον δηλοῖ τοὺς φύλακας. Τινὲς δὲ 
Φρῦνοι γράφουσιν ὁμωνύμως τῷ ζῴῳ· φρῦνοι γὰρ,<tr><th>5<td>καθὰ καὶ ὁ Φίλων γράφει, οἱ βάτραχοι.<tr><td><h2>16</h2><td>    Stephan. Byz.: <span class=Xp>Βόσπορο</span>ς<span class=Xp>,</span> πόλις Πόντου κατὰ 
τὸν Κιμμέριον κόλπον, ὡς Φίλων. 
    <span class=Xp>Ἀμισός</span> ... [τὸ ἐθνικὸν] Ἀμισηνός· λέγεται καὶ 
Ἀμίσιος, ὣς Φίλων ἐν τῷ Περὶ πόλεων.<tr><th>5<td>    <span class=Xp>Τίο</span>ς<span class=Xp>,</span> πόλις Παφλαγονίας τοῦ Πόντου, ἀπὸ Τίου 
ἱερέως, τὸ γένος Μιλησίου, ὡς Φίλων. 
    <span class=Xp>Μυοῦ</span>ς<span class=Xp>,</span> πόλις Ἰωνίας, ὡς Φίλων. 
    <span class=Xp>Ἄντισσ</span>α<span class=Xp>,</span> πόλις Λέσβου ... ἀφ’ ἧς Τέρπανδρος 
ὁ Ἀντισσαῖος, διασημότατος κιθαρῳδὸς, ἀπὸ Ἀντίσσης<tr><th>10<td>τῆς Μάκαρος θυγατρός· ἐν τοῖς Φίλωνος. Ἔστι καὶ 
νῆσος μία τῶν Κυκλάδων (?), καὶ τρίτη Ἰνδικῆς, 
ἣν ἀναγράφει Φίλων καὶ Δημοδάμας ὁ Μιλήσιος. 
    <span class=Xp>Ἁλικαρνασσὸ</span>ς<span class=Xp>,</span> πόλις Καρίας ... Ἐκαλεῖτο δὲ Ἰσ‐ 
θμὸς καὶ Ζεφύριον, ὡς Φίλων, καὶ Ζεφυρία.<tr><th rowspan=2>15<td>    <span class=Xp>Τελμισσὸ</span>ς<span class=Xp>,</span> πόλις Καρίας, ὡς δὲ Φίλων καὶ Στρά‐ 
βων, Λυκίας· ἔστι γὰρ ἀμφοτέρων ὅριον μετὰ<tr><td>Δαίδαλα. 
    <span class=Xp>Ὀλβί</span>α<span class=Xp>,</span> πόλις ... Παμφυλίας, ὡς Φίλων. 
    <span class=Xp>Αἴγειρ</span>α.... Φίλων δέ φησι Κιλικίας πόλιν εἶναι<td class=Y rowspan=14>574<tr><th>20<td>Αἴγειραν.<tr><td><h2>17</h2><td>    Steph. B.: <span class=Xp>Λαοδίκει</span>α<span class=Xp>,</span> Πόλις τῆς Συρίας, ἡ πρότε‐ 
ρον Λευκὴ ἀκτὴ λεγομένη καὶ πρὸ τούτου Ῥάμιθα. Κε‐ 
ραυνωθεὶς γάρ τις ἐν αὐτῇ ποιμὴν ἔλεγε Ῥαμάνθας, του‐ 
τέστιν ἀφ’ ὕψους ὁ θεός· ῥάμαν γὰρ τὸ ὕψος, ἄθας δὲ<tr><th>5<td>ὁ θεός. Οὕτω Φίλων. 
    <span class=Xp>Γέρασ</span>α<span class=Xp>,</span> πόλις τῆς Κοίλης Συρίας, τῆς τεσσαρεσ‐ 
καιδεκαπόλεως. 
Ἐξ αὐτῆς Ἀρίστων ῥήτωρ 
ἀστεῖος, ὡς Φίλων, καὶ Κήρυκος σοφιστὴς καὶ Πλάτων<tr><th>10<td>νομικὸς ῥήτωρ, πᾶσαν παίδευσιν ὡς μίαν ἀποστοματί‐ 
ζων καὶ ἐν συνηγορίαις καὶ παρεδρευταῖς καὶ θρόνοις 
τὴν ὀρθότητα τῶν νόμων ἐπιτηδεύων. 
    <span class=Xp>Ἐλαία</span> ... Ἔστι καὶ πόλις Φοινίκης Ἐλαία μεταξὺ 
Τύρου καὶ Σιδῶνος, ὡς Φίλων.<tr><th>15<td>    <span class=Xp>Ἰόπ</span>η<span class=Xp>,</span> πόλις Φοινίκης, πλησίον Ἰαμνίας, ὡς Φί‐ 
λων, ὡς δὲ Διονύσιος, Παλαιστίνης. 
    <span class=Xp>Μαρσύ</span>α<span class=Xp>,</span> πόλις Φοινίκης, ὡς Ἀλέξανδρος καὶ Φί‐ 
λων. 
    <span class=Xp>Βαβυλὼ</span>ν<span class=Xp>,</span> Περσικὴ πόλις, μητρόπολις, Σελευκία<tr><th>20<td>καλουμένη, κτίσμα Βαβυλῶνος, ἀνδρὸς σοφοῦ, παιδὸς 
Βήλου σο‐ 
φωτάτου, οὐχ ὡς Ἡρόδοτος, ὑπὸ Σεμιράμιδος· ταύτης 
γὰρ ἀρχαιοτέρα ἔτεσι χιλίοις δύο, ὡς Ἑρέννιος.<tr><td><h2>18</h2><td class=QE>Idem: Ἄσπις, πόλις Λιβύης, ὡς Φίλων.<tr><td><h2>t18a-b</h2><td><a class=T>ΣΕΡΗΝΟΥ ΕΠΙΤΟΜΗ.</a><tr><td><h2>18a</h2><td>    Etym. M.: <span class=Xp>Βουκεραῒ</span>ς<span class=Xp>,</span> κρήνη ἐν 
Πλαταιαῖς, ἥτις ὠνόμασται. Πόλυβος ἐξ Ἄργους ἐπέ‐ 
κτισε Πλαταιὰς μετὰ τὸν ἐπὶ Δευκαλίωνος κατακλυ‐ 
σμὸν, βοὸς αὐτῷ ἡγουμένης κατὰ χρησμὸν, ὥς ποτε<tr><th>5<td>Κάδμῳ· ἣν ἐκεῖσε κατακλιθεῖσαν τῷ κέρατι πατάξαι 
τὴν γῆν, καὶ κρήνην ἀναφανῆναι, ἣν ἀπὸ τοῦ κέρατος 
τοῦ βοὸς Βουκεραΐδα καλεῖσθαι. Οὕτω Θέων ἐν τοῖς 
Ὑπομνήμασι τοῦ αʹ Αἰτίου (Αἰτίων?) Καλλιμάχου. 
Οὕτω καὶ Σερῖνος (l. Σερῆνος) ἐν τῇ Ἐπιτομῇ τῶν<tr><th>10<td>Φίλωνος περιπόλων (l. Περὶ πόλεων). Πολύιδος (ὃς 
Πολυίδου?) λέγει τὸ χρησμόν.<tr><td><h2>18b</h2><td>    Idem: <span class=Xp>Ἀρσινό</span>η<span class=Xp>,</span> πόλις ἐν Συρίᾳ 
ἐπὶ βουνῷ κειμένη· ἐπὶ δὲ τοῦ βουνοῦ πηγὰς ἐξερεύγε‐ 
ται πλείονας, καὶ ποταμοὺς γίνεσθαι 
μεγάλους, ἀφ’ ὧν ἡ πόλις ὠνόμασται· <span class=Xp>ἄρσαι</span> γὰρ τὸ<tr><th rowspan=2>5<td>ποτίσαι· ἀφ’ οὗ καὶ ἄρσην ὁ τὴν γυναῖκα ποτίζων τῇ 
σπορᾷ. Οὕτω Σερῖνος ἐν τῇ Ἐπιτομῇ τῶν<tr><td>Φίλωνος. 
Ἀρσινόη ... τρίτη, πόλις Συρίας ἐν Αὐλῶνι· ἡ περίμε‐ 
τρος αὐτῆς στάδια ὀκτακισχίλια (!).<td class=Y rowspan=9>575<tr><td><h2>t19a-20</h2><td><a class=T>ΠΕΡΙ ΒΙΒΛΙΟΘΗΚΗΣ ΚΤΗΣΕΩΣ.</a><tr><td><h2>19a</h2><td>    Schol. Oribasii: 
<span class=Xp>Οἱ περὶ Διονύσιον τὸν κυρτό</span>ν<span class=Xp>]</span> Ὁ Φίλων 
ἐν τῷ θʹ Περὶ βιβλιοθήκης κτήσεως 
καὶ Ἕρμιππος ἐν τῷ εʹ Περὶ ἐνδόξων ἀνδρῶν ἰατρῶν<tr><th>5<td>καὶ ὁ Σωρανὸς ἐν ταῖς τῶν Ἰατρῶν διαδοχαῖς ὅτι 
καὶ ὀξυτόνως λέγεται, κυρτὸς ὡς φοξός, διὰ σωματικὴν 
ἀσθένειαν, βαρυτόνως δὲ, ὡς ἵππος, πύργος, ἐπεὶ ἐκ με‐ 
σογείου πόλεως τῆς Αἰγύπτου λεγομένης Κύρτου ὑπῆρ‐ 
χεν, ἢ, ὥς φασί τινες, διὰ τὸ ἁλίσκεσθαι τοὺς ἀντιλέγον‐<tr><th>10<td>τας ὑπ’ αὐτοῦ ὥσπερ τοὺς ἰχθῦς ὑπὸ τῶν ἁλιευτικῶν 
κύρτων.<tr><td><h2>19b</h2><td>    Stephan. Byz.: <span class=Xp>Κύρτο</span>ς<span class=Xp>,</span> πόλις Αἰγύπτου ἐν 
τῇ μεσογείῳ. Ἐκ ταύτης Διονύσιος ἦν διάσημος ἰατρὸς 
ἀπὸ τῆς πατρίδος, οὐκ ἀπὸ τοῦ σώματος Κυρτὸς ὀνο‐ 
μαζόμενος, οὗ μέμνηται Ἑρέννιος Φίλων ἐν τῷ Περὶ<tr><th>5<td>ἰατρικῶν. Ὁ τόνος τοῦ μὲν ἐθνικοῦ ὀξὺς ὁμόφωνος τῷ 
πάθει, τοῦ δὲ κυρίου τῆς πόλεως βαρὺς, ὡς τὸ Πόντος 
καὶ κόντος.<tr><td><h2>20</h2><td>    St. B. v. Δυρράχιον: Ἑρέννιος Φίλων ἐν τοῖς Ἰα‐ 
τρικοῖς Δυρραχηνὸν ἀναγράφει Φιλωνίδην οὕτως· «Ἀσ‐ 
κληπιάδης ἀκουστὰς ἔσχε Τίτον Αὐφίδιον Σικελὸν καὶ 
Φιλωνίδην Δυρραχηνὸν καὶ Νίκωνα Ἀκραγαντῖνον.»<tr><th rowspan=2>5<td>Καὶ πάλιν· «Φιλωνίδης δὲ ὁ Δυρραχηνὸς ἤκουσε μὲν 
Ἀσκληπιάδου, ἰατρεύσας δὲ ἐν τῇ πατρίδι ἐνδόξως συν‐<tr><td>ετάξατο βιβλία μεʹ.»<td class=Y>576</table>
<script>
var IL = ["Line", "Fragment"];
document.body.onload=f();
</script>
</body>
</html>
