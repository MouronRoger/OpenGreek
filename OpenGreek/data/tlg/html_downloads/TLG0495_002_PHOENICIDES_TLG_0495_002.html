<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>PHOENICIDES :: Fragmenta :: TLG 0495 002</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0495.htm">0495</a> 002&nbsp;:: <strong><a class=CaCo href="0495.htm">PHOENICIDES</a></strong>&nbsp;:: <strong>Fragmenta</strong></p>
<p class="AuthorInfo"><a class=CaCo href="0495.htm">PHOENICIDES</a> <a class="CanonEpi">Comic.</a><br />(<a class="CanonDat">3 B.C.</a>)</p><p class="WorkInfo"><strong>Fragmenta</strong></p><p class="EditionInfo"><a class=CaE>Source: Meineke, A. (ed.), <em>Fragmenta comicorum Graecorum</em>, vol. 4. Berlin: Reimer, 1841 (repr. Berlin: De Gruyter, 1970): 509–511.</a></p><p class="CitationStyle">Citation: Play&nbsp;&mdash; fragment&nbsp;&mdash; (line)</p>
<tr><td class=qS colspan=3> <tr><td><h3>Aul</h3> <h2>tit</h2><td><a class="T Xp">ΑΥΛΗΤΡΙΔΕ</a><a class=T>Σ</a><a class="T Xp">.</a><td class=K rowspan=4><tr><td><h3>Aul</h3> <h2>1</h2><td>Δύνασαι σιωπᾶν; <a class=SN>Β.</a> ὥστε τοὺς τὰς διαλύσεις 
συντιθεμένους κεκραγέναι [πᾶσιν] δοκεῖν.<tr><td><h3>Mis</h3> <h2>tit</h2><td><a class="T Xp">ΜΙΣΟΥΜΕΝ</a><a class=T>Η</a><a class="T Xp">.</a><tr><td><h3>Mis</h3> <h2>1</h2><td>Μύρτων λέγουσι καὶ μέλιτος ἐγκώμια, 
καὶ τῶν προπυλαίων καὶ τέταρτον ἰσχάδων. 
τούτων ἐγευσάμην καταπλεύσας εὐθέως 
καὶ τῶν προπυλαίων· κοὐδὲν ἦν τούτων ὅλως<tr><th>5<td>πρὸς ἀτταγῆνα συμβαλεῖν τῶν βρωμάτων.<td class=Y rowspan=3>509<tr><td><h3>Phy</h3> <h2>tit</h2><td><a class="T Xp">ΦΥΛΑΡΧΟ</a><a class=T>Σ</a><a class="T Xp">.</a><tr><td rowspan=2><h3>Phy</h3> <h2>1</h2><td>Τρίτον δὲ πρὸς τούτοισι τὸν σοφώτατον 
Χαίριππον. οὗτος, ὥσπερ οἶδας, ἐσθίει 
μέχρι ἂν διδῷ τις ἢ λάθῃ διαρραγείς.<tr><td>τοιοῦτ’ ἔχει ταμιεῖον ὥσπερ οἰκίας.<td class=Y rowspan=7>510<tr><td><h3>Eif</h3> <h2>tit</h2><td><a class=T>EX INCERTA FABULA.</a><tr><td><h3>Eif</h3> <h2>1</h2><td>Μὰ τὴν Ἀφροδίτην οὐκ ἂν ὑπομείναιμ’ ἔτι, 
Πυθιάς, ἑταιρεῖν. χαιρέτω· μή μοι λέγε· 
ἀπέτυχον· οὐδὲν πρὸς ἐμέ· καταλῦσαι θέλω. 
εὐθὺς ἐπιχειρήσασα φίλον εἶχόν τινα<tr><th>5<td>στρατιωτικόν· διαπαντὸς οὗτος τὰς μάχας 
ἔλεγεν, ἐδείκνυ’ ἅμα λέγων τὰ τραύματα, 
εἰσέφερε δ’ οὐδέν. δωρεὰν ἔφη τινά 
παρὰ τοῦ βασιλέως λαμβάνειν, καὶ ταῦτ’ ἀεί 
ἔλεγεν· διὰ ταύτην ἣν λέγω τὴν δωρεάν<tr><th>10<td>ἐνιαυτὸν ἔσχε μ’ ὁ κακοδαίμων δωρεάν. 
ἀφῆκα τοῦτον, λαμβάνω δ’ ἄλλον τινά, 
ἰατρόν. οὗτος εἰσάγων πολλούς τινας 
ἔτεμν’, ἔκαε, πτωχὸς ἦν καὶ δήμιος. 
δεινότερος οὗτος θατέρου μοι κατεφάνη.<tr><th>15<td>ὁ μὲν διήγημ’ ἔλεγεν, ὁ δ’ ἐποίει νεκρούς. 
τρίτῳ συνέζευξ’ ἡ τύχη με φιλοσόφῳ, 
πώγων’ ἔχοντι καὶ τρίβωνα καὶ λόγον. 
εἰς προὖπτον ἦλθον ἐμπεσοῦσα δὴ κακόν· 
οὐδὲν ἐδίδου γάρ· εἴ τι δ’ αἰτοίμην, ἔφη<tr><th rowspan=2>20<td>οὐκ ἀγαθὸν εἶναι τἀργύριον. ἔστω κακόν,<tr><td>διὰ τοῦτο δός μοι, ῥῖψον· οὐκ ἐπείθετο.<td class=Y>511</table>
<script>
var IL = ["Line", "Fragment", "Play"];
document.body.onload=f();
</script>
</body>
</html>
