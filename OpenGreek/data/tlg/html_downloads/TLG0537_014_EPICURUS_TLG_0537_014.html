<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>EPICURUS :: Gnomologium Vaticanum Epicureum :: TLG 0537 014</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0537.htm">0537</a> 014&nbsp;:: <strong><a class=CaCo href="0537.htm">EPICURUS</a></strong>&nbsp;:: <strong>Gnomologium Vaticanum Epicureum</strong></p>
<p class="AuthorInfo"><a class=CaCo href="0537.htm">EPICURUS</a> <a class="CanonEpi">Phil.</a><br />(<a class="CanonGeo">Samius
Atheniensis</a>: <a class="CanonDat">4–3 B.C.</a>)</p><p class="WorkInfo"><strong>Gnomologium Vaticanum Epicureum</strong></p><p class="EditionInfo"><a class=CaE>Source: Arrighetti, G. (ed.), <em>Epicuro. Opere,</em> 2nd edn. Turin: Einaudi, 1973: 141–157.</a></p>
<p class="CanonBrk">
frr. 4, 7, 9, 11, 14–19, 21, 23–29, 31–35, 37–46, 48, 52–71, 73–81</p>
<p class="CitationStyle">Citation: Fragment&nbsp;&mdash; (line)</p>
<tr><td class=qS colspan=3> <tr><td><h2>t</h2><td><a class=T>ΕΠΙΚΟΥΡΟΥ ΠΡΟΣΦΩΝΗΣΙΣ</a><td class=K rowspan=5><tr><td><h2>4</h2><td>    Πᾶσα ἀλγηδὼν εὐκαταφρόνητος· ἡ γὰρ σύντονον ἔχουσα τὸ 
πονοῦν σύντομον ἔχει τὸν χρόνον, ἡ δὲ χρονίζουσα περὶ τὴν 
σάρκα ἀβληχρὸν ἔχει τὸν πόνον.<tr><td><h2>7</h2><td>    Ἀδικοῦντα λαθεῖν μὲν δύσκολον, πίστιν δὲ λαβεῖν ὑπὲρ τοῦ 
λαθεῖν ἀδύνατον.<tr><td><h2>9</h2><td class=QE>Κακὸν ἀνάγκη, ἀλλ’ οὐδεμία ἀνάγκη ζῆν μετὰ ἀνάγκης.<tr><td rowspan=2><h2>11</h2><td class=QE>Τῶν πλείστων ἀνθρώπων τὸ μὲν ἡσυχάζον ναρκᾷ, τὸ δὲ<tr><td>κινούμενον λυττᾷ.<td class=Y rowspan=6>141<tr><td><h2>14</h2><td>    Γεγόναμεν ἅπαξ, δὶς δὲ οὐκ ἔστι γενέσθαι· δεῖ δὲ τὸν αἰῶνα 
μηκέτι εἶναι· σὺ δὲ οὐκ ὢν τῆς αὔριον κύριος ἀναβάλλῃ τὸ 
χαῖρον· ὁ δὲ βίος μελλησμῷ παραπόλλυται καὶ εἷς ἕκαστος 
ἡμῶν ἀσχολούμενος ἀποθνῄσκει.<tr><td><h2>15</h2><td>    Ἤθη ὥσπερ τὰ ἡμῶν αὐτῶν ἴδια τιμῶμεν, ἄν τε χρηστὰ 
ἔχωμεν, καὶ ὑπὸ τῶν ἀνθρώπων ζηλούμενα, ἄν τε μή· οὕτω 
χρὴ καὶ 〈τὰ〉 τῶν πέλας, ἂν ἐπιεικεῖς ὦσιν.<tr><td><h2>16</h2><td>    Οὐδεὶς βλέπων τὸ κακὸν αἱρεῖται αὐτό, ἀλλὰ δελεασθεὶς 
ὡς ἀγαθῷ πρὸς τὸ μεῖζον αὐτοῦ κακὸν ἐθηρεύθη.<tr><td><h2>17</h2><td>    Οὐ νέος μακαριστὸς ἀλλὰ γέρων βεβιωκὼς καλῶς· ὁ γὰρ 
νέος ἀκμῇ πολὺς ὑπὸ τῆς τύχης ἑτεροφρονῶν πλάζεται· ὁ δὲ 
γέρων καθάπερ ἐν λιμένι τῷ γήρᾳ καθώρμικεν, τὰ πρότερον 
δυσελπιστούμενα τῶν ἀγαθῶν ἀσφαλεῖ κατακλείσας χάριτι.<tr><td><h2>18</h2><td>    Ἀφαιρουμένης προσόψεως καὶ ὁμιλίας καὶ συναναστροφῆς 
ἐκλύεται τὸ ἐρωτικὸν πάθος.<tr><td><h2>19</h2><td class=QE>Τοῦ γεγονότος ἀμνήμων ἀγαθοῦ γέρων τήμερον γεγένηται.<td class=Y rowspan=9>143<tr><td><h2>21</h2><td>    Οὐ βιαστέον τὴν φύσιν ἀλλὰ πειστέον· πείσομεν δὲ τὰς ἀναγ‐ 
καίας ἐπιθυμίας ἐκπληροῦντες, τάς τε φυσικὰς ἂν μὴ βλάπτωσι, 
τὰς δὲ βλαβερὰς πικρῶς ἐλέγχοντες.<tr><td><h2>23</h2><td>    Πᾶσα φιλία δι’ ἑαυτὴν αἱρετή· ἀρχὴν δὲ εἴληφεν ἀπὸ τῆς 
ὠφελείας.<tr><td><h2>24</h2><td>    Ἐνύπνια οὐκ ἔλαχε φύσιν θείαν οὐδὲ μαντικὴν δύναμιν, 
ἀλλὰ γίνεται κατὰ ἔμπτωσιν εἰδώλων.<tr><td><h2>25</h2><td>    Ἡ πενία μετρουμένη τῷ τῆς φύσεως τέλει μέγας ἐστὶ πλοῦ‐ 
τος· πλοῦτος δὲ μὴ ὁριζόμενος μεγάλη ἐστὶ πενία.<tr><td><h2>26</h2><td>    Δεῖ διαλαβεῖν ὅτι καὶ ὁ πολὺς λόγος καὶ ὁ βραχὺς εἰς τὸ 
αὐτὸ συντείνει.<tr><td><h2>27</h2><td>    Ἐπὶ μὲν τῶν ἄλλων ἐπιτηδευμάτων μόλις τελειωθεῖσιν ὁ 
καρπὸς ἔρχεται, ἐπὶ δὲ φιλοσοφίας συντρέχει τῇ γνώσει τὸ τερ‐ 
πνόν· οὐ γὰρ μετὰ μάθησιν ἀπόλαυσις, ἀλλὰ ἅμα μάθησις καὶ 
ἀπόλαυσις.<tr><td><h2>28</h2><td>    Οὔτε τοὺς προχείρους εἰς φιλίαν οὔτε τοὺς ὀκνηροὺς δοκι‐ 
μαστέον· δεῖ δὲ καὶ παρακινδυνεῦσαι χάριν φίλιας.<tr><td rowspan=2><h2>29</h2><td>    Παρρησίᾳ γὰρ ἔγωγε χρώμενος φυσιολογῶν χρησμῳδεῖν τὰ 
συμφέροντα πᾶσιν ἀνθρώποις μᾶλλον ἂν βουλοίμην, κἂν μηδεὶς 
μέλλῃ συνήσειν, ἢ συγκατατιθέμενος ταῖς δόξαις παρποῦσθαι<tr><td>τὸν πυκνὸν παραπίπτοντα παρὰ τῶν πολλῶν ἔπαινον.<td class=Y rowspan=9>145<tr><td><h2>31</h2><td>    Πρὸς μὲν τἆλλα δυνατὸν ἀσφάλειαν πο‐ 
ρίσασθαι, χάριν δὲ θανάτου πάντες ἄνθρωποι πόλιν ἀτείχιστον 
οἰκοῦμεν.<tr><td><h2>32</h2><td class=QE>Ὁ τοῦ σοφοῦ σεβασμὸς ἀγαθὸν μέγα τῷ σεβομένῳ ἐστί.<tr><td><h2>33</h2><td>    Σαρκὸς φωνὴ τὸ μὴ πεινῆν, τὸ μὴ διψῆν, τὸ μὴ ῥιγοῦν· 
ταῦτα γὰρ ἔχων τις καὶ ἐλπίζων ἕξειν κἂν 〈Διὶ〉 ὑπὲρ εὐδαι‐ 
μονίας μαχέσαιτο.<tr><td><h2>34</h2><td>    Οὐχ οὕτως χρείαν ἔχομεν τῆς χρείας 〈τῆσ〉 παρὰ τῶν φίλων 
ὡς τῆς πίστεως τῆς περὶ τῆς χρείας.<tr><td><h2>35</h2><td>    Οὐ δεῖ λυμαίνεσθαι τὰ παρόντα τῶν ἀπόντων ἐπιθυμίᾳ, 
ἀλλ’ ἐπιλογίζεσθαι ὅτι καὶ ταῦτα τῶν εὐκταίων ἦν.<tr><td><h2>37</h2><td>    Ἀσθενὴς ἡ φύσις ἐστὶ πρὸς τὸ κακόν, οὐ πρὸς τὸ ἀγαθόν· 
ἡδοναῖς μὲν γὰρ σῴζεται, ἀλγηδόσι δὲ διαλύεται.<tr><td><h2>38</h2><td>    Μικρὸς παντάπασιν ᾧ πολλαὶ αἰτίαι εὔλογοι εἰς ἐξαγωγὴν 
βίου.<tr><td rowspan=2><h2>39</h2><td>    Οὔθ’ ὁ τὴν χρείαν ἐπιζητῶν διὰ παντὸς φίλος, οὔθ’ ὁ μη‐ 
δέποτε συνάπτων· ὁ μὲν γὰρ καπηλεύει τῇ χάριτι τὴν ἀμοιβήν,<tr><td>ὁ δὲ ἀποκόπτει τὴν περὶ τοῦ μέλλοντος εὐελπιστίαν.<td class=Y rowspan=8>147<tr><td><h2>40</h2><td>    Ὁ λέγων πάντα κατ’ ἀνάγκην γίνεσθαι οὐδὲν ἐγκαλεῖν ἔχει 
τῷ λέγοντι μὴ πάντα κατ’ ἀνάγκην γίνεσθαι· αὐτὸ γὰρ τοῦτό 
φησι κατ’ ἀνάγκην γίνεσθαι.<tr><td><h2>41</h2><td>    Γελᾶν ἅμα δεῖ καὶ φιλοσοφεῖν καὶ οἰκονομεῖν καὶ τοῖς λοι‐ 
ποῖς οἰκειώμασι χρῆσθαι καὶ μηδαμῇ λήγειν τὰς ἐκ τῆς ὀρθῆς 
φιλοσοφίας φωνὰς ἀφιέντας.<tr><td><h2>42</h2><td>    Ὁ αὐτὸς χρόνος καὶ γενέσεως τοῦ μεγίστου ἀγαθοῦ καὶ 
ἀπολύσεως 〈τοῦ κακοῦ〉.<tr><td><h2>43</h2><td>    Φιλαργυρεῖν ἄδικα μὲν ἀσεβές, δίκαια δὲ αἰσχρόν· ἀπρεπὲς 
γὰρ ῥυπαρῶς φείδεσθαι καὶ μετὰ τοῦ δικαίου.<tr><td><h2>44</h2><td>    Ὁ σοφὸς εἰς τὰ ἀναγκαῖα συγκριθεὶς μᾶλλον ἐπίσταται μετα‐ 
διδόναι ἢ μεταλαμβάνειν· τηλικοῦτον αὐταρκείας εὗρε θησαυρόν.<tr><td><h2>45</h2><td>    Οὐ κομποὺς οὐδὲ φωνῆς ἐργαστικοὺς οὐδὲ τὴν περιμάχητον 
παρὰ τοῖς πολλοῖς παιδείαν ἐνδεικνυμένους φυσιολογία παρα‐ 
σκευάζει, ἀλλὰ σοβαροὺς καὶ αὐτάρκεις καὶ ἐπὶ τοῖς ἰδίοις 
ἀγαθοῖς, οὐκ ἐπὶ τοῖς τῶν πραγμάτων μέγα φρονοῦντας.<tr><td rowspan=2><h2>46</h2><td class=QE>Τὰς φαύλας συνηθείας ὥσπερ ἄνδρας πονηροὺς πολὺν χρό‐<tr><td>νον μέγα βλάψαντας τελείως ἐκδιώκομεν.<td class=Y rowspan=7>149<tr><td><h2>48</h2><td>    Πειρᾶσθαι τὴν ὑστέραν τῆς προτέρας κρείττω ποιεῖν, ἕως 
ἂν ἐν ὁδῷ ὦμεν· ἐπειδὰν δ’ ἐπὶ πέρας ἔλθωμεν, ὁμαλῶς εὐφραί‐ 
νεσθαι.<tr><td><h2>52</h2><td>    Ἡ φιλία περιχορεύει τὴν οἰκουμένην κηρύττουσα δὴ πᾶσιν 
ἡμῖν ἐγείρεσθαι ἐπὶ τὸν μακαρισμόν.<tr><td><h2>53</h2><td>    Οὐδενὶ φθονητέον· ἀγαθοὶ γὰρ οὐκ ἄξιοι φθόνου, πονηροὶ δὲ 
ὅσῳ ἂν μᾶλλον εὐτυχῶσι, τοσούτῳ μᾶλλον αὑτοῖς λυμαίνονται.<tr><td><h2>54</h2><td>    Οὐ προσποιεῖσθαι δεῖ φιλοσοφεῖν, ἀλλ’ ὄντως 
φιλοσοφεῖν· οὐ γὰρ προσδεόμεθα τοῦ δοκεῖν ὑγιαίνειν, ἀλλὰ 
τοῦ κατ’ ἀλήθειαν ὑγιαίνειν.<tr><td><h2>55</h2><td>    Θεραπευτέον τὰς συμφορὰς τῇ τῶν ἀπολλυμένων χάριτι καὶ 
τῷ γινώσκειν ὅτι οὐκ ἔστιν ἄπρακτον ποιῆσαι τὸ γεγονός.<tr><td rowspan=2><h2>56-57</h2><td>    Ἀλγεῖ μὲν ὁ σοφὸς οὐ μᾶλλον στρεβλούμενος 〈ἢ στρε‐ 
βλουμένου τοῦ φίλου, καὶ ὑπὲρ αὐτοῦ τεθνήξεται· εἰ γὰρ προή‐ 
σεται〉 τὸν φίλον ὁ βίος αὐτοῦ πᾶς δι’ ἀπιστίαν συγχυθήσεται<tr><td>καὶ ἀνακεχαιτισμένος ἔσται.<td class=Y rowspan=9>151<tr><td><h2>58</h2><td>    Ἐκλυτέον ἑαυτοὺς ἐκ τοῦ περὶ τὰ ἐγκύκλια καὶ πολιτικὰ 
δεσμωτηρίου.<tr><td><h2>59</h2><td>    Ἄπληστον οὐ γαστήρ, ὥσπερ οἱ πολλοί φασιν, ἀλλ’ ἡ δόξα 
ψευδὴς ὑπὲρ τοῦ 〈τῆσ〉 γαστρὸς ἀορίστου πληρώματος.<tr><td><h2>60</h2><td class=QE>Πᾶς ὥσπερ ἄρτι γεγονὼς ἐκ τοῦ ζῆν ἀπέρχεται.<tr><td><h2>61</h2><td>    Καλλίστη καὶ ἡ τῶν πλησίον ὄψις τῆς πρώτης συγγενήσεως 
ὁμονοούσης ἢ καὶ πολλὴν εἰς τοῦτο ποιουμένης σπουδήν.<tr><td><h2>62</h2><td>    Εἰ γὰρ κατὰ τὸ δέον ὀργαὶ γίνονται τοῖς γεννήσασι πρὸς τὰ 
ἔκγονα, μάταιον δήπουθέν ἐστι τὸ ἀντιτείνειν καὶ μὴ παραι‐ 
τεῖσθαι συγγνώμης τυχεῖν, εἰ δὲ μὴ κατὰ τὸ δέον, ἀλλὰ ἀλο‐ 
γώτερον, γελοῖον πᾶν τὸ πρὸς ἔκκλησιν 〈ἐκκαλεῖν〉 τὴν ἀλο‐<tr><th>5<td>γίαν θυμῷ κατέχοντα, καὶ μὴ ζητεῖν μεταθεῖναι κατ’ ἄλλους 
τρόπους εὐγνωμονοῦντα.<tr><td><h2>63</h2><td>    Ἔστι καὶ ἐν λεπτότητι καθαριότης, ἧς ὁ ἀνεπιλόγιστος 
παραπλήσιόν τι πάσχει τῷ δι’ ἀοριστίαν ἐκπίπτοντι.<tr><td rowspan=2><h2>64</h2><td class=QE>Ἀκολουθεῖν δεῖ τὸν παρὰ τῶν ἄλλων ἔπαινον αὐτόματον,<tr><td>ἡμᾶς δὲ γενέσθαι περὶ τὴν ἡμῶν ἰατρείαν.<td class=Y rowspan=11>153<tr><td><h2>65</h2><td>    Μάταιόν ἐστι παρὰ θεῶν αἰτεῖσθαι ἅ τις ἑαυτῷ χορηγῆσαι 
ἱκανός ἐστι.<tr><td><h2>66</h2><td class=QE>Συμπαθῶμεν τοῖς φίλοις οὐ θρηνοῦντες ἀλλὰ φροντίζοντες.<tr><td><h2>67</h2><td>    Ἐλεύθερος βίος οὐ δύναται κτήσασθαι χρήματα πολλὰ διὰ 
τὸ τὸ πρᾶγμα 〈μὴ〉 ῥᾴδιον εἶναι χωρὶς θητείας ὄχλων ἢ δυνα‐ 
στῶν, ἀλλὰ συνεχεῖ δαψιλείᾳ πάντα κέκτηται· ἂν δέ που καὶ 
τύχῃ χρημάτων πολλῶν, καὶ ταῦτα ῥᾳδίως ἂν εἰς τὴν τοῦ πλη‐<tr><th>5<td>σίον εὔνοιαν διαμετρήσαι.<tr><td><h2>68</h2><td class=QE>Οὐδὲν ἱκανὸν ᾧ ὀλίγον τὸ ἱκανόν.<tr><td><h2>69</h2><td>    Τὸ τῆς ψυχῆς ἀχάριστον λίχνον ἐποίησε τὸ ζῷον εἰς ἄπει‐ 
ρον τῶν ἐν διαίτῃ ποικιλμάτων.<tr><td><h2>70</h2><td>    Μηδέν σοι ἐν βίῳ πραχθείη ὃ φόβον παρέξει σοι εἰ γνωσθή‐ 
σεται τῷ πλησίον.<tr><td><h2>71</h2><td>    Πρὸς πάσας τὰς ἐπιθυμίας προσακτέον τὸ ἐπερώτημα τοῦτο· 
τί μοι γενήσεται ἂν τελεσθῇ τὸ κατὰ ἐπιθυμίαν ἐπιζητούμενον; 
καὶ τί ἐὰν μὴ τελεσθῇ;<tr><td><h2>73</h2><td>    Καὶ τὸ γενέσθαι τινὰς ἀλγηδόνας περὶ σῶμα λυσιτελεῖ πρὸς 
φυλακὴν τῶν ὁμοειδῶν.<tr><td rowspan=2><h2>74</h2><td class=QE>Ἐν φιλολόγῳ συζητήσει πλεῖον ἤνυσεν ὁ ἡττηθεὶς καθ’ ὃ<tr><td>προσέμαθεν.<td class=Y rowspan=8>155<tr><td><h2>75</h2><td>    Εἰς τὰ παρῳχηκότα ἀγαθὰ ἀχάριστος φωνὴ ἡ λέγουσα· 
τέλος ὅρα μακροῦ βίου.<tr><td><h2>76</h2><td>    Τοιοῦτος εἶ γηράσκων ὁποῖον ἐγὼ παραινῶ, καὶ διέγνωκας 
ὁποῖόν ἐστι τὸ ἑαυτῷ φιλοσοφῆσαι καὶ οἷον τὸ τῇ Ἑλλάδι· συγ‐ 
χαίρω σοι.<tr><td><h2>77</h2><td class=QE>Τῆς αὐταρκείας καρπὸς μέγιστος ἐλευθερία.<tr><td><h2>78</h2><td>    Ὁ γενναῖος περὶ σοφίαν καὶ φιλίαν μάλιστα γίγνεται, ὧν 
τὸ μέν ἐστι θνητὸν ἀγαθόν, τὸ δὲ ἀθάνατον.<tr><td><h2>79</h2><td class=QE>Ὁ ἀτάραχος ἑαυτῷ καὶ ἑτέρῳ ἀόχλητος.<tr><td><h2>80</h2><td>    Νέῳ σωτηρίας μοῖρα τῆς ἡλικίας τήρησις καὶ φυλακὴ τῶν 
πάντα μολυνόντων κατὰ τὰς ἐπιθυμίας τὰς οἰστρώδεις.<tr><td rowspan=2><h2>81</h2><td>    Οὐ λύει τὴν τῆς ψυχῆς ταραχὴν οὐδὲ τὴν ἀξιόλογον ἀπο‐ 
γεννᾷ χαρὰν οὔτε πλοῦτος ὑπάρχων ὁ μέγιστος οὔθ’ ἡ παρὰ 
τοῖς πολλοῖς τιμὴ καὶ περίβλεψις οὔτ’ ἄλλο τι τῶν παρὰ τὰς<tr><td>ἀδιορίστους αἰτίας.<td class=Y>157</table>
<script>
var IL = ["Line", "Fragment"];
document.body.onload=f();
</script>
</body>
</html>
