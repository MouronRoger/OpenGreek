<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>〈SEPTEM SAPIENTES〉 :: Apophthegmata (ex collectione Demetrii Phalerei) (ap. Stobaeum) :: TLG 1667 002</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="1667.htm">1667</a> 002&nbsp;:: <strong><a class=CaCo href="1667.htm">〈SEPTEM SAPIENTES〉</a></strong>&nbsp;:: <strong>Apophthegmata </strong>(ex collectione Demetrii Phalerei) (ap. Stobaeum)</p>
<p class="AuthorInfo"><a class=CaCo href="1667.htm">〈SEPTEM SAPIENTES〉</a> <a class="CanonEpi">Phil.</a><br />(<a class="CanonDat">7–6 B.C.</a>)</p>
<p class="CanonVid"><a class="CaV">Cf. et BIAS 〈Phil.〉 (1223)
<br />
Cf. et CLEOBULUS Lyr. et Epigr. (1274)
<br />
Cf. et PERIANDER 〈Phil.〉 (0629)
<br />
Cf. et PITTACUS 〈Lyr.〉 (0631)
<br />
Cf. et SOLON Nomographus et Poeta (0263)
<br />
Cf. et THALES Phil. (1705)</a></p>
<p class="WorkInfo"><strong>Apophthegmata </strong>(ex collectione Demetrii Phalerei) (ap. Stobaeum)</p><p class="EditionInfo"><a class=CaE>Source: Diels, H., Kranz, W. (eds.), <em>Die Fragmente der Vorsokratiker, </em>vol. 1, 6th edn. Berlin: Weidmann, 1951 (repr. Dublin/Zurich: Weidmann, 1966): 63–66.</a></p><p class="CitationStyle">Citation: Fragment&nbsp;&mdash; (line)</p>
<tr><td class=qS colspan=3> <tr><td><h2>1</h2><td><a class="SN F_1 Xp">Κλεόβουλος Εὐαγόρου Λίνδιος ἔφ</a><a class="SN F_1">η</a><a class="SN F_1 Xp">. 
</a><span class=F_1>    1. μέτρον ἄριστον. 2. πατέρα δεῖ αἰδεῖσθαι. 3. εὖ τὸ σῶμα ἔχειν καὶ τὴν ψυχήν. 
4. φιλήκοον εἶναι καὶ μὴ πολύλαλον. 5. πολυμαθῆ ἢ ἀμαθῆ. 6. γλῶσσαν εὔφημον 
κεκτῆσθαι. 7. ἀρετῆς οἰκεῖον, κακίας ἀλλότριον. 8. ἀδικίαν μισεῖν, εὐσέβειαν φυλάσ‐</span><td class=K rowspan=9><tr><th>5<td><span class=F_1>σειν. 9. πολίταις τὰ βέλτιστα συμβουλεύειν. 10. ἡδονῆς κρατεῖν. 11. βίαι μηδὲν 
πράττειν. 12. τέκνα παιδεύειν. 13. τύχηι εὔχεσθαι. 14. ἔχθρας διαλύειν. 15. τὸν 
τοῦ δήμου ἐχθρὸν πολέμιον νομίζειν. 16. γυναικὶ μὴ μάχεσθαι μηδὲ ἄγαν φρονεῖν 
ἀλλοτρίων παρόντων· τὸ μὲν γὰρ ἄνοιαν, τὸ δὲ μανίαν δύναται παρέχειν. 17. οἰκέ‐ 
τας παρ’ οἶνον μὴ κολάζειν· εἰ δὲ μή, δόξεις παροινεῖν. 18. γαμεῖν ἐκ τῶν ὁμοίων·</span><tr><th>10<td><span class=F_1>ἐὰν γὰρ ἐκ τῶν κρειττόνων, δεσπότας, οὐ συγγενεῖς κτήσηι. 19. μὴ ἐπιγελᾶν τῶι 
σκώπτοντι· ἀπεχθὴς γὰρ ἔσηι τοῖς σκωπτομένοις. 20. εὐποροῦντα μὴ ὑπερή‐ 
φανον εἶναι, ἀποροῦντα μὴ ταπεινοῦσθαι.</span><tr><td><h2>2</h2><td><a class="SN F_1 Xp">Σόλων Ἐξηκεστίδου Ἀθηναῖος ἔφ</a><a class="SN F_1">η</a><a class="SN F_1 Xp">. 
</a><span class=F_1>    1. μηδὲν ἄγαν. 2. κριτὴς μὴ κάθησο· εἰ δὲ μή, τῶι ληφθέντι ἐχθρὸς ἔσηι. 3. ἡδο‐ 
νὴν φεῦγε, ἥτις λύπην τίκτει. 4. φύλασσε τρόπου καλοκαγαθίαν ὅρκου πιστοτέραν. 
5. σφραγίζου τοὺς μὲν λόγους σιγῆι, τὴν δὲ σιγὴν καιρῶι. 6. μὴ ψεύδου, ἀλλ’ ἀλή‐</span><tr><th>5<td><span class=F_1>θευε. 7. τὰ σπουδαῖα μελέτα. 8. τῶν γονέων μὴ λέγε δικαιότερα. 9. φίλους μὴ 
ταχὺ κτῶ, οὓς δ’ ἂν κτήσηι, μὴ ταχὺ ἀποδοκίμαζε. 10. ἄρχεσθαι μαθὼν ἄρχειν 
ἐπιστήσηι. 11. εὔθυναν ἑτέρους ἀξιῶν διδόναι καὶ αὐτὸς ὕπεχε. 12. συμβούλευε 
μὴ τὰ ἥδιστα, ἀλλὰ τὰ βέλτιστα τοῖς πολίταις. 13. μὴ θρασύνου. 14. μὴ κακοῖς 
ὁμίλει. 15. χρῶ τοῖς θεοῖς. 16. φίλους εὐσέβει. 17. ὃ ἂν 〈μὴ〉 ἴδηις, μὴ λέγε.</span><tr><th>10<td><span class=F_1>18. εἰδὼς σίγα. 19. τοῖς σεαυτοῦ πρᾶος ἴσθι. 20. τὰ ἀφανῆ τοῖς φανεροῖς 
τεκμαίρου.</span><tr><td><h2>3</h2><td><a class="SN F_1 Xp">Χίλων Δαμαγήτου Λακεδαιμόνιος ἔφ</a><a class="SN F_1">η</a><a class="SN F_1 Xp">. 
</a><span class=F_1>    1. γνῶθι σαυτόν. 2. πίνων μὴ πολλὰ λάλει· ἁμαρτήσει γάρ. 3. μὴ ἀπείλει 
τοῖς ἐλευθέροις· οὐ γὰρ δίκαιον. 4. μὴ κακολόγει τοὺς πλησίον· εἰ δὲ μή, ἀκούσηι, 
ἐφ’ οἷς λυπηθήσηι. 5. ἐπὶ τὰ δεῖπνα τῶν φίλων βραδέως πορεύου, ἐπὶ δὲ τὰς ἀτυχίας</span><tr><th>5<td><span class=F_1>ταχέως. 6. γάμους εὐτελεῖς ποιοῦ. 7. τὸν τετελευτηκότα μακάριζε. 8. πρεσβύτερον 
σέβου. 9. τὸν τὰ ἀλλότρια περιεγραζόμενον μίσει. 10. ζημίαν αἱροῦ μᾶλλον ἢ 
κέρδος αἰσχρόν· τὸ μὲν γὰρ ἅπαξ λυπήσει, τὸ δὲ ἀεί. 11. τῶι δυστυχοῦντι μὴ 
ἐπιγέλα. 12. τραχὺς ὢν ἥσυχον σεαυτὸν πάρεχε, ὅπως σε αἰσχύνωνται μᾶλλον 
ἢ φοβῶνται. 13. τῆς ἰδίας οἰκίας προστάτει. 14. ἡ γλῶσσά σου μὴ προτρεχέτω</span><tr><th rowspan=2>10<td><span class=F_1>τοῦ νοῦ. 15. θυμοῦ κράτει. 16. μὴ ἐπιθύμει ἀδύνατα. 17. ἐν ὁδῶι μὴ σπεῦδε προά‐ 
γειν. 18. μηδὲ τὴν χεῖρα κινεῖν· μανικὸν γάρ. 19. νόμοις πείθου. 20. ἀδικούμενος</span><tr><td><span class=F_1>διαλλάσσου, ὑβριζόμενος τιμωροῦ.</span><td class=Y rowspan=6>63<tr><td><h2>4</h2><td><a class="SN F_1 Xp">Θαλῆς Ἐξαμύου Μιλήσιος ἔφ</a><a class="SN F_1">η</a><a class="SN F_1 Xp">. 
</a><span class=F_1>    1. ἐγγύα, πάρα δ’ ἄτα. 2. φίλων παρόντων καὶ ἀπόντων μέμνησο. 3. μὴ τὴν 
ὄψιν καλλωπίζου, ἀλλ’ ἐν τοῖς ἐπιτηδεύμασιν ἴσθι καλός. 4. μὴ πλούτει κακῶς. 
5. μή σε διαβαλλέτω λόγος πρὸς τοὺς πίστεως κεκοινωνηκότας. 6. κολακεύειν γονεῖς</span><tr><th>5<td><span class=F_1>μὴ ὄκνει. 7. μὴ πατρὸς δέχου τὸ φαῦλον. 8. οἵους ἂν ἐράνους ἐνέγκηις τοῖς γονεῦσι, 
τοιούτους αὐτὸς ἐν τῶι γήραι παρὰ τῶν τέκνων προσδέχου. 9. χαλεπὸν τὸ ἑαυτὸν 
γνῶναι. 10. ἥδιστον οὗ ἐπιθυμεῖς τυχεῖν. 11. ἀνιαρὸν ἀργία. 12. βλαβερὸν ἀκρασία. 
13. βαρὺ ἀπαιδευσία. 14. δίδασκε καὶ μάνθανε τὸ ἄμεινον. 15. ἀργὸς μὴ ἴσθι, 
μηδ’ ἂν πλουτῆις. 16. κακὰ ἐν οἴκωι κρύπτε. 17. φθονοῦ μᾶλλον ἢ οἰκτίρου.</span><tr><th>10<td><span class=F_1>18. μέτρωι χρῶ. 19. μὴ πᾶσι πίστευε. 20. ἄρχων κόσμει σεαυτόν.</span><tr><td><h2>5</h2><td><a class="SN F_1 Xp">Πιττακὸς Ὕρρα Λέσβιος ἔφ</a><a class="SN F_1">η</a><a class="SN F_1 Xp">. 
</a><span class=F_1>    1. καιρὸν γνῶθι. 2. ὃ μέλλεις ποιεῖν, μὴ λέγε· ἀποτυχὼν γὰρ καταγελασθήσηι. 
3. τοῖς ἐπιτηδείοις χρῶ. 4. ὅσα νεμεσᾶις τῶι πλησίον, αὐτὸς μὴ ποίει. 5. ἀπρα‐ 
γοῦντα μὴ ὀνείδιζε· ἐπὶ γὰρ τούτοις νέμεσις θεῶν κάθηται. 6. παρακαταθήκας</span><tr><th>5<td><span class=F_1>ἀπόδος. 7. ἀνέχου ὑπὸ τῶν πλησίον μικρὰ ἐλαττούμενος. 8. τὸν φίλον κακῶς μὴ 
λέγε μηδ’ εὖ τὸν ἐχθρόν· ἀσυλλόγιστον γὰρ τὸ τοιοῦτον. 9. δεινὸν συνιδεῖν τὸ 
μέλλον, ἀσφαλὲς τὸ γενόμενον. 10. πιστὸν γῆ, ἄπιστον θάλασσα. 11. ἄπληστον 
κέρδος. 12. κτῆσαι ἴδια. 13. θεράπευε εὐσέβειαν, παιδείαν, σωφροσύνην, φρόνησιν, 
ἀλήθειαν, πίστιν, ἐμπειρίαν, ἐπιδεξιότητα, ἑταιρείαν, ἐπιμέλειαν, οἰκονομίαν,</span><tr><th>10<td><span class=F_1>τέχνην.</span><td class=Y rowspan=6>64<tr><td><h2>6</h2><td><a class="SN F_1 Xp">Βίας Τευταμίδου Πριηνεὺς ἔφ</a><a class="SN F_1">η</a><a class="SN F_1 Xp">. 
</a><span class=F_1>    1. οἱ πλεῖστοι ἄνθρωποι κακοί. 2. εἰς κάτοπτρον, ἔφη, ἐμβλέψαντα δεῖ, εἰ 
μὲν καλὸς φαίνηι, καλὰ ποιεῖν· εἰ δὲ αἰσχρός, τὸ τῆς φύσεως ἐλλιπὲς διορθοῦσθαι 
τῆι καλοκαγαθίαι. 3. βραδέως ἐγχείρει· οὖ δ’ ἂν ἄρξηι, διαβεβαιοῦ. 4. μίσει τὸ</span><tr><th>5<td><span class=F_1>ταχὺ λαλεῖν, μὴ ἁμάρτηις· μετάνοια γὰρ ἀκολουθεῖ. 5. μήτ’ εὐήθης ἴσθι μήτε κακοή‐ 
θης. 6. ἀφροσύνην μὴ προσδέχου. 7. φρόνησιν ἀγάπα. 8. περὶ θεῶν λέγε, ὡς 
εἰσίν. 9. νόει τὸ πραττόμενον. 10. ἄκουε πολλά. 11. λάλει καίρια. 12. πένης 
ὢν πλουσίοις μὴ ἐπιτίμα, ἢν μὴ μέγα ὠφελῆις. 13. ἀνάξιον ἄνδρα μὴ ἐπαίνει διὰ 
πλοῦτον. 14. πείσας λαβέ, μὴ βιασάμενος 15. ὅ τι ἂν ἀγαθὸν πράσσηις, θεούς,</span><tr><th>10<td><span class=F_1>μὴ σεαυτὸν αἰτιῶ. 16. κτῆσαι ἐν μὲν νεότητι εὐπραξίαν, ἐν δὲ τῶι γήραι σοφίαν. 
17. ἕξεις ἔργωι μνήμην, καιρῶι εὐλάβειαν, τρόπωι γενναιότητα, πόνωι ἐγκράτειαν, 
φόβωι εὐσέβειαν, πλούτωι φιλίαν, λόγωι πειθώ, σιγῆι κόσμον, γνώμηι δικαιοσύνην, 
τόλμηι ἀνδρείαν, πράξει δυναστείαν, δόξηι ἡγεμονίαν.</span><tr><td><h2>7</h2><td><a class="SN F_1 Xp">Περίανδρος Κυψέλου Κορίνθιος ἔφ</a><a class="SN F_1">η</a><a class="SN F_1 Xp">. 
</a><span class=F_1>    1. μελέτα τὸ πᾶν. 2. καλὸν ἡσυχία. 3. ἐπισφαλὲς προπέτεια. 4. κέρδος αἰσχρόν. 
5. </span><a class="La F_1">*</a><span class=F_1> φύσεως κατηγορία. 6. δημοκρατία κρεῖττον τυραννίδος. 7. αἱ μὲν ἡδοναὶ 
θνηταί, αἱ δ’ ἀρεταὶ ἀθάνατοι. 8. εὐτυχῶν μὲν μέτριος ἴσθι, ἀτυχῶν δὲ φρόνιμος.</span><tr><th rowspan=2>5<td><span class=F_1>9. φειδόμενον κρεῖττον ἀποθανεῖν ἢ ζῶντα ἐνδεῖσθαι. 10. σεαυτὸν ἄξιον παρασκεύαζε 
τῶν γονέων. 11. ζῶν μὲν ἐπαινοῦ, ἀποθανὼν δὲ μακαρίζου. 12. φίλοις εὐτυχοῦσι 
καὶ ἀτυχοῦσιν ὁ αὐτὸς ἴσθι. 13. ὃ ἂν ἑκὼν ὁμολογήσηις, 〈διατήρει〉· πονηρὸν</span><tr><td><span class=F_1>〈γὰρ τὸ〉 παραβῆναι. 14. λόγων ἀπορρήτων ἐκφορὰν μὴ ποιοῦ. 15. λοιδοροῦ 
ὡς ταχὺ φίλος ἐσόμενος. 16. τοῖς μὲν νόμοις παλαιοῖς χρῶ, τοῖς δὲ ὄψοις προσφάτοις.</span><td class=Y rowspan=2>65<tr><th rowspan=2>10<td><span class=F_1>17. μὴ μόνον τοὺς ἁμαρτάνοντας κόλαζε, ἀλλὰ καὶ τοὺς μέλλοντας κώλυε. 18. δυστυ‐</span><tr><td><span class=F_1>χῶν κρύπτε, ἵνα μὴ τοὺς ἐχθροὺς εὐφράνηις.</span><td class=Y>66</table>
<script>
var IL = ["Line", "Fragment"];
document.body.onload=f();
</script>
</body>
</html>
