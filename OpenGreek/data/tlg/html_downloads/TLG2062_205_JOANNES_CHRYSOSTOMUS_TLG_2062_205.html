<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: In Psalmum 100 [Sp.] :: TLG 2062 205</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 205&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>In Psalmum 100 </strong>[Sp.]</p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>In Psalmum 100 </strong>[Sp.]</p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>55</h3>.<h2>629</h2> <h1>(15t)</h1><td><a class=T>ΕΙΣ ΤΟΝ Ρʹ ΨΑΛΜΟΝ.</a><td class=K rowspan=10><tr><th>16<td>    αʹ. Πάλιν ἡμῖν, ἀγαπητοὶ, πνευματικῶς ᾄδειν ὁ μακάριος 
Δαυῒδ ὁ προφήτης παρακελεύεται· πάλιν τὸ καλὸν ᾆσμα 
μελῳδεῖν ἡμᾶς ὁμοφρόνως παρασκευάζει· πάλιν τὸ πνευ‐ 
ματικὸν καὶ ἐπουράνιον μέλος προβαλλόμενος, πνευ‐<tr><th>20<td>ματικοὺς ἡμᾶς διὰ τῆς ᾠδῆς ἀπεργάζεται. Πνεύματι 
γὰρ ἁγίῳ τὴν μελῳδίαν ποιούμενος, καὶ ὥσπερ κιθάρα 
ἔμψυχος καὶ λογικὴ ὑπὸ τοῦ ἁγίου Πνεύματος ἀνακρουό‐ 
μενος, πνευματικῶς καὶ ἡμᾶς ᾄδειν κατὰ πάντα δι‐ 
δάσκει. ᾌδει δὲ, οὐ τέρψαι καὶ ἡδῦναι τὰ ὦτα προθέμε‐<tr><th>25<td>νος, ἀλλ’ εὐφρᾶναι καὶ ὠφελῆσαι τὴν διάνοιαν βουλόμε‐ 
νος. Οὐδὲ γὰρ ἕως ἀκοῆς μόνον ἵστησι τὰ ᾀδόμενα, ἀλλὰ 
καὶ ἕως ψυχῆς παραπέμπει τὰ λεγόμενα Ἀκοῇ μὲν γὰρ 
παραδίδωσι πρὸς παίδευσιν καὶ γνῶσιν τῆς ἀληθείας, 
ψυχῇ δὲ ἐντίθησι πρὸς ἀσφάλειαν καὶ βεβαίωσιν τῆς σω‐<tr><th>30<td>τηρίας. ᾌδει γὰρ τὸ ᾆσμα, οὐ ψιλοῖς ῥήμασι τὰς λέ‐ 
ξεις προφερόμενος, ἀλλὰ ὠφελίμοις τῶν ᾀδόντων τὸν 
βίον ἐπανορθούμενος. Οὐδὲ γὰρ βιωτικὸν ἢ κοσμικὸν τὸ 
ᾄσμα τοῦτο, ἀλλὰ θεϊκὸν καὶ πνευματικὸν, καὶ πάσης 
κοσμιότητος πεπληρωμένον. Τὰ μὲν γὰρ βιωτικὰ ᾄσματα,<tr><th>35<td>καὶ αἱ τοῦ κόσμου μελῳδίαι ἀπηχοῦσαι τὴν ἀκοὴν, καὶ 
ἀπατῶσαι τὴν διάνοιαν, μακρὰν ἀπάγουσι τῆς ὠφελείας, 
εἰς ἐπιθυμίας καθέλκουσαι τῆς ἀπωλείας. Αἰσχρῶν γὰρ 
ῥημάτων ἀνάπλεοι τυγχάνουσαι, καὶ ἀθέσμων ὀρέξεων 
ἔμπλεοι καθεστηκυῖαι, πρὸς τὴν τῶν ᾀδομένων ἡδυπά‐<tr><th>40<td>θειαν, καὶ πρὸς τὴν ἔκλυσιν τῆς μελῳδίας, ἐκθηλύνουσι 
τῆς ψυχῆς τὴν ἀνδρείαν, καὶ συνεκλύουσι τὴν τοῦ σώμα‐ 
τος εὐγένειαν. Τὰ δὲ ἐπουράνια, καὶ ἐκ Πνεύματος ἁγίου 
ἔχοντα τὴν χορηγίαν, πρὸς τὴν τῶν ῥημάτων εὐταξίαν 
καὶ πρὸς τὴν τῶν νοημάτων εὐκοσμίαν εἰς τάξιν ἄγοντα<tr><th>45<td>τὴν διάνοιαν, κοσμίαν καὶ τὴν ψυχὴν ἀπεργάζεται. Συγ‐ 
κινουμένη γὰρ ἡ ψυχὴ τοῖς λαλουμένοις, καὶ συνεπι‐ 
νεύουσα τοῖς νοουμένοις, ἐκεῖ φέρει τὴν ἕξιν, ἔνθα καὶ 
ἡ λέξις ἐφέλκεται τὸ κινητικὸν ὄργανον τῆς τοῦ πνεύ‐ 
ματος μελῳδίας. Τοσαύτης οὖν οὔσης τῆς ἐν τῷ ᾄσματι<tr><td><h3>55</h3>.<h2>629</h2> <h1>(50)</h1><td>δυνάμεως, καὶ τηλικαύτης ὑπαρχούσης τῆς ἐν τῇ μελ‐ 
ῳδίᾳ ἐνεργείας, φέρε δὴ θεασώμεθα, τί περιέχει καὶ τὸ 
σήμερον ἡμῖν ὑπαναγνωσθὲν μελῴδημα τῆς προφητείας. 
Τί οὖν φησιν; <span class=Em>Ἔλεον καὶ κρίσιν ᾄσομαί σοι, Κύριε, 
</span>Πάνυ ὠφέλιμον, ἀγαπητοὶ, καὶ σωτήριον τὸ ᾆσμα τοῦτο,<tr><th rowspan=2>55<td>ἐξ ἐλέους καὶ κρίσεως τὴν ἀρχὴν ποιούμενον. Τὸ μὲν<tr><td>γὰρ ἐπιδείκνυσι τὴν ἀφθονίαν τῆς τοῦ Θεοῦ φιλαν‐<td class=K rowspan=10>Column end<tr><td><h3>55</h3>.<h2>630</h2> <h1>(15)</h1><td>θρωπίας, τὸ δὲ τὴν μεγάλην αὐτοῦ εἰς ἡμᾶς γεγενημέ‐ 
νην εὐεργεσίαν. Σημαίνει μὲν γὰρ τὸ ἔλεος τὴν ἐκ χά‐ 
ριτος εἰς ἀνθρώπους γεγενημένην εὐδοκίαν· <span class=Em>Δόξα</span> γὰρ 
<span class=Em>ἐν ὑψίστοις Θεῷ, καὶ ἐπὶ γῆς εἰρήνη, ἐν ἀνθρώποις 
εὐδοκία·</span> ἡ δὲ κρίσις τὴν ἄνωθεν προωρισμένην σωτη‐<tr><th>20<td>ρίαν· <span class=Em>Οὓς</span> γὰρ <span class=Em>προώρισε, τούτους καὶ ἐκάλεσεν· 
οὓς δὲ ἐκάλεσε, τούτους καὶ ἐδικαίωσεν.</span> Ἔκρινε γὰρ 
ὁ ἀγαθὸς Θεὸς ἐλέει καὶ φιλανθρωπίᾳ σῶσαι τοὺς ὑπὸ 
τῆς ἁμαρτίας ἀπολλυμένους. Τοῦτο οὖν κατανοήσας ὁ 
προφήτης κηρύττει, διδάσκων ἡμᾶς διὰ τοῦ ᾄσματος<tr><th>25<td>ἀδιάλειπτον ποιεῖσθαι τὴν εὐχαριστίαν, λέγων· <span class=Em>Ἔλεον 
καὶ κρίσιν ᾄσομαί σοι, Κύριε.</span> Σημαίνει δὲ καὶ ἕτερον, 
καὶ κατὰ διάνοιαν προφητεύων, καὶ Πνεύματι ἁγίῳ τὰ 
μέλλοντα ὡς παρόντα ἐκδιηγούμενος. Θεωρῶν γὰρ τὴν 
δικαίαν κρίσιν τοῦ Θεοῦ, τὴν ἐπὶ τὸν ἄπιστον λαὸν τῶν<tr><th>30<td>Ἰουδαίων γεγενημένην, τὸν μὴ δεξάμενον τὸν ὑπὸ τοῦ 
νόμου καὶ τῶν προφητῶν κηρυττόμενον, δικαίως μὲν 
δι’ ἀπιστίαν τιμωρούμενον, δικαίως δὲ καὶ ἐκ τῆς νό‐ 
μου ἐπαγγελίας ἀποστερούμενον· ὁρῶν δὲ καὶ τὸν ἐξ 
ἐθνῶν λαὸν ἐν ἐλέει σωζόμενον, διὰ τὸ εὐπειθὲς τῆς<tr><th>35<td>περὶ τὸν Δεσπότην ὑπακοῆς τε καὶ πίστεως, προανα‐ 
φωνεῖ, ἡδείᾳ φωνῇ καὶ γλυκείᾳ τὴν ἀγαθότητα τοῦ 
Δεσπότου τοῖς πᾶσι παρατιθέμενος· ἵν’ ἕκαστος ἐπὶ 
γλώσσης φέρων τὸ ᾆσμα, καὶ ἡδυφώνως ἀναφθεγγόμε‐ 
νος τὴν ἐν τῷ ᾄσματι μελῳδίαν, ἀειμνημόνευτον ἔχῃ<tr><th>40<td>τῆς Δεσποτικῆς εὐεργεσίας τὴν χάριν. <span class=Em>Ἔλεον,</span> φησὶ, 
<span class=Em>καὶ κρίσιν ᾄσομαί σοι, Κύριε.</span> Καλὸν οὖν καὶ ἡμᾶς 
ᾄδειν ἀδιαλείπτως τὸ ᾆσμα τοῦτο, ἵν’ ὁμοῦ ἐπὶ τὸ αὐτὸ 
εὐχάριστοι γενώμεθα περὶ τὸν εὐεργέτην Θεὸν, καὶ τὸν 
ἑαυτῶν βίον διορθώμεθα, ἐλέει καὶ κρίσει τὰ πάντα<tr><th>45<td>διαπραττόμενοι. Ποιεῖτε γὰρ, φησὶν, ἔλεον καὶ κρίσιν 
ἐν μέσῳ τῆς γῆς· <span class=Em>Διότι ἔλεον θέλω, καὶ οὐ θυσίαν, 
λέγει Κύριος.</span> Ἀλλὰ καὶ, <span class=Em>Ἔλεον,</span> φησὶ, <span class=Em>ποιεῖτε ἕκα‐ 
στος πρὸς τὸν πλησίον αὐτοῦ, καὶ κρῖμα δίκαιον κατ‐ 
ευθύνετε, ὅτι ἐν τούτοις τὸ θέλημά μου, λέγει Κύ‐</span><tr><td><h3>55</h3>.<h2>630</h2> <h1>(50)</h1><td><span class=Em>ριος.</span> Ἐὰν γὰρ οὕτω πορευώμεθα, καὶ ἐν τούτοις ἀνα‐ 
στρεφώμεθα, λέξομεν καὶ ἡμεῖς μετὰ παῤῥησίας ᾄδον‐ 
τες, <span class=Em>Ἔλεον καὶ κρίσιν ᾄσομαί σοι, Κύριε.</span> Καὶ ἵνα 
μάθῃς, ἀγαπητὲ, ὅτι ταῦτα τοῦτον ἔχει τὸν τρόπον, κα‐ 
τανόησον τὴν τῶν γεγραμμένων ἀκολουθίαν, καὶ εὑρή‐<tr><th rowspan=2>55<td>σεις τὴν τῶν εἰρημένων ἀλήθειαν. Ἐπιφέρει γὰρ λέγων· 
<span class=Em>Ψαλῶ, καὶ συνήσω ἐν ὁδῷ ἀμώμῳ· πότε ἥξεις πρός</span><tr><td><span class=Em>με;</span> Ὁρᾷς ὡς διορθωσάμενος τὸν ἑαυτοῦ βίον, καὶ πο‐<td class=Y rowspan=17>629<tr><td><h3>55</h3>.<h2>631</h2><td>ρευθεὶς πάσῃ ὁδῷ δικαιοσύνης, μηδένα δὲ μῶμον ἢ σπῖ‐ 
λον θέμενος ταῖς ἑαυτοῦ ὁδοῖς, συνιείς τε πᾶσαν εὐθύ‐ 
τητα καὶ κρίσιν, καὶ τὴν ἐν ἔργοις μαρτυρομένην ἔννο‐ 
μον πολιτείαν, ᾄδει ἐν τῷ ᾄσματι ἱλαρῷ τῷ προσώπῳ<tr><th>5<td>τὰς πράξεις ἐκδιηγούμενος; 
    βʹ. Ἔψαλε δὲ ἐν συνέσει, ἀκαταγνώστῳ καρδίᾳ τὰ ἔργα κατ‐ 
αριθμούμενος. Ἑτοιμάσας δὲ, κατὰ τὸ γεγραμμένον, τὰς 
ὁδοὺς Κυρίου, καὶ εὐθείας ποιήσας τὰς τρίβους τοῦ Θεοῦ, 
ἐξεδέχετο δὴ τὴν Δεσποτικὴν παρουσίαν προσκαλούμενος<tr><th>10<td>καὶ λέγων, <span class=Em>Πότε ἥξεις πρός με;</span> μονονουχὶ τοιαῦτα ἀπο‐ 
κρινόμενος ἔλεγεν. Ἡτοίμασά μου τὸ δοχεῖον τῆς διανοίας, 
ἐξωμάλισά μου τὰ σκληρὰ τῆς καρδίας, πᾶν σκῶλον ἀπέῤ‐ 
ῥιψα, μὴ ἐάσας ἐμπόδιόν τι τῆς σῆς παρουσίας. Εὐθεῖαν 
ἐποίησα τὴν ὁδὸν τῆς ψυχῆς μου, ἀπέσμηξα τὰ αἰσθητήρια<tr><th>15<td>τῆς καρδίας μου, καθαροὺς ἀπειργασάμην τοὺς ἐν ἐμοὶ λο‐ 
γισμούς. Ἕτοιμός εἰμι πρὸς ὑποδοχὴν τῆς σῆς παρου‐ 
σίας. <span class=Em>Πότε ἥξεις πρός με;</span> Ἐπίβαινε ἀκωλύτως, Δέσπο‐ 
τά μου, οὐχ εὑρήσεις ἐν ἐμοὶ ὁδὸν κακίας. <span class=Em>Διεπορευόμην 
</span>γὰρ <span class=Em>ἐν ἀκακίᾳ καρδίας μου, ἐν μέσῳ τοῦ οἴκου</span><tr><th>20<td><span class=Em>μου.</span> Καὶ ἵνα γνῷς, ὡς ἕτοιμος ἦν πᾶσαν δικαιοσύνην 
κατεργαζόμενος, ἄκουε αὐτοῦ τὰ ἔργα μετὰ ἡδείας τῆς 
φωνῆς ἐξαγγέλλοντος· <span class=Em>Διεπορευόμην,</span> φησὶν, <span class=Em>ἐν ἀκα‐ 
κίᾳ καρδίας μου, ἐν μέσῳ τοῦ οἴκου μου. Οὐ προ‐ 
ετιθέμην πρὸ ὀφθαλμῶν μου πρᾶγμα παράνομον·</span><tr><th>25<td><span class=Em>ποιοῦντας παραβάσεις ἐμίσησα. Οὐκ ἐκολλήθη μοι 
καρδία σκαμβή· ἐκκλίνοντος ἀπ’ ἐμοῦ τοῦ πονηροῦ 
οὐκ ἐγίνωσκον. Τὸν καταλαλοῦντα λάθρα τὸν 
πλησίον αὐτοῦ, τοῦτον ἐξεδίωκον. Ὑπερηφάνῳ 
ὀφθαλμῷ καὶ ἀπλήστῳ καρδίᾳ, τούτῳ οὐ συνήσθιον.</span><tr><th>30<td><span class=Em>Οἱ ὀφθαλμοί μου ἐπὶ τοὺς πιστοὺς τῆς γῆς, τοῦ 
συγκαθῆσθαι αὐτοὺς μετ’ ἐμοῦ.</span> Βλέπεις, ἀγαπητὲ, 
πόσων καὶ πηλίκων ἐργάτης ἐτύγχανεν ὁ μακάριος, καὶ 
πῶς μετὰ πολλῆς τῆς παῤῥησίας καὶ πεποιθήσεως δι‐ 
εξῄει τῶν πράξεων τὰ κατορθώματα; Ἆρ’ οὖν ἑρμηνεύσω<tr><th>35<td>τὰ εἰρημένα, ἢ καταλείψω ὑμῖν ἐκ τῶν λέξεων γινώσκειν 
τὴν δύναμιν τῶν γεγραμμένων; Τί γὰρ φανερώτερον 
τῶν εἰρημένων; τί δὲ οὕτως αὐθερμήνευτον τῶν νῦν 
καταλελεγμένων; Ἀλλ’ ἵνα καὶ κατὰ μέρος ἐξετά‐ 
σωμεν αὐτὰς, ὡς ἔχει, τὰς λέξεις παρατιθέμενοι, φέρε<tr><th>40<td>δὴ πάλιν αὐτὰ ἐπαναλαβόντες, μνημονεύσωμεν, καὶ 
ἴδωμεν πόσην ὠφέλειαν παρέχουσι συνεχῶς μνημο‐ 
νευόμενα. 
    <span class=Em>Διεπορευόμην,</span> φησὶν, <span class=Em>ἐν ἀκακίᾳ καρδίας μου, ἐν 
μέσῳ τοῦ οἴκου μου.</span> Πρῶτον, μέγα καὶ καλὸν κατ‐<tr><th>45<td>όρθωμα ἡ ἀκακία, οὐχ ἕως δὲ τούτου μόνου ἱσταμένη 
τοῦ κεκτημένου, ἀλλὰ καὶ ἐπὶ τοὺς πλησίον παραπεμπο‐ 
μένη· καθώς φησιν ἡ Σοφία· <span class=Em>Τέκνον, ἐὰν ἀγαθὸς ᾖς, 
σεαυτῷ σοφὸς ἔσῃ καὶ τοῖς πλησίον σου· ἐὰν δὲ 
κακὸς ἀποβῇς, μόνος ἀντλήσεις τὰ κακά.</span> Καλὴ οὖν<tr><td><h3>55</h3>.<h2>631</h2> <h1>(50)</h1><td>ἡ ἀκακία, Δεσποτικὴ ἡ μίμησις, θεϊκὴ ἡ ὁμοίωσις. 
Ἄκακος γὰρ καὶ ὅσιος ὁ Κύριος. Αὕτη ἡ ἀκακία, ψυχῆς 
ἐστι φυλακτήριον, διανοίας καθάρσιον, ἠθῶν καταστολὴ, 
λογισμῶν ἡσυχία, προσώπου ἡμερότης, πραότης ὀφθαλ‐ 
μῶν, φιλίας καθηγεμὼν, μήτηρ ἀγάπης, πίστεως ὁμο‐<tr><th>55<td>δίαιτος, τελείωσις δικαιοσύνης· καὶ ἁπαξαπλῶς ῥίζα πά‐ 
σης ἀρετῆς, καὶ θεμέλιος τῆς ὅλης ἀγαθότητος ὑπάρχει 
ἡ ἀκακία. Οὐκ οἶδεν ἔχθρας τὴν ὑπόστασιν, οὐκ ἐπίσταται 
ὀργῆς τὴν ἀγριότητα, οὐ γινώσκει κακίας τὴν ἐνέργειαν· 
ἀλλ’ ἔστιν ὥσπερ βασίλισσα ὑπὸ πασῶν τῶν ἀρετῶν<tr><th>60<td>δορυφορουμένη. Καλὴ οὖν ἡ ἀκακία, τοσούτων ἀγαθῶν 
αἰτία τυγχάνουσα. Ἐκ ταύτης κατάρχεται λέγων· <span class=Em>Δι‐ 
επορευόμην ἐν ἀκακίᾳ καρδίας μου.</span> Καὶ οὐχ ἁπλῶς 
εἶπεν, <span class=Em>Ἐν ἀκακίᾳ,</span> ἀλλ’, <span class=Em>Ἐν ἀκακίᾳ καρδίας μου, 
</span>ἀντὶ τοῦ, οὐχ ἕτερα μὲν εἶχον ἐπὶ στόματος, ἕτερα δὲ ἐν<tr><th>65<td>καρδίᾳ· οὐδὲ τῷ μὲν στόματι ἐλάλουν εἰρηνικὰ, τῇ δὲ 
καρδίᾳ διελογιζόμην κακά· ἀλλ’ οἷος ἤμην τῷ στόματι, 
τοιοῦτος καὶ τῇ καρδίᾳ διαλογιζόμενος. <span class=Em>Διεπορευόμην 
οὖν ἐν ἀκακίᾳ καρδίας μου, ἐν μέσῳ τοῦ οἴκου μου. 
</span>Ἐνταῦθα οἶκον, ἀγαπητοὶ, οὐ τὸν χειροποίητον τοῦτον,<tr><th>70<td>ἐκ λίθων καὶ ξύλων συγκείμενον, οὐδὲ τὸν ἐξ ἀμόρφου 
ὕλης σκευαζόμενον, ἀλλὰ τὸν λογικὸν τῆς ψυχῆς ναὸν, τὸν 
πρὸς τὴν ἔνδοθεν ἀόρατον εἰκόνα τὴν ἔξωθεν ἀποτυπού‐ 
μενον, τὸν ὑπὸ τῆς νοερᾶς καὶ λογικῆς φύσεως μορφού‐ 
μενον, τὸν ὑπὸ τοῦ θείου ἐμφυσήματος ζωοποιούμενον,<tr><th rowspan=2>75<td>τὸν φέροντα τὴν ψυχὴν καὶ ὑπὸ τῆς ψυχῆς φερόμενον,<tr><td>τὸν δεκτικὸν χαρισμάτων τῆς ἀκινήτου δυνάμεως. <span class=Em>Ἐν</span><td class=K rowspan=17>Column end<tr><td><h3>55</h3>.<h2>632</h2><td><span class=Em>μέσῳ</span> τούτου <span class=Em>ἐπορευόμην.</span> Μέσον δὲ καλεῖ τὸ ἡγεμονι‐ 
κὸν τῆς καρδίας, ἐπειδὴ μέσον κεῖται τοῦ ὅλου σώματος 
τοῦ ἀνθρωπείου. Κακαὶ ὁδοὶ ὑπάρχουσιν οἱ διαλογισμοὶ 
καὶ αἱ ἐνθυμήσεις, ὡς καὶ ὁ Σωτήρ φησιν· <span class=Em>Ἐκ καρδίας</span><tr><th>5<td><span class=Em>ἐξέρχονται διαλογισμοὶ πονηροί.</span> Ἐν ταύτῃ γὰρ καὶ 
πᾶσα ἡ κίνησις τῆς φύσεως τῆς ἀνθρωπίνης. Ὃ δὲ λέ‐ 
γει, τοιοῦτόν ἐστι· Θόρυβος ἐὰν γένηται, ἡ καρδία κι‐ 
νεῖται· τάραχος ἐὰν συμβῇ, ἡ καρδία θορυβεῖται ἐχθρῷ 
ἐπανάστασις ἐὰν τύχῃ, ἡ καρδία ταράσσεται· φόβος ἐὰ<tr><th>10<td>γένηται, ἡ καρδία παλμοῖς ἔνδοθεν τινασσομένη συν‐ 
τινάσσει καὶ τὸ παρακείμενον μέλος τοῦ σώματος, καὶ 
ἀπολείπουσα, καὶ πάλιν ἐπισπωμένη, οὐ συγχωρεῖ ἡσυ‐ 
χάζειν, ἀλλὰ συχνότερον κινουμένη μείζονα τὸν ἀγῶν 
παρέχει, καὶ ὅλον ταράσσει τὸ σῶμα, ἀλλοιοῖ καὶ τὸ χρῶ‐<tr><th>15<td>μα, μεταβάλλει καὶ τὸ σχῆμα, μεταποιεῖ τε τὴν ἕξιν, 
πελιδνὸν καὶ τὸ πρόσωπον ἀπεργάζεται, ἵστησι τῶν 
ὀφθαλμῶν τὴν ἐνέργειαν, ὑπότρομα ποιεῖ τὰ χείλη, τῶν 
γονάτων παραλύει τὴν εὐτονίαν, καὶ τὴν τὰ πάντα κι‐ 
νοῦσαν γλῶσσαν συνδήσασα, ψελλὴν ἀποδείκνυσι, καὶ<tr><th>20<td>ὅλον, ὥς ἐστιν εἰπεῖν, ἄγριον καὶ νεκροειδῆ ἀποτελεῖ τὸ 
ἄνθρωπον· καὶ πολέμου συμβάντος, σπεύδει μὲν ἐπεί‐ 
γουσα πρὸς τὴν μάχην, ἀγωνιᾷ δὲ μὴ ἠρεμοῦσα, ἕως ἂν 
καταγωνίσηται τὴν πάλην. Ταύτης δὲ παυσαμένης, 
καὶ νίκης γενομένης, ὑπὸ τὴν αὐτὴν ῥοπὴν μεταβλη‐<tr><th>25<td>θεῖσα, στρέφεται εἰς εὐφροσύνην, ἡσυχίαν ἀσπάζεται 
καὶ χαίρειν ποιεῖ τὸν ἄρτι τεταραγμένον, καὶ πάλιν εἰ 
τὴν πρώτην ἐπανακαλεῖται κατάστασιν, ἑνὶ ἑκάστῳ μέλε 
ἀποδιδοῦσα τὴν χρῆσιν· πάλιν χαροποιεῖ τοὺς ὀφθαλ‐ 
μοὺς, καταστέλλει τὰ χείλη, ὑγιὲς ἀποτελεῖ τὸ τῆς<tr><th>30<td>γλώσσης ὄργανον, ἡμεροῖ τὴν ὄψιν, καὶ ὥσπερ τις καλὸς 
ἡνίοχος ἐπαναστρέφουσα εἰς τὴν ἀρχαίαν τάξιν φέρε 
τὸν ἄνθρωπον. 
    γʹ. Ἀλλ’ οὐ τοιοῦτος ὁ δίκαιος, οὐδὲ τάραχον ἢ φόβον δε‐ 
χόμενος ἐν τῇ καρδίᾳ. Κἂν γὰρ ἐχθρῶν συμβῇ ἐπανάστα‐<tr><th>35<td>σις, λέγει θαῤῥῶν· <span class=Em>Ἐὰν παρατάξηται ἐπ’ ἐμὲ παρ‐ 
εμβολὴ, οὐ φοβηθήσεται ἡ καρδία μου· ἐὰν ἐπαναστῇ 
ἐπ’ ἐμὲ πόλεμος, ἐν τούτῳ ἐγὼ ἐλπίζω.</span> Διὰ τοῦτό φησι 
<span class=Em>Διεπορευόμην ἐν ἀκακίᾳ καρδίας μου, ἐν μέσῳ τοῦ 
οἴκου μου·</span> τουτέστι, Διεσκόπουν, ἠρεύνων τὰ κατὰ<tr><th>40<td>ἐμαυτὸν, ἵνα μή τις ῥίζα πικρίας ἀναφύουσα ἐνοχλῇ 
καὶ μιαίνῃ τὸ αἰσθητήριον τῆς καρδίας μου· ἀλλ’ ἵνα ἡ 
ἀκακία ἐν ἐμοὶ σωζομένη πάντων γένηταί μοι πρόξενος· 
τῶν ἀρετῶν· ὅθεν <span class=Em>Οὐ προετιθέμην πρὸ ὀφθαλμῶν μου 
πρᾶγμα παράνομον.</span> Οὐ γὰρ εἶχον σκοπὸν τοῦ ἁμαρτά‐<tr><th>45<td>νειν, οὐδὲ προέκειτό μοι παρανομεῖν, ἀλλότρια τῆς σωτη‐ 
ρίας κατεργαζομένῳ· ἀλλ’ ἦν πρὸ τῶν ὀφθαλμῶν μου 
φόβος Θεοῦ, τήρησις ἐντολῶν, ἔργα δικαιοσύνης, πᾶσα 
κατὰ νόμον πολιτεία. <span class=Em>Οὐ προετιθέμην πρὸ ὀφθαλμῶν 
μου πρᾶγμα παράνομον.</span> Ὅσοις γὰρ σκοπὸς τοῦ ἁμαρ‐<tr><td><h3>55</h3>.<h2>632</h2> <h1>(50)</h1><td>τάνειν, τούτοις πρόκειται καὶ τὸ παρανομεῖν, καὶ ἔχουσιν 
ὥσπερ προηγουμένην τὴν ἁμαρτίαν, πρότερον ὁριζόμενον 
κατὰ καρδίαν, ἔπειτα καὶ ὅλον εἰς αὐτὴν ἀνατείναντες 
τὸ ὄμμα τῆς διανοίας, οὕτω τρέχουσιν εἰς τὴν παρανο‐ 
μίαν. Ἐγὼ δὲ τούτων ἀλλότριος ἤμην. Οὐ γὰρ ἦν πρὸ<tr><th>55<td>ὀφθαλμῶν μου πρᾶγμα παράνομον, ἀλλ’ ὅλος μοι ὁ σκο‐ 
πὸς ἦν, τὸ κατὰ νόμον πολιτεύεσθαι. Ἀλλὰ καὶ <span class=Em>Ποιοῦν‐ 
τας παραβάσεις ἐμίσησα.</span> Οὐ μόνον αὐτὸς ἐγὼ οὐδὲ 
παρὰ τὸν τοῦ Θεοῦ νόμον πράττειν ἠβουλόμην, ἀλλὰ καὶ 
τοὺς παραβαίνοντάς τι τῶν ἐντολῶν ἐμίσουν· <span class=Em>Ποιοῦντας</span><tr><th>60<td><span class=Em>γὰρ παραβάσεις ἐμίσησα. 
</span>    Ἐνταῦθα δὲ διττῶς νοητέον τὸ, <span class=Em>Ποιοῦντας παραβά‐ 
σεις ἐμίσησα.</span> Οἱ μὲν γάρ εἰσι παραβαίνοντες τὰς τοῦ 
Θεοῦ ἐντολὰς, καὶ τὰ δικαιώματα. καὶ τὰ κρίματα· καὶ 
εἰσὶν οὗτοι παραβάται νόμου. Ἄλλοι πάλιν παραβαίνου‐<tr><th>65<td>σιν αὐτὴν τὴν σωτήριον τοῦ Δεσπότου ὁμολογίαν, καὶ 
εἰσὶ παραβάται Θεοῦ. Πολλὴ δὲ διαφορὰ μεταξὺ τῆς τῶν 
ἀμφοτέρων παραβάσεως. Οἱ μὲν γὰρ ἔτι ἐλπίδα ἔχουσι 
σωτηρίας, τὴν ῥίζαν τῆς τοῦ Θεοῦ γνώσεως κεκτημένοι 
οἱ δὲ πάντη τῆς σωτηρίας ἐκπεπτώκασιν, αὐτὸν τὸν αἴ‐<tr><th>70<td>τιον τῆς σωτηρίας ἀρνησάμενοι. Ἐγὼ οὖν, φησὶ πάντας 
<span class=Em>Τοὺς ποιοῦντας παραβάσεις ἐμίσησα. Ἀρχὴ γὰρ 
ἁμαρτίας, ἀφίστασθαι ἀπὸ τοῦ Θεοῦ,</span> ὥς φησιν ὁ σο‐ 
φώτατος. Ἡμεῖς δὲ οὐ μόνον οὐ μισοῦμεν τοὺς παραβά‐ 
τας, ἀλλὰ καὶ ὡς φίλους ἀσπαζόμεθα, δέον τοῖς τοιούτοις<tr><th rowspan=2>75<td>μηδὲ τὸ χαίρειν λέγειν· <span class=Em>Οὐκ ἔστι</span> γὰρ <span class=Em>εἰρήνη τοῖς 
ἀσεβέσι, λέγει Κύριος·</span> καὶ μετ’ αὐτῶν ἐσθίομεν καὶ<tr><td>πίνομεν, ὧν καὶ τὴν ἀπάντησιν ἀποφεύγειν ὀφείλομεν.<td class=Y rowspan=15>631<tr><td><h3>55</h3>.<h2>633</h2><td>καὶ μηδὲ ἀνθρώπους ἡγεῖσθαι τοῖς δαίμοσιν ἑαυτοὺς 
παραδεδωκότας, καὶ ἀψύχοις λίθοις, καὶ ξύλοις τὴν ἑαυ‐ 
τῶν ζωὴν ἀνατεθεικότας. Ἢ οὐ διδάσκει ἡμᾶς ἀλλαχοῦ 
ὁ αὐτὸς προφήτης λέγων· <span class=Em>Οὐχὶ τοὺς μισοῦντάς σε,</span><tr><th>5<td><span class=Em>Κύριε, ἐμίσησα, καὶ ἐπὶ τοὺς ἐχθρούς σου ἐξετηκό‐ 
μην· Τέλειον μῖσος ἐμίσουν αὐτοὺς, εἰς ἐχθροὺς 
ἐγένοντό μοι;</span> Μιμησώμεθα οὖν καὶ ἡμεῖς τὸν προφή‐ 
την, καὶ μισήσωμεν τοὺς ποιοῦντας τὰς παραβάσεις, ἵνα 
μὴ διὰ τῆς ἀδιαφόρου ἡμῶν κοινωνίας πρὸς αὐτοὺς συν‐<tr><th>10<td>εργοὶ τῆς παραβάσεως αὐτῶν εὑρεθῶμεν. Κατὰ πάντα 
γὰρ μισητέον τὴν πρὸς αὐτοὺς κοινωνίαν, ὅτι τὸ φῶς 
ἀποστραφέντες ἐν τῷ σκότει πορεύονται (<span class=Em>Τίς δὲ κοινω‐ 
νία φωτὶ πρὸς σκότος;</span>), καὶ ὅτι τοῦ Χριστοῦ τὸ ὄνομα 
ἀρνησάμενοι, τὸ τοῦ Βελιὰρ ὄνομα ἑαυτοῖς περιτιθέασι<tr><th>15<td>(<span class=Em>Τίς δὲ συμφώνησις Χριστοῦ πρὸς Βελιάρ;</span>), καὶ ὅτι 
ἀποφυγόντες τὴν ἐνταῦθα εἴσοδον, ναοῖς εἰδώλων περι‐ 
μεμήνασι, τὴν ἑαυτῶν ζωὴν τοῖς μιάσμασι συμμιάναν‐ 
τες· <span class=Em>Τίς δὲ συγκατάθεσις ναῷ Θεοῦ μετὰ εἰδώλων; 
Ποιοῦντας οὖν παραβάσεις ἐμίσησα. Οὐκ ἐκολλήθη</span><tr><th>20<td><span class=Em>μοι καρδία σκαμβή· ἐκκλίνοντος ἀπ’ ἐμοῦ τοῦ 
πονηροῦ οὐκ ἐγίνωσκον.</span> Πάλιν ἐνταῦθα, ἀγαπητὲ, 
πρόσεχε τὴν δύναμιν τῶν εἰρημένων. <span class=Em>Οὐκ ἐκολλήθη 
μοι καρδία σκαμβή.</span> Οὐδὲν ἦν ἐν ἐμοὶ σκολιὸν, οὐδὲ 
στραγγαλιῶδες, ἀλλὰ κἂν μυρία ᾖ τὰ θλίβοντα, κἂν πο‐<tr><th>25<td>νηρὰ τὰ συμβαίνοντα, κἂν ἐναντία τὰ ἀντιπίπτοντα, 
<span class=Em>Ἐμοὶ οὐκ ἐκολλήθη καρδία σκαμβὴ,</span> οὐ διαλογισμὸς 
πονηρὸς, οὐκ ἐνθύμησις ἀλλοτρία. Οὐχ ὅτι θλίβομαι, οὐχ 
ὅτι στενοχωροῦμαι, οὐκ ἐπειδὴ ὁρῶ ἁμαρτωλοὺς εὐθη‐ 
νοῦντας, καὶ ἀσεβεῖς πλουτοῦντας, καὶ πάντας τοὺς<tr><th>30<td>παρανόμους κατευθυνομένους, ἐγὼ διαστρέφομαι τῇ 
καρδίᾳ πονηρὰ λογιζόμενος, καὶ λέγων· <span class=Em>Ἵνα τί ἀσεβεῖς 
ζῶσι, καὶ κραταιοῦνται ἐν τῷ πλούτῳ; Ὁ σπόρος 
αὐτῶν κατὰ ψυχὴν, οἱ οἶκοι αὐτῶν εὐθηνοῦσιν· Οἱ 
βόες αὐτῶν παχεῖς.</span> Οὐκ ἐλογισάμην περὶ τούτων οὐδα‐<tr><th>35<td>μοῦ, ἀλλὰ κἂν ἐκεῖνοι εὐθηνῶσιν, ἐγὼ δὲ θλίβωμαι, οἶδα 
ὅτι <span class=Em>Ἡ θλίψις ὑπομονὴν κατεργάζεται, ἡ δὲ ὑπομονὴ 
δοκιμὴν, ἡ δὲ δοκιμὴ ἐλπίδα, ἡ δὲ ἐλπὶς οὐ κατ‐ 
αισχύνει. Οὐκ ἐκολλήθη μοι καρδία σκαμβή.</span> Οὕτω 
λογιζόμενος ὀρθῶς, καὶ κατ’ εὐθὺ πορευόμενος, τοῦ Πο‐<tr><th>40<td>νηροῦ ἀναβαίνοντος ἐπὶ τὴν καρδίαν μου, καί μου τόπον 
αὐτῷ μὴ διδόντος, ἐν τῷ μὴ ἔχειν χώραν κατ’ ἐμοῦ, οὐκ 
ἐγίνωσκον πότε παρεγένετο, ἐμοῦ μὴ παραδεχομένου αὐ‐ 
τόν· οὕτως οὐδὲ ἐγίνωσκον, ὅτε ἐξέκλινεν. Ἡ πονηρία 
γὰρ ὡς σκιὰ παρατρέχουσα ὑπεχώρει, μηδεμίαν ἐν ἐμοὶ<tr><th>45<td>κατεργαζομένη βλάβην. 
    δʹ. Καὶ ἡμεῖς οὖν παιδευώμεθα, ἐάν ποτε συμβῇ τινι ἡμῶν 
χαλεπὸν ἢ περιστατικὸν πρᾶγμα, καὶ ἐπανέλθῃ λογισμὸς 
τοῦ Πονηροῦ, μὴ κυριεύσῃ ἡμῶν τοῦ ἡγεμονικοῦ, ἀλλὰ 
παρέλθῃ ἀβλαβῆ τηρήσας ἡμῶν τὴν καρδίαν, ὥστε λέ‐<tr><td><h3>55</h3>.<h2>633</h2> <h1>(50)</h1><td>γειν καὶ ἡμᾶς· <span class=Em>Ἐκκλίνοντος ἀπ’ ἐμοῦ τοῦ πονηροῦ 
οὐκ ἐγίνωσκον. Τὸν καταλαλοῦντα λάθρα τὸν πλη‐ 
σίον αὐτοῦ, τοῦτον ἐξεδίωκον. 
</span>    Μάθωμεν καλὸν μάθημα, ἀγαπητοὶ, μὴ μόνον μὴ 
καταλαλεῖν, ἀλλὰ μηδὲ ἀκούειν καταλαλιᾶς. Δεινὸν γὰρ<tr><th>55<td>κακὸν ἡ καταλαλιὰ, ἀκατάστατον δαιμόνιον, μηδέποτε 
εἰρηνικὸν τὸν ἄνθρωπον ἀπεργαζόμενον. Τί γὰρ οὐκ 
ἔστι κακὸν ἀπὸ καταλαλιᾶς; Ἐξ αὐτῆς ἔχθραι ἀναφύον‐ 
ται, ἔρεις δι’ αὐτῆς συνίστανται, διχοστασίαι ἀπ’ αὐτῆς 
τὴν ἀρχὴν λαμβάνουσιν, ὑπόνοιαι πονηραὶ ἐκεῖθεν γενό‐<tr><th>60<td>μεναι τῶν μυρίων κακῶν τὰς αἰτίας παρέχουσι· μῖσος 
ὥσπερ ἀπὸ πηγῆς ἐξ αὐτῆς βρύει· καὶ ὅσα ἄν τις λογι‐ 
σάμενος εὑρήσει κακὰ, ταῦτα πάντα ἐκ τῆς καταλαλιᾶς 
εὕρῃ προχεόμενα, πάντας εἰς κακίαν ἑλκύουσα. Οἶδεν ἡ 
καταλαλιὰ, θυμῷ πληρώσασα τὸν ἄνθρωπον, καὶ φόνον<tr><th rowspan=2>65<td>ἐξ αὐτῆς μεταλαμβάνοντα, φονικὸν αὐτὸν κατὰ τοῦ πλη‐ 
σίον ἐργάζεσθαι. Οἶδε καὶ τὴν ψυχὴν ἀγριάνασαν ἀπο‐ 
στῆσαι τῆς ἀδελφικῆς κοινωνίας, καὶ ἐχθρὸν τὸν πρὸ<tr><td>ὀλίγου φίλον ἄνευ αἰτίας ἀποδεῖξαι. Αὕτη καὶ Μαρίας<td class=K rowspan=15>Column end<tr><td><h3>55</h3>.<h2>634</h2><td>τῆς ἀδελφῆς Μωϋσέως ἁψαμένη, λεπρῶσαν ἀφ’ ἑαυτῆς 
παρευθὺ ἀπέδειξεν, ὀργὴν δὲ κατ’ αὐτῆς καὶ θυμὸν ἐπ‐ 
ήγαγε παρὰ τοῦ Δεσπότου. Αὕτη καὶ ὅλους οἴκους ἀνα‐ 
τρέπει καὶ πόλεις εἰρηνευούσας εἰς πόλεμον ἐξεγείρει.<tr><th>5<td>Αὕτη καὶ τῆς καλῆς εἰρήνης τὰ δεσμὰ διαλύει, καὶ τῆς 
μεγάλης ἀγάπης τὸν σύνδεσμον διαῤῥήσσει. Αὕτη καὶ 
τῶν ἐντολῶν τοῦ Θεοῦ ἀφιστῶσα παρανομεῖν ἐκδιδάσκει, 
καὶ τῆς τοῦ Θεοῦ φιλίας ἀποσπῶσα, μακρὰν τῆς ἀλη‐ 
θείας ἀπάγει. Αὕτη παρὰ τὴν πρώτην καὶ τῆς ἀπωλείας<tr><th>10<td>τοῦ πρωτοπλάστου Ἀδὰμ αἰτία γεγένηται, καὶ τῆς ἐν 
τῷ παραδείσῳ διαίτης, καὶ τῆς ἐπουρανίου τρυφῆς ἀπ‐ 
εστέρησεν. Εἰσελθοῦσα γὰρ εἰς τὸ στόμα τοῦ ὄφεως καὶ 
ψεῦδος ἐργασαμένη κατὰ τῆς ἀψευδοῦς τοῦ Θεοῦ ἀγαθό‐ 
τητος, καὶ εἰποῦσα, <span class=Em>Τί ὅτι εἶπεν ὁ Θεὸς, Οὐ μὴ φά‐</span><tr><th>15<td><span class=Em>γησθε ἀπὸ παντὸς ξύλου τοῦ ἐν τῷ παραδείσῳ; 
</span>παράβασιν ἤγαγε τῆς ἐντολῆς, ἀπὸ τῆς ἀληθείας διαστρέ‐ 
ψασα τὸν ὑπήκοον· καὶ τὸν συνόμιλον ὄντα τῷ Δεσπότῃ 
πρὸς ἑαυτὴν ἐπισπασαμένη, ἄρτι ἐχθρὸν διὰ τῆς ἀπάτης 
κατέστησε, καὶ ἀλλότριον εἰς ἅπαξ τῶν ἀγαθῶν ἀπέδειξε.<tr><th>20<td>Φεισώμεθα τοίνυν τῆς καταλαλιᾶς, μακρὰν αὐτῆς γινό‐ 
μενοι, ἵνα μὴ μάτην ἔχθραν πρὸς τὸν ἑαυτῶν Δεσπότην 
κτησώμεθα. Παυσώμεθα τῆς καταλαλιᾶς, ἵνα μὴ 
ἄδικοι κριταὶ τῆς ἀληθείας γινώμεθα, καὶ κατὰ τοῦ νόμου 
ὡς ψευδεῖς μάρτυρες εὑρεθῶμεν. <span class=Em>Ὁ γὰρ καταλαλῶν,</span><tr><th>25<td>φησὶν, <span class=Em>ἀδελφοῦ, ἢ κρίνων τὸν ἀδελφὸν, καταλαλεῖ 
νόμου, καὶ κρίνει νόμον. Εἰ δὲ νόμον κρίνεις, οὐκέτι 
ποιητὴς νόμου εἶ, ἀλλὰ κριτής. Εἷς δέ ἐστιν ὁ κριτὴς 
καὶ νομοθέτης, ὁ δυνάμενος σῶσαι καὶ ἀπολέσαι. 
</span>Βλέπεις, ἀγαπητὲ, πόσον ἔχει βάρος ἡ καταλαλιά; Παυ‐<tr><th>30<td>σώμεθα ταύτης, ἵνα μὴ κρίσιν αὑτοῖς ἐπαγάγωμεν. Ἀπο‐ 
διώξωμεν ἀφ’ ἡμῶν καὶ τοὺς καταλαλεῖν βουλομένους, 
ἵνα μὴ ἀλλοτρίοις κακοῖς συντιθέμενοι, ἑαυτοῖς ἀπώλειαν 
προξενήσωμεν· καὶ μὴ ἡδέως ἀκούωμεν τῶν καταλα‐ 
λούντων, ἵνα μὴ διαβολικῶν ἐνθυμημάτων πληρωθῶμεν.<tr><th>35<td>Καὶ γὰρ αὕτη ἡ καταλαλιὰ διαβολικὴ ὀνομάζεται, φυσι‐ 
κὴν ἐκ τῆς τοῦ γεγεννηκότος δεξαμένη τὴν προσηγορίαν, 
ὅταν τῇ καταλαλιᾷ σχολάζων δουλεύῃ τῷ διαβόλῳ, τὰ 
τῆς διαβολῆς ἔργα διαπραττόμενος. Ὁ δὲ τὸν τοιοῦτον μὴ 
προσιέμενος, ἑαυτὸν μὲν ἐλευθεροῖ τῆς διακένου ταύτης<tr><th>40<td>ἁμαρτίας, τὸν δὲ ἁμαρτάνοντα ἀνατρέπει μὴ ἄδικον 
ἐπιφέρειν κατὰ τοῦ πλησίον κατηγορίαν· ἐλεύθερον δὲ 
καὶ τὸν καταλαλούμενον τῆς κατηγορίας ἀπεργάζεται· 
εἰρήνης δὲ βραβευτὴς καὶ φιλίας καθηγητὴς γίνεται, τὴν 
τοῦ καταλάλου προαίρεσιν μυσαττόμενος. Μάθωμεν καὶ<tr><th>45<td>ἡμεῖς τὸ ἔργον μυσαττόμενοι λέγειν· <span class=Em>Τὸν καταλα‐ 
λοῦντα λάθρα τοῦ πλησίον αὐτοῦ, τοῦτον ἐξεδίωκον. 
</span>    Ἵνα δὲ μάθῃς, ἀγαπητὲ, πῶς ἡ καταλαλιὰ οὐδεμιᾶς 
ἀληθείας ἐστὶν ἐργάτις, πρόσχες καὶ αὐτῇ τῇ τοῦ ὀνόμα‐ 
τος προσηγορίᾳ, καὶ τῷ ἐπακολουθοῦντι ῥητῷ τὴν διά‐<tr><td><h3>55</h3>.<h2>634</h2> <h1>(50)</h1><td>κρισιν ποιούμενος. Ἡ μὲν γὰρ καταλαλιὰ κατηγορίας 
ἐστὶ διδάσκαλος· τὸ δὲ, <span class=Em>Λάθρα,</span> τὸ ψευδὲς τοῦ πράγματος 
καὶ ἀπαῤῥησίαστον ἐπιδείκνυται. Εἰ γὰρ ἀληθὲς, καλὸν 
τὸ εἰς πρόσωπον ἐλέγχειν, καὶ μετὰ παῤῥησίας εἰρηνο‐ 
ποιεῖν· εἰ δὲ λάθρα, φέρεις τὴν κατηγορίαν ψευδῆ, κακὴν<tr><th>55<td>ὑπόνοιαν κατὰ τοῦ πλησίον ἐργαζόμενος, μηδὲ ἐλέγξαι 
τὰ ὑπὸ σοῦ προφερόμενα δυνάμενος. Καλὸν οὖν ὡς ψεύ‐ 
στην καὶ λωποδύτην τὸν κατάλαλον ἀποδιώκειν, ἵνα μὴ 
τὴν εἰρηνεύουσαν ψυχὴν ταράσσοντες, πολεμικὴν αὐτὴν 
πρὸς τὸν πλησίον διὰ τῆς καταλαλιᾶς ἐργαζώμεθα. <span class=Em>Τὸν</span><tr><th>60<td><span class=Em>καταλαλοῦντα</span> οὖν <span class=Em>λάθρα τοῦ πλησίον αὐτοῦ, τοῦ‐ 
τον ἐξεδίωκον. Ὑπερηφάνῳ ὀφθαλμῷ καὶ ἀπλήστῳ 
καρδίᾳ, τούτῳ οὐ συνήσθιον.</span> Ὅτι δὲ ὑπερηφανία μι‐ 
σητὴ καὶ παρ’ αὐτῷ τῷ Θεῷ, ἄκουε τῆς Γραφῆς λεγού‐ 
σης· <span class=Em>Ὁ Θεὸς ὑπερηφάνοις ἀντιτάσσεται, ταπεινοῖς δὲ</span><tr><th rowspan=2>65<td><span class=Em>δίδωσι χάριν.</span> Καὶ πάλιν ἀλλαχοῦ· <span class=Em>Μισητὴ ὑπερηφα‐ 
νία ἐναντίον. Κυρίου καὶ ἀνθρώπων.</span> Καὶ, <span class=Em>Ἵνα τί 
ὑπερηφανεύεται γῆ καὶ σποδός;</span> Καὶ πολλαχοῦ εὑρή‐ 
σεις τὴν ὑπερηφανίαν βδελυκτὴν καὶ πάνυ μεμισημένην.<tr><td>Οὕτως οὖν καὶ ἐνταῦθά φησιν, <span class=Em>Ὑπερηφάνῳ ὀφθαλμῷ</span><td class=Y rowspan=12>633<tr><td><h3>55</h3>.<h2>635</h2><td><span class=Em>καὶ ἀπλήστῳ καρδίᾳ, τούτῳ οὐ συνήσθιον·</span> ὡς πάνυ 
βλαβερωτάτης καὶ ἐπιζημίου τῆς ὑπερηφανίας οὔσης, οὐ 
μόνον αὐτῷ τῷ ταύτην ἀνειληφότι, ἀλλὰ καὶ τῷ πρὸς 
ὀλίγον αὐτὴν ὑποκρινομένῳ. Ἐπισυνῆψε δὲ καὶ τὸν<tr><th>5<td>ἄπληστον τῇ καρδίᾳ τῷ ὑπερηφάνῳ, ὡς μιᾶς οὔσης τῆς 
τῶν ἀμφοτέρων προαιρέσεως, τοῦ τε κατὰ τοῦ πλησίον 
ἐπαιρομένου καὶ τοῦ ὁμοίως κατὰ τοῦ πλησίον ἀπλη‐ 
στευομένου. 
    εʹ. Καλὸν οὖν, ἀγαπητοὶ, ἀποθέσθαι ἡμᾶς τὴν ὑπερηφα‐<tr><th>10<td>νίαν, ἀναλαβεῖν δὲ τὴν ταπεινοφροσύνην, ἵνα μὴ ἀκούσω‐ 
μεν, <span class=Em>Ὁ ὑψῶν ἑαυτὸν, ταπεινωθήσεται,</span> ἀλλ’ ἀκούσω‐ 
μεν, <span class=Em>Ὁ ταπεινῶν ἑαυτὸν, ὑψωθήσεται·</span> ἀρκεσθῆναι δὲ 
καὶ τῇ συμμέτρῳ αὐταρκείᾳ, καὶ μὴ τῇ ἀπληστίᾳ τῆς 
καρδίας ἐκκλῖναι τῆς δικαιοσύνης, ἵνα μὴ ἀκούσωμεν·<tr><th>15<td><span class=Em>Διὰ τὸ πλῆθος τῆς ἀδικίας σου ἀνεκαλύφθη τὰ 
ὀπίσθιά σου, τοῦ παραδειγματισθῆναι τὰς πτέρνας 
σου.</span> Ἀποφύγωμεν οὖν καὶ τὴν δίαιταν τῶν ὑπερηφά‐ 
νων καὶ τῶν ἀπλήστων τῇ καρδίᾳ, ἵνα μὴ τῇ συνηθείᾳ 
τῆς πρὸς αὐτοὺς κοινωνίας μιμηταὶ τῆς κακίας αὐτῶν<tr><th>20<td>γενώμεθα. Ἀσκῶμεν οὖν τὸ πράττειν καὶ λέγειν· 
<span class=Em>Ὑπερηφάνῳ ὀφθαλμῷ καὶ ἀπλήστῳ καρδίᾳ, τούτῳ 
οὐ συνήσθιον.</span> Καὶ ταῦτα ὡς ἐκ προσώπου τοῦ 
δικαίου λέγεται· πάλιν δὲ ὡς ἐκ προσώπου τοῦ Θεοῦ τὸ 
Πνεῦμα τὸ ἅγιον τὴν ἀπόκρισιν ποιούμενόν φησιν· <span class=Em>Οἱ</span><tr><th>25<td><span class=Em>ὀφθαλμοί μου ἐπὶ τοὺς πιστοὺς τῆς γῆς, τοῦ συγ‐ 
καθῆσθαι αὐτοὺς μετ’ ἐμοῦ.</span> Ἀληθῶς γὰρ οἱ ὀφθαλμοὶ 
τοῦ Θεοῦ ἐπὶ τοὺς πιστούς εἰσι, προσέχοντες αὐτοῖς, ἵνα 
μὴ ἔξω γένωνται τῆς ἀληθείας. Εἰ δὲ βούλει μαθεῖν ὡς 
ἀληθές ἐστι τὸ εἰρημένον, κατανόησον τοὺς μακαρίους<tr><th>30<td>ἀποστόλους, καὶ βλέπε τούτους πιστοὺς ὄντας τῆς γῆς, 
τὸ καὶ διὰ τῆς αὐτῶν πίστεως ὅλην τὴν οἰκουμένην 
πεπληρῶσθαι τὸ κήρυγμα τῆς σωτηρίας. <span class=Em>Εἰς πᾶσαν 
</span>γὰρ <span class=Em>τὴν γῆν ἐξῆλθεν ὁ φθόγγος αὐτῶν, καὶ εἰς 
τὰ πέρατα τῆς οἰκουμένης τὰ ῥήματα αὐτῶν.</span> Καὶ<tr><th>35<td>γὰρ πᾶσα ἡ οἰκουμένη τῆς αὐτῶν πίστεως μεταλα‐ 
βοῦσα πεπλήρωται, ἀκένωτον ἔχουσα τὸν πλοῦτον τῆς 
εὐσεβείας. 
    Οὗτοι οὖν οἱ πιστοὶ συγκαθέζονται τῷ Δεσπότῃ, ἀκούον‐ 
τες· <span class=Em>Ὑμεῖς δέ</span> οἱ δώδεκα <span class=Em>καθίσεσθε ἐπὶ δώδεκα</span><tr><th>40<td><span class=Em>θρόνοις κρίνοντες τὰς δώδεκα φυλὰς τοῦ Ἰσραήλ. 
Οἱ ὀφθαλμοί μου ἐπὶ τοὺς πιστοὺς τῆς γῆς, τοῦ 
συγκαθῆσθαι αὐτοὺς μετ’ ἐμοῦ.</span> Ὢ τοῦ θαύματος! Οἱ 
πήλινοι καθέζονται, καὶ οἱ ἀσώματοι παραστήκουσιν. 
Ἀλλ’ οὐ τοὺς ἀγγέλους τοῦ Θεοῦ ἐξουθενῶ· μὴ γένοιτο·<tr><th>45<td>ἀλλὰ τὴν φιλανθρωπίαν τοῦ Θεοῦ κηρύττω, δι’ ἣν ἐτίμησε 
τὴν ἀνθρωπίνην φύσιν. Εἰ δὲ οἱ ἅγιοι ἀπόστολοι καθ‐ 
ίσονται κριταὶ γενόμενοι τῶν ἀπίστων, ἐπάναγκες καὶ 
τοὺς τῶν ἀποστόλων τὴν πίστιν ἐσχηκότας καὶ ὁμοίως 
αὐτοῖς πεπιστευκότας, καὶ αὐτοὺς συγκαθεσθῆναι τοῖς<tr><td rowspan=2><h3>55</h3>.<h2>635</h2> <h1>(50)</h1><td>ἀποστόλοις, κριτὰς ἐσομένους τῶν μὴ παραδεξαμένων 
τὴν πίστιν, μηδὲ ὁμολογησάντων τὸν σωτήριον λόγον.<tr><td>Τάχα γὰρ, ἵνα οὕτως εἴπω, ἔσονται δώδεκα ἔθνη πιστὰ,<td class=K rowspan=12>Column end<tr><td><h3>55</h3>.<h2>636</h2><td>τὰ ὑπὸ τῶν ἀποστόλων κατηχηθέντα, ἅτινα κρινεῖ σὺν 
τοῖς ἀποστόλοις τὰς δώδεκα φυλὰς τοῦ Ἰσραὴλ, τὰς μηδὲ 
τῷ ἀποστολικῷ πεισθείσας κηρύγματι, μηδὲ τῷ Δεσπο‐ 
τικῷ πεπιστευκυίας θελήματι, ὥστε καὶ αὐτὰς τῇ πίστει<tr><th>5<td>συναχθείσας ἀκοῦσαι· <span class=Em>Οἱ ὀφθαλμοί μου ἐπὶ τοὺς 
πιστοὺς τῆς γῆς, τοῦ συγκαθῆσθαι αὐτοὺς μετ’ ἐμοῖ. 
</span>Ἔπειτα ἴδωμεν τὰ ἑξῆς. Τί φησι; <span class=Em>Πορευόμενος ἐν 
ὁδῷ ἀμώμῳ, οὗτός μοι ἐλειτούργει. Οὐ κατῴκει ἐν 
μέσῳ τῆς οἰκίας μου ποιῶν ὑπερηφανίαν· ὁ λαλῶν</span><tr><th>10<td><span class=Em>ἄδικα οὐ κατεύθυνεν ἐνώπιον τῶν ὀφθαλμῶν μου. 
</span>Πρὸς τὴν καύχησιν τοῦ δικαίου καὶ ὁ Θεὸς ὁμοίως ἀντ‐ 
αποκρίνεται, καὶ παρατίθησιν, ὡς τοιούτους εἶναι δεῖ 
τοὺς τῇ πίστει διεληλυθότας. Φησὶ, <span class=Em>Πορευόμενος ἐν ὁδῷ 
ἀμώμῳ, οὗτός μοι ἐλειτούργει.</span> Τοιούτους γὰρ ἐγὼ<tr><th>15<td>ἐκλέγομαι λειτουργοὺς, τοὺς πορευομένους ἐν ὁδῷ ἀμώ‐ 
μῳ, καὶ μήτε δεξιὰ ἐκκλίνοντας, μήτε ἀριστερὰ, μήτε 
διασφαλλομένους τὰ περὶ τὴν ὁδὸν τῆς δικαιοσύνης καὶ 
τῆς ἀληθείας. <span class=Em>Μακάριοι</span> γὰρ <span class=Em>οἱ ἄμωμοι ἐν ὁδῷ, οἱ 
πορευόμενοι ἐν νόμῳ Κυρίου.</span> Πρὸς οὖν τὴν εἰρημένην<tr><th>20<td>φωνὴν ὑπὸ τοῦ προφήτου, τὴν, <span class=Em>Ψαλῶ, καὶ συνήσω ἐν 
ὁδῷ ἀμώμῳ,</span> ἐνταῦθα λέγει· <span class=Em>Πορευόμενος ἐν ὁδῷ 
ἀμώμῳ, οὗτός μοι ἐλειτούργει.</span> Καὶ πάλιν, ὥς φησι, 
<span class=Em>Διεπορευόμην ἐν ἀκακίᾳ καρδίας μου, ἐν μέσῳ τοῦ 
οἴκου μου·</span> καὶ, <span class=Em>Ὑπερηφάνῳ ὀφθαλμῷ καὶ ἀπλήστῳ</span><tr><th>25<td><span class=Em>καρδίᾳ, τούτῳ οὐ συνήσθιον·</span> ἀνταποκρίνεται λέγων· 
<span class=Em>Οὐ κατῴκει ἐν μέσῳ τῆς οἰκίας μου ποιῶν ὑπερη‐ 
φανίαν,</span> ἀλλὰ καὶ, <span class=Em>Λαλῶν,</span> φησὶν, <span class=Em>ἄδικα οὐ κατεύθυνεν 
ἐνώπιον τῶν ὀφθαλμῶν μου.</span> Ὡς γὰρ ἐκεῖ φησι, <span class=Em>Τὸν 
καταλαλοῦντα λάθρᾳ τοῦ πλησίον αὐτοῦ, τοῦτον ἐξ‐</span><tr><th>30<td><span class=Em>εδίωκον·</span> οὕτως ἐνταῦθα, <span class=Em>Λαλῶν ἄδικα οὐ κατεύθυνεν 
ἐνώπιον τῶν ὀφθαλμῶν μου.</span> Εἶτα ὅρα τί φησιν· <span class=Em>Εἰς 
τὰς πρωΐας ἀπέκτεινον πάντας τοὺς ἁμαρτωλοὺς 
τῆς γῆς, τοῦ ἐξολοθρεῦσαι ἐκ πόλεως Κυρίου πάν‐ 
τας τοὺς ἐργαζομένους τὴν ἀνομίαν.</span> Ἐνταῦθα λοιπὸν<tr><th>35<td>αἰνίττεται τὰ περὶ τοῦ μέλλοντος αἰῶνος. Ἐπειδὴ γὰρ 
νύξ ἐστιν ὁ παρὼν αἰὼν, ἡμέρα δὲ ὁ μέλλων, ὥς φησιν 
ὁ σοφώτατος Παῦλος, <span class=Em>Ἡ νὺξ προέκοψεν; ἡ δὲ ἡμέρα 
ἤγγικε·</span> πρωΐαν ὀνομάζει τὴν ἀνατολὴν τοῦ ἀϊδίου φω‐ 
τὸς, οὗ μέλλουσιν οἱ δίκαιοι ἀπολαύειν. Εἰς ταύτην οὖν<tr><th>40<td>τὴν πρωΐαν ἀποκτενεῖ τοὺς ἁμαρτωλοὺς, ἀποστέλλων 
αὐτοὺς εἰς τὸ πῦρ τὸ αἰώνιον. Οὗτος γὰρ καὶ ὁ τῶν ἁμαρ‐ 
τωλῶν θάνατος, ὥς φησι καὶ αὐτὸς ὁ Σωτήρ· <span class=Em>Φοβήθητε 
δὲ μᾶλλον τὸν δυνάμενον ἀποκτεῖναι καὶ ψυχὴν καὶ 
σῶμα ἐν γεέννῃ. Εἰς τὰς πρωΐας οὖν ἀπέκτεινον</span><tr><th>45<td><span class=Em>πάντας τοὺς ἁμαρτωλοὺς τῆς γῆς, τοῦ ἐξολοθρεῦ‐ 
σαι ἐκ πόλεως Κυρίου πάντας,</span> τουτέστι, τῆς ἄνω 
Ἱερουσαλὴμ, <span class=Em>τοὺς ἐργαζομένους τὴν ἀνομίαν.</span> Εἰς 
ἐκείνην γὰρ μόνον οἱ δίκαιοι ἀναπαύονται, ἀπο‐ 
λαύοντες τῆς αἰωνίου βασιλείας, ἧς γένοιτο καὶ ἡμᾶς<tr><td rowspan=2><h3>55</h3>.<h2>636</h2> <h1>(50)</h1><td>καὶ ὑμᾶς πάντας ἀπολαῦσαι εὐαρεστήσαντας αὐτῷ, 
ὁσίως πολιτευσαμένους ἐν Χριστῷ Ἰησοῦ τῷ Κυρίῳ ἡμῶν· 
ᾧ ἡ δόξα καὶ τὸ κράτος, εἰς τοὺς αἰῶνας τῶν αἰώνων.<tr><td>Ἀμήν.<td class=Y>635</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
