<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>GREGORIUS NAZIANZENUS :: Funebris in laudem Caesarii fratris oratio (orat. 7) :: TLG 2022 005</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2022.htm">2022</a> 005&nbsp;:: <strong><a class=CaCo href="2022.htm">GREGORIUS NAZIANZENUS</a></strong>&nbsp;:: <strong>Funebris in laudem Caesarii fratris oratio </strong>(orat. 7)</p>
<p class="AuthorInfo"><a class=CaCo href="2022.htm">GREGORIUS NAZIANZENUS</a> <a class="CanonEpi">Theol., Patriarcha (Constantinopoleos)</a>, <span class="CanonSyn">vel Gregorius Theologus</span><br />(<a class="CanonGeo">Nazianzenus
Constantinopolitanus</a>: <a class="CanonDat">A.D. 4</a>)</p>
<p class="CanonVid"><a class="CaV">Scholia: Cf. <em>LEXICON IN ORATIONES GREGORII NAZIANZENI</em> (4303)</a></p>
<p class="WorkInfo"><strong>Funebris in laudem Caesarii fratris oratio </strong>(orat. 7)</p><p class="EditionInfo"><a class=CaE>Source: Boulenger, F. (ed.), <em>Grégoire de Nazianze. Discours funèbres en l’honneur de son frère Césaire et de Basile de Césarée</em>. Paris: Picard, 1908: 2–56.</a></p><p class="CitationStyle">Citation: Chapter&nbsp;&mdash; section&nbsp;&mdash; (line)</p>
<tr><td class=qS colspan=3> <tr><td><h3>t</h3> <h2>1</h2><td><a class=T>ΓΡΗΓΟΡΙΟΥ ΤΟΥ ΘΕΟΛΟΓΟΥ 
ΕΙΣ ΚΑΙΣΑΡΙΟΝ ΤΟΝ ΕΑΥΤΟΥ ΑΔΕΛΦΟΝ 
ΕΠΙΤΑΦΙΟΣ</a><td class=K rowspan=8><tr><td><h3>1</h3>.<h2>1</h2><td>    Οἴεσθέ με ἴσως, ὦ φίλοι καὶ ἀδελφοὶ καὶ πατέρες, 
τὸ γλυκὺ καὶ πρᾶγμα καὶ ὄνομα, θρήνους ἐπιβαλοῦντα 
τῷ ἀπελθόντι καὶ ὀδυρμούς, ὑποδέχεσθαι προθύμως τὸν 
λόγον, ἢ μακροὺς ἀποτενοῦντα καὶ κομψοὺς λόγους, οἷς οἱ<tr><th>5<td>πολλοὶ χαίρουσι·<tr><td><h3>1</h3>.<h2>2</h2><td><a class=ML><div class=JK></div></a>καὶ οἱ μὲν ὡς συμπενθήσοντες καὶ 
συνθρηνήσοντες παρεσκεύασθε, ἵν’ ἐν τῷ ἐμῷ πάθει τὰ 
οἰκεῖα δακρύσητε, ὅσοις τι τοιοῦτόν ἐστι, καὶ σοφίσησθε τὸ 
ἀλγοῦν ἐν φιλικοῖς πάθεσιν, οἱ δὲ ὡς τὴν ἀκοὴν ἑστιάσον‐<tr><th>5<td>τες, καὶ ἡδίους ἐσόμενοι·<tr><td><h3>1</h3>.<h2>3</h2><td><a class=ML><div class=Jc></div></a>χρῆναι γὰρ ἡμᾶς ἐπίδειξιν 
ποιήσασθαι καὶ τὴν συμφοράν, οἷά ποτε ἦν τὰ ἡμέτερα, ἡνίκα 
τἄλλα ἦμεν ἱκανῶς περιττοὶ καὶ τῆς ὕλης, καὶ τὰ περὶ λόγους 
φιλότιμοι, πρὶν ἀναβλέψαι πρὸς τὸν ἀληθῆ λόγον καὶ ἀνωτάτω,<tr><th>5<td>καὶ πάντα δόντες Θεῷ παρ’ οὗ τὰ πάντα, Θεὸν ἀντὶ πάν‐ 
των λαβεῖν.<tr><td rowspan=2><h3>1</h3>.<h2>4</h2><td><a class=ML><div class=JA></div></a>Μηδαμῶς, μὴ τοῦτο περὶ ἡμῶν ὑπολάβητε, 
εἴ τι ὑπολαμβάνειν βούλεσθε δεξιόν. Οὔτε γὰρ θρηνήσομεν 
τὸν ἀπελθόντα πλέον ἢ καλῶς ἔχει, οἵ γε μηδὲ τῶν ἄλλων<tr><td>τὰ τοιαῦτα ἀποδεχόμεθα, οὔτε ἐπαινεσόμεθα πέρα τοῦ<td class=Y rowspan=8>2<tr><th>5<td>μέτρου· καίτοι γε δῶρον φίλον καὶ οἰκειότατον, εἴπερ τι 
ἄλλο, τῷ λογίῳ λόγος, καὶ τῷ διαφερόντως ἀγαπήσαντι 
τοὺς ἐμοὺς λόγους ἡ εὐφημία·<tr><td><h3>1</h3>.<h2>5</h2><td><a class=ML><div class=Ji></div></a>καὶ οὐ δῶρον μόνον, 
ἀλλὰ καὶ χρέος ἁπάντων χρεῶν δικαιότατον· ἀλλ’ ὅσον 
ἀφοσιώσασθαι τὸν περὶ ταῦτα νόμον, καὶ δακρύσαντες καὶ 
θαυμάσαντες (οὐδὲ γὰρ τοῦτο ἔξω τῆς καθ’ ἡμᾶς φιλοσο‐<tr><th>5<td>φίας· Μνήμη τε γὰρ δικαίων μετ’ ἐγκωμίων· καί· Ἐπὶ 
νεκρῷ, φησί, κατάγαγε δάκρυα, καὶ ὡς δεινὰ πάσχων ἔναρξαι 
θρήνου· ἴσον ἀναλγησίας χωρίζων ἡμᾶς καὶ ἀμετρίας)·<tr><td><h3>1</h3>.<h2>6</h2><td>τὸ μετὰ τοῦτο ἤδη, τῆς τε ἀνθρωπίνης φύσεως τὴν ἀσθέ‐ 
νειαν ἐπιδείξομεν, καὶ τοῦ τῆς ψυχῆς ἀξιώματος ὑπομνή‐ 
σομεν, καὶ τὴν ὀφειλομένην τοῖς ἀλγοῦσι παράκλησιν ἐπι‐ 
θήσομεν, καὶ μεταθήσομεν τὴν λύπην ἀπὸ τῆς σαρκὸς καὶ<tr><th>5<td>τῶν προσκαίρων ἐπὶ τὰ πνευματικὰ καὶ ἀΐδια.<tr><td><h3>2</h3>.<h2>1</h2><td>    Καισαρίῳ πατέρες μέν, ἵν’ ἐντεῦθεν ἄρξωμαι ὅθεν ἡμῖν 
πρεπωδέστατον, οὓς πάντες γινώσκετε, καὶ ὧν τὴν ἀρετὴν 
καὶ ὁρῶντες καὶ ἀκούοντες ζηλοῦτέ 〈τε〉 καὶ θαυμάζετε, 
καὶ διηγεῖσθε τοῖς ἀγνοοῦσιν, εἴπερ τινές εἰσιν ἀνθρώπων,<tr><th rowspan=2>5<td>ἄλλος ἄλλο τι μέρος ἀπολαβόντες· ἐπεὶ μὴ πάντα τὸν<tr><td>αὐτὸν οἷόν τε, μηδὲ μιᾶς γλώσσης τὸ ἔργον, κἂν σφόδρα τις 
ᾖ τῶν φιλοπονωτάτων καὶ φιλοτίμων·<td class=Y rowspan=9>4<tr><td><h3>2</h3>.<h2>2</h2><td><a class=ML><div class=Ju></div></a>οἷς πολλῶν καὶ 
μεγάλων ὑπαρχόντων εἰς εὐφημίαν, εἰ μή τῳ περιττὸς εἶναι 
δοκῶ τὰ οἰκεῖα θαυμάζων, ἓν μέγιστον ἁπάντων, καὶ ὥσπερ 
ἄλλο τι ἐπίσημόν ἐστιν, ἡ εὐσέβεια· τοὺς σεμνοὺς τούσδε<tr><th>5<td>λέγω καὶ πολιούς, καὶ οὐχ ἧττον δι’ ἀρετὴν αἰδεσίμους ἢ 
διὰ γῆρας· ὧν τὰ μὲν σώματα χρόνῳ κέκμηκεν, αἱ ψυχαὶ 
δὲ Θεῷ νεάζουσι.<tr><td><h3>3</h3>.<h2>1</h2><td>    Πατὴρ μὲν ἐκ τῆς ἀγριελαίου καλῶς ἐγκεντρισθεὶς 
εἰς τὴν καλλιέλαιον, καὶ τοσοῦτον κοινωνήσας τῆς πιότητος, 
ὥστε καὶ ἄλλους ἐγκεντρίζειν πιστευθῆναι καὶ θεραπείαν 
ἐγχειρισθῆναι ψυχῶν, ὑψηλὸς ὑψηλῶς τοῦ λαοῦ τοῦδε προ‐<tr><th>5<td>καθεζόμενος, Ἀαρών τις δεύτερος ἢ Μωϋσῆς, Θεῷ πλη‐ 
σιάζειν ἠξιωμένος καὶ θείαν φωνὴν χορηγεῖν τοῖς ἄλλοις 
ἱσταμένοις πόρρωθεν, πρᾶος, ἀόργητος, γαληνὸς τὸ εἶδος, 
θερμὸς τὸ πνεῦμα, πολὺς τὸ φαινόμενον, πλουσιώτερος τὸ 
κρυπτόμενον.<tr><td><h3>3</h3>.<h2>2</h2><td><a class=ML><div class=JC></div></a>Τί ἂν ὑμῖν ἀναζωγραφοίην τὸ γινωσκό‐ 
μενον; Οὐδὲ γὰρ εἰ μακρὸν ἀποτείνοιμεν λόγον, εἴποιμεν 
ἄν τι τοσοῦτον ὅσον ἄξιον, καὶ ὅσον ἕκαστος συνεπίσταταί 
τε καὶ ἀπαιτεῖ τὸν λόγον· καὶ βέλτιον ταῖς ὑπονοίαις συγχω‐<tr><th>5<td>ρεῖν ἢ τῷ λόγῳ τὸ πολὺ περικόπτειν τοῦ θαύματος.<tr><td><h3>4</h3>.<h2>1</h2><td>    Μήτηρ δὲ ἄνωθεν μὲν καὶ ἐκ προγόνων καθιερω‐ 
μένη Θεῷ, καὶ κλῆρον ἀναγκαῖον οὐκ εἰς ἑαυτὴν μόνον, 
ἀλλὰ καὶ τοὺς ἐξ αὑτῆς κατάγουσα τὴν εὐσέβειαν, ἐξ ἁγίας 
ἀπαρχῆς ὄντως ἅγιον φύραμα· τοσοῦτον δὲ αὐτὸ αὐξήσασά<tr><th rowspan=2>5<td>τε καὶ πλεονάσασα, ὥστε ἤδη τισί, φθέγξομαι γάρ, εἰ καὶ<tr><td>τολμηρὸς ὁ λόγος, μηδὲ τὴν τοῦ ἀνδρὸς τελειότητα ἑτέρου 
τινὸς ἢ ταύτης ἔργον γενέσθαι πιστευθῆναί τε καὶ ῥηθῆναι, 
καὶ (ὢ τοῦ θαύματος) ἆθλον εὐσεβείας δοθῆναι μείζονα καὶ 
τελεωτέραν εὐσέβειαν.<td class=Y rowspan=9>6<tr><td><h3>4</h3>.<h2>2</h2><td>    Φιλόπαιδες ἄμφω καὶ φιλόχριστοι, τὸ παραδοξότα‐ 
τον, μᾶλλον δὲ φιλόχριστοι πλέον ἢ φιλόπαιδες. Οἷς γε καὶ 
τῶν τέκνων μία τις ἀπόλαυσις ἦν, τὸ ἀπὸ Χριστοῦ καὶ γνω‐ 
ρίζεσθαι καὶ ὀνομάζεσθαι, καὶ εἷς εὐπαιδίας ὅρος, ἡ ἀρετὴ<tr><th>5<td>καὶ ἡ πρὸς τὸ κρεῖττον οἰκείωσις.<tr><td><h3>4</h3>.<h2>3</h2><td><a class=ML><div class=Js></div></a>Εὔσπλαγχνοι, συμπα‐ 
θεῖς, ἁρπάζοντες τὰ πολλὰ σητῶν καὶ λῃστῶν καὶ τοῦ κοσμο‐ 
κράτορος, ἐκ τῆς παροικίας εἰς τὴν κατοικίαν μετασκευα‐ 
ζόμενοι, καὶ κλῆρον μέγιστον τοῖς παισὶ τὴν ἐκεῖθεν λαμ‐<tr><th>5<td>πρότητα θησαυρίζοντες.<tr><td><h3>4</h3>.<h2>4</h2><td><a class=ML><div class=JW></div></a>Οὕτω τοι καὶ εἰς λιπαρὸν ἔφθα‐ 
σαν γῆρας, ὁμότιμοι καὶ τὴν ἀρετὴν καὶ τὴν ἡλικίαν, καὶ 
πλήρεις ἡμερῶν τῶν τε μενουσῶν ὁμοίως καὶ τῶν λυομέ‐ 
νων, παρὰ τοσοῦτον ἑκάτερος οὐκ ἔχων τὰ πρῶτα τῶν ἐπὶ<tr><th>5<td>γῆς παρ’ ὅσον ὑπ’ ἀλλήλων εἰς τὸ πρωτεῖον ἐκωλύοντο· 
καὶ πάσης εὐδαιμονίας μέτρον ἐπλήρωσαν, πλὴν τῆς τελευ‐ 
ταίας ταύτης, ὡς ἂν οἰηθείη τις, εἴτε δοκιμασίας χρὴ 
λέγειν, εἴτε οἰκονομίας.<tr><td><h3>4</h3>.<h2>5</h2><td><a class=ML><div class=Ja></div></a>Ἡ δέ ἐστιν, ὡς ὁ ἐμὸς λόγος, 
τὸν σφαλερώτερον τῶν παίδων δι’ ἡλικίαν προπέμψαντες, 
οὕτως ἤδη καταλῦσαι τὸν βίον ἐν ἀσφαλείᾳ, καὶ πρὸς τὰ 
ἄνω πανοικεσίᾳ μετατεθῆναι.<tr><td rowspan=2><h3>5</h3>.<h2>1</h2><td>    Καὶ ταῦτα διῆλθον, οὐ τούτους ἐγκωμιάσαι βουλό‐ 
μενος, οὐδὲ ἀγνοῶν ὅτι μόλις ἄν τις τῆς ἀξίας ἐφίκοιτο,<tr><td>καὶ ὅλην ὑπόθεσιν λόγου τὸν τούτων ἔπαινον ἐνστησάμενος· 
ἀλλ’ ἵν’ ἐπιδείξαιμι ἐκ πατέρων ὀφειλομένην Καισαρίῳ τὴν<td class=Y rowspan=8>8<tr><th>5<td>ἀρετήν, καὶ μὴ θαυμάζητε μηδὲ ἀπιστῆτε, εἰ τοιούτων 
τυχὼν γεννητόρων, τοιούτων ἑαυτὸν παρέσχεν ἐπαίνων 
ἄξιον, ἀλλὰ τοὐναντίον, εἰ πρὸς ἑτέρους εἶδε, τῶν οἰκείων 
καὶ τῶν ἐγγύθεν ἀμελήσας ὑποδειγμάτων.<tr><td><h3>5</h3>.<h2>2</h2><td>    Τὰ μὲν δὴ πρῶτα τοιαῦτα, οἷα προσῆκεν εἶναι τοῖς 
ὄντως εὖ γεγονόσι καὶ καλῶς βιώσεσθαι μέλλουσιν. Ἵνα 
δὲ τὰ ἐν μέσῳ συντέμω, κάλλος καὶ μέγεθος καὶ τὴν ἐπὶ 
πᾶσι τοῦ ἀνδρὸς χάριν καὶ ὥσπερ ἐν φθόγγοις εὐαρμοστίαν,<tr><th>5<td>ὅτι μηδὲ πρὸς ἡμῶν τὰ τοιαῦτα θαυμάζειν, εἰ καὶ τοῖς 
ἄλλοις οὐ μικρὰ φαίνεται, πρὸς τὰ ἐφεξῆς βαδιοῦμαι τοῦ 
λόγου, καὶ ἃ μηδὲ βουλομένῳ παραλιπεῖν ῥᾴδιον.<tr><td><h3>6</h3>.<h2>1</h2><td>    Ὑπὸ δὴ τοιούτοις ἤθεσι τραφέντες καὶ παιδευθέν‐ 
τες καὶ τοῖς ἐνταῦθα μαθήμασιν ἱκανῶς ἐνασκηθέντες, ἐν 
οἷς ἐκεῖνος τάχει τε καὶ μεγέθει φύσεως οὐδ’ ἂν εἴποι τις 
ὅσον ὑπὲρ τοὺς πολλοὺς ἦν (ὢ πῶς ἀδακρυτὶ τὴν τούτων<tr><th>5<td>παρέλθω μνήμην, καὶ μή με ἀφιλόσοφον ἐλέγξῃ τὸ πάθος 
παρὰ τὴν ὑπόσχεσιν;),<tr><td><h3>6</h3>.<h2>2</h2><td><a class=ML><div class=JU></div></a>ἀλλ’ ἐπειδή γε ἀποδημίας και‐ 
ρὸς ἐδόκει, καὶ τότε πρῶτον ἀπ’ ἀλλήλων ἐσχίσθημεν, ἐγὼ 
μὲν τοῖς κατὰ Παλαιστίνην ἐγκαταμείνας παιδευτηρίοις, 
ἀνθοῦσι τότε, κατὰ ῥητορικῆς ἔρωτα, ὁ δὲ τὴν Ἀλεξάνδρου<tr><th rowspan=2>5<td>πόλιν καταλαβών, παντοίας παιδεύσεως καὶ τότε καὶ νῦν<tr><td>οὖσάν τε καὶ δοκοῦσαν ἐργαστήριον.<td class=Y rowspan=8>10<tr><td><h3>6</h3>.<h2>3</h2><td>    Τί πρῶτον, ἢ τί μέγιστον εἴπω τῶν ἐκείνου καλῶν; 
τί δὲ παρεὶς μὴ τῷ μεγίστῳ ζημιώσω τὸν λόγον; τίς μὲν 
ἐκείνου διδασκάλοις πιστότερος; τίς δὲ ἥλιξι προσφιλέστε‐ 
ρος; τίς μὲν μᾶλλον ἀπέφυγε τὴν τῶν μοχθηρῶν ἑταιρίαν<tr><th>5<td>καὶ ὁμιλίαν; τίς δὲ τῇ τῶν βελτίστων ἑαυτὸν προσέθηκε 
πλεῖον, ἄλλοις τε καὶ τῶν ἐκ τῆς πατρίδος τοῖς εὐδοκιμω‐ 
τάτοις καὶ γνωριμωτάτοις; εἰδὼς οὐδὲ τοῦτο φέρειν μικρὸν 
εἰς ἀρετὴν ἢ κακίαν, τὰς συνουσίας.<tr><td><h3>6</h3>.<h2>4</h2><td><a class=ML><div class=Jw></div></a>Ἐξ ὧν, τίς μὲν 
ἄρχουσιν ἐκείνου τιμιώτερος; τίς δὲ τῇ πόλει πάσῃ, καίτοι 
γε διὰ τὸ μέγεθος πάντων ἐγκρυπτομένων, ἢ ἐπὶ σωφρο‐ 
σύνῃ γνωριμώτερος, ἢ ἐπὶ συνέσει περιφανέστερος;<tr><td><h3>7</h3>.<h2>1</h2><td>    Ποῖον μὲν εἶδος οὐκ ἐπῆλθε παιδεύσεως; μᾶλλον 
δὲ ποῖον, ὡς οὐδὲ μόνον ἕτερος; Τίνι δὲ παρῆκεν ἐγγὺς 
αὐτοῦ γενέσθαι, καὶ κατὰ μικρόν, μὴ ὅτι τῶν καθ’ ἑαυτὸν 
καὶ τῆς αὐτῆς ἡλικίας, ἀλλὰ καὶ τῶν πρεσβυτέρων καὶ<tr><th>5<td>παλαιοτέρων ἐν τοῖς μαθήμασι, καὶ πάντα ὡς ἓν ἐξασκή‐ 
σας, καὶ ἀντὶ πάντων ἕκαστον, τοὺς μὲν πτηνοὺς τὴν φύσιν 
φιλοπονίᾳ νικήσας, τοὺς δὲ γενναίους τὴν ἄσκησιν διανοίας 
ὀξύτητι, μᾶλλον δὲ τάχει μὲν τοὺς ταχεῖς, σπουδῇ δὲ τοὺς 
φιλοπόνους ὑπερβαλών, καὶ τοὺς κατ’ ἄμφω δεξιοὺς ἀμφο‐<tr><th>10<td>τέροις;<tr><td rowspan=2><h3>7</h3>.<h2>2</h2><td>    Γεωμετρίας μέν γε καὶ ἀστρονομίας, [καὶ] τῆς ἐπικιν‐ 
δύνου τοῖς ἄλλοις παιδεύσεως, ὅσον χρήσιμον ἐκλεξάμενος,<tr><td>τοῦτο δὲ ἦν, ἐκ τῆς τῶν οὐρανίων εὐαρμοστίας καὶ τάξεως 
τὸν δημιουργὸν θαυμάσαι, ὅσον βλαβερὸν ταύτης διέφυγεν,<td class=Y rowspan=8>12<tr><th>5<td>οὐ τῇ φορᾷ τῶν ἄστρων διδοὺς τὰ ὄντα καὶ τὰ γινόμενα, ὡς 
οἱ τὴν ὁμόδουλον ἑαυτοῖς κτίσιν ἐπανιστάντες τῷ κτίσαντι, 
Θεῷ δὲ καὶ τἄλλα πάντα, ὥσπερ εἰκός, ἀνατιθεὶς καὶ τὴν 
τούτων κίνησιν.<tr><td><h3>7</h3>.<h2>3</h2><td><a class=ML><div class=JI></div></a>Ἀριθμῶν δὲ καὶ λογισμῶν καὶ τῆς 
θαυμασίας ἰατρικῆς, ὅση τὰ περὶ φύσεις καὶ κράσεις καὶ 
τὰς ἀρχὰς τῶν νοσημάτων φιλοσοφεῖ, ὥστε ταῖς ῥίζαις ἀναι‐ 
ρουμέναις συνεκκόπτειν καὶ τὰ βλαστήματα, τίς οὕτως ἀμα‐<tr><th>5<td>θὴς ἢ φιλόνεικος ὡς ἐκείνῳ δοῦναι τὰ δεύτερα, καὶ μὴ 
ἀγαπᾶν, εἰ μετ’ ἐκεῖνον εὐθὺς ἀριθμοῖτο, τὸ πρεσβεῖον ἐν 
τοῖς δευτέροις φερόμενος;<tr><td><h3>7</h3>.<h2>4</h2><td><a class=ML><div class=Jc></div></a>Καὶ ταῦτα οὐ λόγος ἐστὶν 
ἀμάρτυρος, ἀλλ’ ἐῴα τε ὁμοῦ λῆξις καὶ ἑσπέριος, καὶ ὅσην 
ἐκεῖνος ἐπῆλθεν ὕστερον, ἐπίσημοι στῆλαι τῆς ἐκείνου παι‐ 
δεύσεως.<tr><td><h3>8</h3>.<h2>1</h2><td>    Ἐπεὶ δὲ πᾶσαν ἀρετήν τε καὶ μάθησιν, ὥσπερ 
μεγάλη φορτὶς παντοδαπὴν ἐμπορίαν, εἰς μίαν τὴν ἑαυτοῦ 
ψυχὴν συλλεξάμενος, ἐπὶ τὴν ἑαυτοῦ πόλιν ἐστέλλετο, ὡς 
ἂν καὶ τοῖς ἄλλοις μεταδοίη τῶν καλῶν ἀγωγίμων τῆς<tr><th>5<td>ἑαυτοῦ παιδεύσεως, ἐνταῦθά τι καὶ συνηνέχθη πρᾶγμα 
θαυμάσιον· οὐδὲν δὲ οἶον (καὶ γὰρ ἐμέ γε μάλιστα πάντων 
εὐφραίνει τοῦτο μνημονευθέν, καὶ ὑμᾶς ἂν ἡδίους ποιήσειεν) 
ἐν βραχεῖ διηγήσασθαι.<tr><td rowspan=2><h3>8</h3>.<h2>2</h2><td>    Ηὔχετο μὲν ἡ μήτηρ εὐχὴν μητρικήν τινα καὶ φιλό‐ 
παιδα, ὥσπερ ἐξέπεμψεν ἀμφοτέρους, οὕτω καὶ σὺν ἀλλή‐<tr><td>λοις ἐπανελθόντας ἰδεῖν. Ξυνωρὶς γὰρ ἐδοκοῦμέν τις, καὶ 
εἰ μὴ τοῖς ἄλλοις, μητρί γ’ οὖν, εὐχῆς καὶ θέας ἀξία σὺν<td class=Y rowspan=10>14<tr><th>5<td>ἀλλήλοις ὁρώμενοι, ἡ νῦν κακῶς ὑπὸ τοῦ φθόνου διαλυ‐ 
θεῖσα·<tr><td><h3>8</h3>.<h2>3</h2><td><a class=ML><div class=J0></div></a>Θεοῦ δὲ οὕτω κινήσαντος, ὃς ἀκούει δικαίας 
εὐχῆς καὶ φίλτρον τιμᾷ γονέων εἰς παῖδας εὐγνώμονας, 
ἐξ οὐδεμιᾶς ἐπινοίας οὐδὲ συνθήματος, ὁ μὲν ἀπὸ τῆς 
Ἀλεξανδρείας, ὁ δὲ ἀπὸ τῆς Ἑλλάδος, κατὰ τὸν αὐτὸν<tr><th>5<td>χρόνον εἰς τὴν αὐτὴν πόλιν, ὁ μὲν ἀπὸ γῆς, ὁ δὲ ἀπὸ θα‐ 
λάσσης, κατήραμεν.<tr><td><h3>8</h3>.<h2>4</h2><td><a class=ML><div class=JO></div></a>Ἡ πόλις δὲ ἦν τὸ Βυζάντιον, ἡ 
νῦν προκαθεζομένη τῆς Εὐρώπης πόλις· ἐν ᾗ τοσοῦτον 
Καισάριος κλέος οὐ πολλοῦ χρόνου διελθόντος ἠνέγκατο, 
ὥστε δημοσίας τιμὰς αὐτῷ καὶ γάμον τῶν εὐδοκίμων καὶ<tr><th>5<td>τῆς συγκλήτου βουλῆς μετουσίαν προτεθῆναι, καὶ πρὸς 
βασιλέα πρεσβείαν σταλῆναι τὸν μέγαν ἀπὸ κοινοῦ δόγμα‐ 
τος, τὴν πρώτην πόλιν τῷ πρώτῳ λογίων κοσμηθῆναί τε 
καὶ τιμηθῆναι, εἴ τι μέλον αὐτῷ τοῦ πρώτην ἀληθῶς εἶναι 
καὶ τῆς ἐπωνυμίας ἀξίαν,<tr><td><h3>8</h3>.<h2>5</h2><td><a class=ML><div class=Ja></div></a>καὶ τοῦτο προστεθῆναι πᾶσι 
τοῖς ὑπὲρ αὐτῆς διηγήμασι, τὸ Καισαρίῳ καλλωπίζεσθαι 
καὶ ἰατρῷ καὶ οἰκήτορι, καίτοι γε μετὰ τῆς ἄλλης λαμ‐ 
πρότητος, πολλοῖς καὶ μεγάλοις εὐθηνουμένην ἀνδράσι,<tr><th>5<td>κατά τε φιλοσοφίαν κατά τε τὴν ἄλλην παίδευσιν.<tr><td><h3>8</h3>.<h2>6</h2><td>    Ἀλλὰ τοῦτο μὲν ἱκανῶς. Τότε δ’ οὖν τὸ γενόμενον 
τοῖς μὲν ἄλλοις συντυχία τις ἔδοξεν ἄλογος καὶ ἀναίτιος, 
οἷα φέρει πολλὰ τὸ αὐτόματον ἐν τοῖς ἡμετέροις· τοῖς δὲ 
φιλοθέοις καὶ λίαν εὔδηλον ἦν, μὴ ἄλλο τι τὸ συμβὰν εἶναι<tr><th rowspan=2>5<td>ἢ γονέων θεοφιλῶν ἔργον, ἐκ γῆς καὶ θαλάττης τοὺς παῖδας<tr><td>συναγόντων εἰς μίαν εὐχῆς ἐκπλήρωσιν.<td class=Y rowspan=9>16<tr><td><h3>9</h3>.<h2>1</h2><td>    Φέρε μηδὲ τοῦτο τῶν Καισαρίου καλῶν παρέλθω‐ 
μεν, ὃ τοῖς μὲν ἄλλοις ἴσως μικρὸν καὶ οὐδὲ μνήμης ἄξιον, 
ἐμοὶ δὲ καὶ τότε καὶ νῦν μέγιστον ἔδοξεν, εἴπερ τῶν ἐπαι‐ 
νετῶν ἡ φιλαδελφία, καὶ οὐ παύσομαι τιθεὶς ἐν πρώτοις,<tr><th>5<td>ὁσάκις ἂν τὰ ἐκείνου ἐκδιηγῶμαι.<tr><td><h3>9</h3>.<h2>2</h2><td>    Κατεῖχε μὲν αὐτὸν αἷς εἶπον τιμαῖς ἡ πόλις, καὶ 
οὐδ’ ἂν εἴ τι γένοιτο μεθήσειν ἔφασκεν· ἐγὼ δὲ ἀνθέλκων 
ἴσχυσα, ὁ πάντα Καισαρίῳ πολὺς καὶ τίμιος, καὶ τοῖς 
γονεῦσι τὴν εὐχὴν πληρῶσαι, καὶ τῇ πατρίδι τὸ χρέος, καὶ<tr><th>5<td>ἐμαυτῷ τὸν πόθον,<tr><td><h3>9</h3>.<h2>3</h2><td><a class=ML><div class=JM></div></a>λαβὼν τῆς ὁδοῦ κοινωνὸν καὶ συνέμ‐ 
πορον, καὶ προτιμηθεὶς οὐ πόλεων καὶ δήμων μόνον, 
οὐδὲ τιμῶν καὶ πόρων, οἳ πολλοὶ καὶ πολλαχόθεν, οἱ μὲν 
συνέρρεον ἐκείνῳ, οἱ δὲ ἠλπίζοντο, ἀλλὰ καὶ αὐτοῦ βασι‐<tr><th>5<td>λέως σχεδόν, καὶ τῶν ἐκεῖθεν ἐπιταγμάτων.<tr><td><h3>9</h3>.<h2>4</h2><td>    Ἐντεῦθεν ἐγὼ μὲν φιλοσοφεῖν διέγνων, καὶ πρὸς 
τὸν ἄνω βίον μεθαρμοσθῆναι, ὥσπερ τινὰ βαρὺν δεσπότην 
καὶ ἀρρώστημα χαλεπὸν πᾶσαν φιλοτιμίαν ἀποσεισάμενος· 
μᾶλλον δὲ ὁ μὲν πόθος πρεσβύτερος, ὁ δὲ βίος ὕστερος.<tr><td><h3>9</h3>.<h2>5</h2><td>Τὸν δέ, τὰ πρῶτα τῆς παιδεύσεως ἀναθέντα τῇ ἑαυτοῦ 
πατρίδι καὶ θαυμασθέντα τῶν πόνων ἀξίως, μετὰ τοῦτο 
δόξης ἐπιθυμία καὶ τοῦ προστατεῖν τῆς πόλεως, ὡς ἐμέ 
γε συνέπειθε, τοῖς βασιλείοις δίδωσιν, οὐ πάνυ μὲν ἡμῖν<tr><th>5<td>φίλα ποιοῦντα καὶ κατὰ γνώμην (καὶ γὰρ ἀπολογήσομαι 
πρὸς ὑμᾶς, ὅτι πολλοστὸν τετάχθαι παρὰ Θεῷ κρεῖττον 
[εἶναι δοκεῖ τε] καὶ ὑψηλότερον ἢ παρὰ τῷ κάτω βασιλεῖ τὰ 
πρῶτα φέρεσθαι), οὐ μὴν ἄξιός γε μέμψεως.<td class=Y rowspan=9>18<tr><td><h3>9</h3>.<h2>6</h2><td><a class=ML><div class=V2></div></a>Φιλοσο‐ 
φεῖν μὲν γὰρ ὅσῳ μέγιστον, τοσούτῳ καὶ χαλεπώτατον, καὶ 
οὐ πολλῶν τὸ ἐγχείρημα, οὐδ’ ἄλλων ἢ τῶν ὑπὸ τῆς θείας 
προκεκλημένων μεγαλονοίας, ἣ τοῖς προῃρημένοις καλῶς<tr><th>5<td>χεῖρα δίδωσιν·<tr><td><h3>9</h3>.<h2>7</h2><td><a class=ML><div class=JG></div></a>οὐ μικρὸν δὲ εἴ τις, τὸν δεύτερον προ‐ 
στησάμενος βίον, καλοκαγαθίας μεταποιοῖτο, καὶ πλείω 
λόγον ἔχοι Θεοῦ καὶ τῆς ἑαυτοῦ σωτηρίας ἢ τῆς κάτω 
λαμπρότητος· καὶ τὴν μὲν ὡς σκηνὴν προβάλλοιτο, ἤ τι<tr><th>5<td>προσωπεῖον τῶν πολλῶν καὶ προσκαίρων, τὸ τοῦ κόσμου 
τούτου δρᾶμα ὑποκρινόμενος, αὐτὸς δὲ ζῴη Θεῷ, μετὰ τῆς 
εἰκόνος ἣν οἶδε παρ’ ἐκείνου λαβὼν καὶ ὀφείλων τῷ δεδω‐ 
κότι· ὅπερ ἀμέλει καὶ Καισάριον διανοηθέντα γινώσκομεν.<tr><td><h3>10</h3>.<h2>1</h2><td>    Τάττεται μὲν γὰρ τὴν πρώτην ἐν ἰατροῖς τάξιν, 
οὐδὲ πολλοῦ πόνου προσδεηθείς, ἀλλ’ ἐπιδείξας μόνον 
τὴν παίδευσιν, μᾶλλον δὲ βραχύν τινα τῆς παιδεύσεως 
οἷον πρόλογον, κἀν τοῖς φίλοις τοῦ βασιλέως εὐθὺς ἀριθμού‐<tr><th>5<td>μενος, τὰς μεγίστας καρποῦται τιμάς.<tr><td><h3>10</h3>.<h2>2</h2><td><a class=ML><div class=Jy></div></a>Ἄμισθον δὲ 
τὴν τῆς τέχνης φιλανθρωπίαν τοῖς ἐν τέλει προτίθησιν, 
εἰδὼς οὐδὲν οὕτως ὡς ἀρετὴν καὶ τὸ ἐπὶ τοῖς καλλίστοις 
γινώσκεσθαι προάγειν εἰς τὸ ἔμπροσθεν· καὶ ὧν τῇ τάξει<tr><th rowspan=2>5<td>δεύτερος ἦν, τούτων κατὰ πολὺ περιῆν τῇ δόξῃ, πᾶσι μὲν 
ὢν διὰ σωφροσύνην ἐπέραστος, καὶ διὰ τοῦτο τὰ τίμια 
πιστευόμενος καὶ μηδὲν Ἱπποκράτους ὁρκιστοῦ προσδεό‐<tr><td>μενος, ὡς μηδὲν εἶναι καὶ τὴν Κράτητος ἁπλότητα 
πρὸς τὴν ἐκείνου θεωρουμένην·<td class=Y rowspan=10>20<tr><td><h3>10</h3>.<h2>3</h2><td><a class=ML><div class=Jk></div></a>πᾶσι δὲ πλέον ἢ κατὰ 
τὴν ἀξίαν αἰδέσιμος, μεγάλων μὲν ἀεὶ τῶν παρόντων 
ἀξιούμενος, μειζόνων δὲ ἄξιος εἶναι τῶν ἐλπιζομένων 
κρινόμενος τοῖς τε βασιλεῦσιν αὐτοῖς καὶ ὅσοι τὰ πρῶτα<tr><th>5<td>μετ’ ἐκείνους ἔχουσιν.<tr><td><h3>10</h3>.<h2>4</h2><td><a class=ML><div class=JW></div></a>Τὸ δὲ μέγιστον, ὅτι μήτε ὑπὸ 
τῆς δόξης μήτε ὑπὸ τῆς ἐν μέσῳ τρυφῆς τὴν τῆς ψυχῆς 
εὐγένειαν διεφθάρη· ἀλλὰ πολλῶν καὶ μεγάλων ὑπαρχόν‐ 
των αὐτῷ, πρῶτον ἦν εἰς ἀξίωμα Χριστιανὸν καὶ εἶναι<tr><th>5<td>καὶ ὀνομάζεσθαι, καὶ πάντα ὁμοῦ παιδιά τις ἐκείνῳ καὶ 
λῆρος πρὸς ἓν τοῦτο κρινόμενα·<tr><td><h3>10</h3>.<h2>5</h2><td><a class=ML><div class=Jm></div></a>τὰ μὲν γὰρ ἄλλα ὡς 
ἐπὶ σκηνῆς καὶ ἄλλοις παίζεσθαι, τάχιστα πηγνυμένης τε 
καὶ καταλυομένης, τάχα δὲ φθειρομένης ῥᾷον ἢ συνιστα‐ 
μένης, ὡς εἶναι ἰδεῖν ἐκ τῶν πολλῶν τοῦ βίου μεταβολῶν,<tr><th>5<td>καὶ τῆς ἄνω καὶ κάτω μεταπιπτούσης εὐετηρίας· μόνον δὲ 
ἴδιον ἀγαθὸν εἶναι καὶ παραμένον ἀσφαλῶς, τὴν εὐσέβειαν.<tr><td><h3>11</h3>.<h2>1</h2><td>    Ταῦτα Καισαρίῳ ἐφιλοσοφεῖτο κἀν τῇ χλανίδι· ταύ‐ 
ταις καὶ συνέζησε ταῖς ἐννοίαις καὶ συναπῆλθε, μείζω 
τῆς φαινομένης εἰς τὸ κοινὸν εὐσεβείας Θεῷ γνωρίζων 
καὶ παριστὰς τὴν κατὰ τὸν κρυπτὸν ἄνθρωπον.<tr><td><h3>11</h3>.<h2>2</h2><td><a class=ML><div class=V3></div></a>Καὶ εἴ 
με δεῖ, πάντα παρέντα, τὴν προστασίαν τῶν ἐκ γένους 
ἀτυχησάντων, τὴν ὑπεροψίαν τοῦ τύφου, τὴν πρὸς τοὺς 
φίλους ἰσοτιμίαν, τὴν πρὸς τοὺς ἄρχοντας παρρησίαν,<tr><th rowspan=2>5<td>τοὺς ὑπὲρ ἀληθείας ἀγῶνας καὶ λόγους, οὓς πολλοὺς πολ‐<tr><td>λάκις καὶ πρὸς πολλοὺς συνεστήσατο, οὐ λογικῶς μόνον, 
ἀλλὰ καὶ λίαν εὐσεβῶς τε καὶ διαπύρως, ἓν ἀντὶ πάν‐ 
των εἰπεῖν τῶν ἐκείνου τὸ γνωριμώτατον·<td class=Y rowspan=8>22<tr><td><h3>11</h3>.<h2>3</h2><td><a class=ML><div class=V1></div></a>ἐλύσσα 
καθ’ ἡμῶν βασιλεὺς ὁ δυσώνυμος, καὶ καθ’ ἑαυτοῦ πρῶτον 
μανεὶς, ἐκ τῆς εἰς Χριστὸν ἀθετήσεως ἀφόρητος ἤδη 
καὶ τοῖς ἄλλοις ἦν, οὐδ’ ἐν ἴσῳ τοῖς λοιποῖς χριστο‐<tr><th>5<td>μάχοις μεγαλοψύχως ἀπογραφόμενος εἰς τὴν ἀσέβειαν, 
ἀλλὰ κλέπτων τὸν διωγμὸν ἐν ἐπιεικείας πλάσματι, 
καὶ κατὰ τὸν σκολιὸν ὄφιν, ὃς τὴν ἐκείνου κατέσχε 
ψυχήν, παντοίαις μηχαναῖς ὑποσπῶν τοὺς ἀθλίους εἰς τὸ 
ἑαυτοῦ βάραθρον.<tr><td><h3>11</h3>.<h2>4</h2><td><a class=ML><div class=JK></div></a>Καὶ τὸ μὲν πρῶτον αὐτοῦ τέχνασμά 
τε καὶ σόφισμα, πάσχοντας ὡς Χριστιανούς, ὡς κακούρ‐ 
γους κολάζεσθαι, ἵνα μηδὲ τῆς ἐπὶ τοῖς ἄθλοις τιμῆς 
τυγχάνοιμεν· ἐφθόνει γὰρ καὶ ταύτης Χριστιανοῖς ὁ<tr><th>5<td>γεννάδας· τὸ δὲ δεύτερον, πειθοῦς ὄνομα προσεῖναι τῷ 
γινομένῳ, μὴ τυραννίδος, ὡς ἂν μεῖζον ᾖ τοῦ κινδύνου 
τὸ τῆς αἰσχύνης αὐθαιρέτως χωροῦσι πρὸς τὴν ἀσέβειαν·<tr><td><h3>11</h3>.<h2>5</h2><td>καὶ τοὺς μὲν χρήμασι, τοὺς δὲ ἀξιώμασι, τοὺς δὲ ὑπο‐ 
σχέσεσι, τοὺς δὲ παντοίαις τιμαῖς ὑφελκόμενος, ἃς οὐδὲ 
βασιλικῶς προσῆγεν, ἀλλὰ καὶ λίαν δουλοπρεπῶς, ἐν 
ταῖς ἁπάντων ὄψεσι, πάντας δὲ τῇ γοητείᾳ τῶν λόγων<tr><th>5<td>καὶ τῷ καθ’ ἑαυτὸν ὑποδείγματι, ἐπὶ πολλοῖς πειρᾶται 
καὶ Καισαρίου. Φεῦ τῆς παραπληξίας καὶ τῆς ἀνοίας, 
εἰ Καισάριόν τε ὄντα καὶ ἀδελφὸν ἐμὸν καὶ τῶν γονέων 
τούτων συλήσειν ἤλπισεν.<tr><td rowspan=2><h3>12</h3>.<h2>1</h2><td class=QE>Ἀλλ’, ἵνα μικρὸν προσδιατρίψω τῷ λόγῳ, κατα‐<tr><td>τρυφήσω τοῦ διηγήματος, ὡς οἱ παρόντες τοῦ θεά‐ 
ματος, εἰσῄει μὲν ὁ γεννάδας ἐκεῖνος, τῷ τοῦ Χριστοῦ 
σημείῳ φραξάμενος, καὶ τὸν μέγαν Λόγον ἑαυτοῦ προ‐<td class=Y rowspan=10>24<tr><th>5<td>βαλλόμενος, πρὸς τὸν πολὺν ἐν ὅπλοις καὶ μέγαν ἐν 
λόγων δεινότητι·<tr><td><h3>12</h3>.<h2>2</h2><td><a class=ML><div class=JK></div></a>οὐδὲν δὲ καταπλαγεὶς πρὸς τὴν ὄψιν 
οὐδὲ θωπείᾳ τι καταβαλὼν τοῦ φρονήματος, ἀθλητὴς 
ἕτοιμος ἦν καὶ λόγῳ καὶ ἔργῳ πρὸς τὸν ἐν ἀμφοτέροις 
δυνατὸν ἀγωνίζεσθαι.<tr><td><h3>12</h3>.<h2>3</h2><td><a class=ML><div class=JS></div></a>Τὸ μὲν οὖν στάδιον τοιοῦτον, 
καὶ ὁ τῆς εὐσεβείας ἀγωνιστὴς τοσοῦτος· καὶ ἀγωνο‐ 
θέτης, ἔνθεν μὲν Χριστός, τοῖς ἑαυτοῦ πάθεσι τὸν 
ἀθλητὴν ἐξοπλίζων, ἐκεῖθεν δὲ δεινὸς τύραννος, τῇ τῶν<tr><th>5<td>λόγων οἰκειότητι προσσαίνων καὶ τῷ τῆς ἐξουσίας ὄγκῳ 
δεδιττόμενος·<tr><td><h3>12</h3>.<h2>4</h2><td><a class=ML><div class=JE></div></a>θέατρον δὲ ἀμφοτέρωθεν, τῶν τε τῇ εὐσε‐ 
βείᾳ λειπομένων ἔτι καὶ τῶν ὑπ’ ἐκείνου συνηρπασ‐ 
μένων, ὅπη νεύσῃ τὰ κατ’ αὐτοὺς ἀποσκοπούντων, 
ὅστις νικήσειε πλείω τὴν ἀγωνίαν ἐχόντων ἢ περὶ οὓς<tr><th>5<td>τὸ θέατρον.<tr><td><h3>13</h3>.<h2>1</h2><td>    Ἆρ’ οὐκ ἔδεισας περὶ Καισαρίου, μή τι πάθῃ τῆς 
προθυμίας ἀνάξιον; «Ἀλλὰ θαρσεῖτε»· μετὰ Χριστοῦ γὰρ 
ἡ νίκη, τοῦ τὸν κόσμον νικήσαντος. Τὰ μὲν οὖν καθ’ 
ἕκαστον τῶν τότε ῥηθέντων ἢ προτεθέντων ἐκδιηγεῖσθαι<tr><th>5<td>τὰ νῦν ἐγὼ μέν, εὖ ἴστε, τοῦ παντὸς ἂν ἐτιμησάμην· 
καὶ γὰρ καὶ λογικάς τινας ἔστιν ἃς ἔχει στροφὰς καὶ 
κομψείας ὁ λόγος, ἐμοὶ γοῦν οὐκ ἀηδεῖς εἰς μνήμην· 
ἔξω δ’ ἂν εἴη παντελῶς τοῦ καιροῦ καὶ τοῦ λόγου.<tr><td rowspan=2><h3>13</h3>.<h2>2</h2><td><a class=ML><div class=V6></div></a>Ὡς 
δὲ πάσας αὐτοῦ τὰς ἐν τοῖς λόγοις πλοκὰς διαλύσας,<tr><td>καὶ πεῖραν ἅπασαν ἀφανῆ τε καὶ φανερὰν ὥσπερ τινὰ 
παιδιὰν παρωσάμενος, μεγάλῃ καὶ λαμπρᾷ τῇ φωνῇ<td class=Y rowspan=11>26<tr><th>5<td>τὸ Χριστιανὸς εἶναί τε καὶ μένειν ἀνεκήρυξεν, οὐδὲ 
οὕτω μὲν παντελῶς ἀποπέμπεται·<tr><td><h3>13</h3>.<h2>3</h2><td><a class=ML><div class=Jm></div></a>καὶ γὰρ δεινὸς ἔρως 
εἶχε τὸν βασιλέα τῇ Καισαρίου παιδεύσει συνεῖναι καὶ 
καλλωπίζεσθαι· ἡνίκα καὶ τὸ περιβόητον τοῦτο ἐν ταῖς 
τῶν πάντων ἀκοαῖς ἐφθέγξατο· «Ὢ πατρὸς εὐτυχοῦς, ὢ<tr><th>5<td>παίδων δυστυχῶν»· ἐπειδὴ καὶ ἡμᾶς ἠξίωσε τιμῆσαι τῇ 
κοινωνίᾳ τῆς ἀτιμίας, ὧν καὶ τὴν παίδευσιν Ἀθήνῃσιν 
ἔγνω καὶ τὴν εὐσέβειαν.<tr><td><h3>13</h3>.<h2>4</h2><td><a class=ML><div class=JY></div></a>Δευτέρᾳ δὲ εἰσόδῳ ταμιευθείς, 
ἐπειδή γε κατὰ Περσῶν ἐκεῖνον ἡ δίκη καλῶς ἐξώπλισεν, 
ἐπάνεισι πρὸς ἡμᾶς φυγὰς μακάριος καὶ τροπαιοῦχος 
ἀναίμακτος καὶ περιφανέστερος τὴν ἀτιμίαν ἢ τὴν λαμ‐<tr><th>5<td>πρότητα.<tr><td><h3>14</h3>.<h2>1</h2><td>    Ταύτην ἐγὼ τὴν νίκην τῆς πολλῆς ἐκείνου χειρὸς 
καὶ τῆς ὑψηλῆς ἁλουργίδος καὶ τοῦ πολυτελοῦς διαδή‐ 
ματος ὑψηλοτέραν κρίνω μακρῷ καὶ τιμιωτέραν· τούτῳ 
τῷ διηγήματι πλέον ἐπαίρομαι ἢ εἰ πᾶσαν ἐκείνῳ τὴν<tr><th>5<td>βασιλείαν ἀπεμερίσατο.<tr><td><h3>14</h3>.<h2>2</h2><td>    Τοῖς μὲν οὖν πονηροῖς ὑποχωρεῖ χρόνοις, καὶ τοῦτο 
κατὰ τὴν ἡμετέραν νομοθεσίαν, ἐνστάντος μὲν καιροῦ, 
διακινδυνεύειν ὑπὲρ τῆς ἀληθείας, καὶ μὴ προδιδόναι δειλίᾳ 
τὴν εὐσέβειαν, ἕως δ’ ἂν ἐξῇ, μὴ προκαλεῖσθαι τοὺς<tr><th>5<td>κινδύνους κελεύουσαν, εἴτε δέει τῶν ἡμετέρων ψυχῶν, 
εἴτε φειδοῖ τῶν ἐπαγόντων τὸν κίνδυνον.<tr><td rowspan=2><h3>14</h3>.<h2>3</h2><td><a class=ML><div class=V1></div></a>Ἐπεὶ δὲ ὁ 
ζόφος ἐλύθη, καὶ ἡ ὑπερορία καλῶς ἐδίκασε, καὶ ἡ στιλβω‐<tr><td>θεῖσα ῥομφαία τὸν ἀσεβῆ κατέβαλε, καὶ Χριστιανοῖς 
ἐπανῆλθε τὰ πράγματα, τί δεῖ λέγειν μεθ’ οἵας δόξης τε<td class=Y rowspan=8>28<tr><th>5<td>καὶ τιμῆς ἢ τῶν μαρτυρίων οἵων καὶ ὅσων, καὶ ὡς διδοὺς 
χάριν μᾶλλον ἢ κομιζόμενος, τοῖς βασιλείοις αὖθις 
ἀναλαμβάνεται, καὶ διαδέχεται τὴν προτέραν τιμὴν ἡ δευ‐ 
τέρα;<tr><td><h3>14</h3>.<h2>4</h2><td><a class=ML><div class=Qs></div></a>Καὶ βασιλεῖς μὲν ὁ χρόνος παρήμειψε, Καισα‐ 
ρίῳ δὲ τὸ τῆς εὐδοξίας ἄλυτον καὶ τῶν παρ’ αὐτοῖς 
πρωτείων, καὶ ἀγὼν βασιλεῦσιν ὅστις μᾶλλον Καισάριον 
οἰκειώσηται, καὶ οὗ μᾶλλον ἐκεῖνος ὀνομασθῇ φίλος καὶ<tr><th>5<td>γνώριμος. Τοιαῦτα Καισαρίῳ τὰ τῆς εὐσεβείας καὶ παρὰ 
τῆς εὐσεβείας. Ἀκουέτωσαν καὶ νέοι καὶ ἄνδρες, καὶ διὰ 
τῆς αὐτῆς ἀρετῆς πρὸς τὴν αὐτὴν ἐπιφάνειαν ἐπειγέσθωσαν 
(ἀγαθῶν γὰρ πόνων καρπὸς εὐκλεής), ὅσοις καὶ τοῦτο 
διὰ σπουδῆς καὶ μέρος εὐδαιμονίας ὑπολαμβάνεται.<tr><td><h3>15</h3>.<h2>1</h2><td>    Ἀλλ’ οἷον δὴ καὶ τοῦτο τῶν περὶ αὐτὸν θαυμάτων, 
ὁμοῦ τε τῆς τῶν γονέων θεοσεβείας καὶ τῆς ἐκείνου 
μεγίστην ἔχον ἀπόδειξιν; Διέτριβε μὲν ἐν τῇ Βιθυνῶν, 
τὴν οὐ πολλοστὴν ἀπὸ βασιλέως διέπων ἀρχήν. Ἡ δὲ<tr><th>5<td>ἦν, ταμιεύειν βασιλεῖ τὰ χρήματα καὶ τῶν θησαυρῶν 
ἔχειν τὴν ἐπιμέλειαν· ἐντεῦθεν γὰρ αὐτῷ τὰς μείζους 
ἀρχὰς βασιλεὺς προοιμιάζεται.<tr><td><h3>15</h3>.<h2>2</h2><td><a class=ML><div class=Jk></div></a>Τοῦ δὲ πρῴην συνεν‐ 
εχθέντος ἐν Νικαίᾳ σεισμοῦ, ὃς δὴ χαλεπώτατος τῶν 
πώποτε μνημονευομένων γεγονέναι λέγεται, μικροῦ τοὺς 
πάντας ἐγκαταλαβόντος καὶ τῷ τῆς πόλεως κάλλει<tr><th rowspan=2>5<td>συναφανίσαντος, μόνος τῶν ἐπιφανῶν ἢ κομιδῆ σὺν 
ὀλίγοις, ἐκ τοῦ κινδύνου περισῴζεται, καὶ σωτηρίαν<tr><td>ἀπιστουμένην, αὐτῷ σκεπασθεὶς τῷ συμπτώματι, καὶ 
μικρὰ σημεῖα τοῦ κινδύνου φερόμενος, ὅσον τὸν φόβον 
παιδαγωγὸν λαβεῖν τῆς μείζονος σωτηρίας, καὶ ὅλος<td class=Y rowspan=9>30<tr><th>10<td>τῆς ἄνω γενέσθαι μοίρας, μεταθέμενος τὴν στρατείαν 
ἐκ τῶν κινουμένων, καὶ ἀμείψας ἑαυτῷ τὰ βασίλεια.<tr><td><h3>15</h3>.<h2>3</h2><td>Τοῦτο μὲν οὖν καὶ διενοεῖτο, καὶ κατὰ σπουδὴν ἑαυτῷ 
συνηύχετο, ὡς πρὸς ἐμὲ γράφων ἔπειθεν, ἁρπάσαντα 
τὸν καιρὸν εἰς νουθέτησιν, ὅπερ οὐδ’ ἄλλοτε ποιῶν 
ἐπαυσάμην, ζηλοτυπῶν τὸ ἐκείνου μεγαλοφυὲς στρεφό‐<tr><th>5<td>μενον ἐν τοῖς χείροσι, καὶ τὴν φιλόσοφον οὕτω ψυχὴν 
ἐν τοῖς δημοσίοις καλινδουμένην, καὶ ὥσπερ ἥλιον 
νέφει συγκαλυπτόμενον.<tr><td><h3>15</h3>.<h2>4</h2><td>    Ἀλλὰ τοῦ μὲν σεισμοῦ κρείττων ἐγένετο, τῆς νόσου 
δὲ οὐκ ἔτι· καὶ γὰρ ἦν ἄνθρωπος· καὶ τὸ μὲν ἴδιον ἐκείνου, 
τὸ δὲ κοινὸν πρὸς τοὺς ἄλλους· καὶ τὸ μὲν τῆς εὐσεβείας, 
τὸ δὲ τῆς φύσεως. Καὶ προύλαβεν ἡ παραμυθία τὸ πάθος,<tr><th>5<td>ἵνα τῷ θανάτῳ σεισθέντες, τῷ παραδόξῳ τῆς τότε σωτη‐ 
ρίας ἐγκαυχησώμεθα.<tr><td><h3>15</h3>.<h2>5</h2><td><a class=ML><div class=JQ></div></a>Καὶ νῦν ἡμῖν ὁ πολὺς Καισάριος 
ἀποσέσωσται, κόνις τιμία, νεκρὸς ἐπαινούμενος, ὕμνοις 
ἐξ ὕμνων παραπεμπόμενος, μαρτύρων βήμασι πομπευό‐ 
μενος, γονέων χερσὶν ὁσίαις τιμώμενος, μητρὸς λαμπρο‐<tr><th>5<td>φορίᾳ τῷ πάθει τὴν εὐσέβειαν ἀντεισαγούσης, δάκρυσιν 
ἡττωμένοις φιλοσοφίᾳ, ψαλμῳδίαις κοιμιζούσαις τοὺς 
θρήνους, καὶ τῆς νεοκτίστου ψυχῆς, ἣν τὸ Πνεῦμα δι’ 
ὕδατος ἀνεμόρφωσεν, ἄξια τὰ γέρα καρπούμενος.<tr><td rowspan=2><h3>16</h3>.<h2>1</h2><td class=QE>Τοῦτό σοι, Καισάριε, παρ’ ἐμοῦ τὸ ἐντάφιον·<tr><td>αὗται τῶν ἐμῶν λόγων αἱ ἀπαρχαί, οὓς κρυπτομένους πολ‐ 
λάκις μεμψάμενος ἐπὶ σεαυτὸν γυμνώσειν ἔμελλες. Οὗτος 
ὁ παρ’ ἐμοῦ κόσμος, σοὶ δὲ κόσμου παντός, εὖ οἶδα, φίλτα‐<td class=Y rowspan=9>32<tr><th>5<td>τος·<tr><td><h3>16</h3>.<h2>2</h2><td><a class=ML><div class=Qk></div></a>οὐ σηρῶν περιρρέοντα καὶ μαλακὰ νήματα, οἷς 
οὐδὲ περιὼν ἔχαιρες κατὰ τοὺς πολλούς, ἀρετῇ μόνῃ κοσ‐ 
μούμενος, οὐδὲ λίνου διαφανοῦς ὑφάσματα, οὐδὲ μύρων πολυ‐ 
τίμων ἐπιχύσεις, ἃ ταῖς γυναικωνίτισιν ἀπεπέμπου καὶ πρό‐<tr><th>5<td>τερον, καὶ ὧν ἡμέρα μία λύει τὴν εὐωδίαν, οὐδ’ ἄλλο τι τῶν 
μικρῶν καὶ τοῖς μικροῖς τιμίων, ἃ πάντα κατέκρυψεν ἂν 
σήμερον ὁ πικρὸς λίθος οὗτος μετὰ τοῦ καλοῦ σώματος.<tr><td><h3>16</h3>.<h2>3</h2><td>Ἐρρέτωσάν μοι καὶ ἀγῶνες Ἑλληνικοὶ καὶ μῦθοι, δι’ 
ὧν ἔφηβοι δυστυχεῖς ἐτιμήθησαν, μικρὰ μικρῶν ἀγωνισμά‐ 
των προτιθέντες τὰ ἔπαθλα· καὶ ὅσα διὰ χοῶν τε καὶ 
ἀπαργμάτων, ἢ στεμμάτων τε καὶ ἀνθέων νεοδρέπτων,<tr><th>5<td>ἀφοσιοῦνται τοὺς ἀπελθόντας ἀνθρώπους, νόμῳ πατρίῳ μᾶλ‐ 
λον καὶ ἀλογίᾳ πάθους ἢ λόγῳ δουλεύοντες.<tr><td><h3>16</h3>.<h2>4</h2><td><a class=ML><div class=V2></div></a>Τὸ δὲ 
ἐμὸν δῶρον, λόγος, ὃ τάχα καὶ ὁ μέλλων ὑπολήψεται χρό‐ 
νος ἀεὶ κινούμενον, καὶ οὐκ ἐῶν εἰς τὸ παντελὲς ἀπελθεῖν 
τὸν ἐνθένδε μεταχωρήσαντα, φυλάσσον δὲ ἀεὶ καὶ ἀκοαῖς<tr><th>5<td>καὶ ψυχαῖς τὸν τιμώμενον, καὶ πινάκων ἐναργεστέραν προ‐ 
τιθεὶς τὴν εἰκόνα τοῦ ποθουμένου.<tr><td rowspan=2><h3>17</h3>.<h2>1</h2><td>    Τὰ μὲν οὖν παρ’ ἡμῶν τοιαῦτα. Εἰ δὲ μικρὰ 
καὶ τῆς ἀξίας ἐλάττω, καὶ Θεῷ φίλον τὸ κατὰ δύναμιν. 
Καὶ τὰ μὲν ἀποδεδώκαμεν, τὰ δὲ δώσομεν, τὰς δι’ ἔτους<tr><td>προσφέροντες τιμάς τε καὶ μνήμας, οἵ γε τῷ βίῳ περιλει‐<td class=Y rowspan=9>34<tr><th>5<td>πόμενοι.<tr><td><h3>17</h3>.<h2>2</h2><td><a class=ML><div class=J4></div></a>Σὺ δὲ ἡμῖν οὐρανοὺς ἐμβατεύοις, ὦ θεία καὶ 
ἱερὰ κεφαλή, καὶ ἐν κόλποις Ἀβραάμ, οἵτινες δὴ οὗτοί 
εἰσιν, ἀναπαύσαιο, καὶ ἀγγέλων ἐποπτεύοις χορείαν, καὶ 
μακαρίων ἀνδρῶν δόξας τε καὶ λαμπρότητας·<tr><td><h3>17</h3>.<h2>3</h2><td><a class=ML><div class=V2></div></a>μᾶλλον 
δὲ συγχορεύοις καὶ συναγάλλοιο πάντα διαγελῶν τὰ τῇδε 
ἀφ’ ὕψους, τούς τε καλουμένους πλούτους καὶ τὰς ἐρριμ‐ 
μένας ἀξίας, καὶ τὰς ψευδομένας τιμάς, καὶ τὴν διὰ τῶν<tr><th>5<td>αἰσθήσεων πλάνην, καὶ τὴν τοῦ βίου τούτου περιφοράν, καὶ 
τὴν ὥσπερ ἐν νυκτομαχίᾳ σύγχυσίν τε καὶ ἄγνοιαν, βασι‐ 
λεῖ τῷ μεγάλῳ παριστάμενος, καὶ τοῦ ἐκεῖθεν φωτὸς πλη‐ 
ρούμενος·<tr><td><h3>17</h3>.<h2>4</h2><td><a class=ML><div class=J6></div></a>οὗ μικρὰν ἀπορροὴν ἐντεῦθεν δεξάμενοι, 
ὅσον ἐν ἐσόπτροις φαντάζεσθαι καὶ αἰνίγμασιν, αὐτῇ τῇ 
πηγῇ τοῦ καλοῦ μετὰ ταῦτα ἐντύχοιμεν, καθαρῷ νῷ καθα‐ 
ρὰν τὴν ἀλήθειαν ἐποπτεύοντες, καὶ τοῦτον μισθὸν εὑρίσ‐<tr><th>5<td>κοιμεν τῆς περὶ τὸ καλὸν ἐνταῦθα φιλοπονίας, τὴν τελεω‐ 
τέραν ἐκεῖσε τοῦ καλοῦ μετουσίαν καὶ θεωρίαν· ὅπερ δὴ τῆς 
ἡμετέρας τέλος μυσταγωγίας βίβλοι τε καὶ ψυχαὶ θεολόγοι 
θεσπίζουσιν.<tr><td><h3>18</h3>.<h2>1</h2><td>    Τί λοιπὸν ἔτι; τὴν ἐκ λόγου θεραπείαν τοῖς 
ἀλγοῦσι προσενεγκεῖν. Μέγα δὲ [τοῖς πενθοῦσι] τὸ παρὰ τῶν 
συναλγούντων φάρμακον· καὶ οἱ τὸ ἴσον τοῦ πάθους ἔχον‐ 
τες πλέον εἰσὶν εἰς παραμυθίαν τοῖς πάσχουσι. Μάλιστα<tr><th rowspan=2>5<td>μὲν οὖν πρὸς τοιούτους ἐστὶν ἡμῖν ὁ λόγος, ὑπὲρ ὧν αἰσχυ‐<tr><td>νοίμην ἄν, εἰ μὴ καθάπερ ἄλλου παντὸς τῶν καλῶν, οὕτω 
καὶ καρτερίας τὰ πρῶτα φέροιντο.<td class=Y rowspan=9>36<tr><td><h3>18</h3>.<h2>2</h2><td><a class=ML><div class=Jq></div></a>Καὶ γὰρ εἰ φιλόπαι‐ 
δες πάντων μᾶλλον, ἀλλὰ καὶ πάντων μᾶλλον φιλόσοφοι 
καὶ φιλόχριστοι, καὶ τὴν ἐντεῦθεν μετάβασιν ἐκ πλείονος 
αὐτοί τε μελετήσαντες καὶ τοὺς ἐξ αὐτῶν διδάξαντες, μᾶλ‐<tr><th>5<td>λον δὲ τὸν βίον ὅλον μελέτην λύσεως ἐνστησάμενοι.<tr><td><h3>18</h3>.<h2>3</h2><td><a class=ML><div class=V6></div></a>Εἰ 
δὲ ἔτι τὸ πάθος ἐπισκοτεῖ τοῖς λογισμοῖς, καί, καθάπερ 
λήμη τις τὸν ὀφθαλμὸν ὑπελθοῦσα, καθαρῶς συνιδεῖν οὐκ 
ἐᾷ τὸ δέον, φέρε δέξασθε παράκλησιν οἱ πρεσβύτεροι τοῦ<tr><th>5<td>νέου, καὶ τοῦ παιδὸς οἱ πατέρες, καὶ τοῦ νουθετεῖσθαι παρὰ 
τῶν τηλικούτων ὀφείλοντος, οἱ πολλοὺς νουθετήσαντες, καὶ 
τῷ πολλῷ χρόνῳ τὴν ἐμπειρίαν συλλέξαντες. Θαυμάσητε 
δὲ μηδέν, εἰ νέος νουθετῶ γέροντας· καὶ τοῦτο ὑμέτερον, 
εἴ τι πολιᾶς ἄμεινον συνορᾶν ἔχω.<tr><td><h3>18</h3>.<h2>4</h2><td>    Πόσον ἔτι βιωσόμεθα χρόνον, ὦ τίμιαι πολιαὶ καὶ 
Θεῷ πλησιάζουσαι; πόσον ἐνταῦθα κακοπαθήσομεν; Οὐδὲ 
ὁ πᾶς ἀνθρώπων βίος μακρός, ὡς τῇ θείᾳ φύσει καὶ ἀτελευ‐ 
τήτῳ παραβαλεῖν, μὴ ὅτι τὸ τῆς ζωῆς λείψανον, καὶ ἡ<tr><th>5<td>λύσις, ὡς ἂν εἴποιμεν, τῆς ἀνθρωπίνης πνοῆς, καὶ τοῦ 
προσκαίρου βίου τὰ τελευταῖα. Πόσον ἡμᾶς ἔφθη Καισά‐ 
ριος; πόσον ἔτι τὸν ἀπελθόντα πενθήσομεν; Οὐ πρὸς τὴν 
αὐτὴν ἐπειγόμεθα μονήν;<tr><td><h3>18</h3>.<h2>5</h2><td><a class=ML><div class=JY></div></a>Οὐ τὸν αὐτὸν ὑποδυσόμεθα 
λίθον αὐτίκα; οὐχ ἡ αὐτὴ κόνις μετὰ μικρὸν ἐσόμεθα; οὐ 
τοσοῦτον κερδανοῦμεν ἐν ταῖς μικραῖς ταύταις ἡμέραις, 
ὅσον πλείω κακά, τὰ μὲν ἰδόντες, τὰ δὲ παθόντες, τὰ δὲ<tr><th rowspan=2>5<td>καὶ πράξαντες ἴσως, λειτουργῆσαι τῷ τῆς φύσεως νόμῳ<tr><td>τὴν κοινὴν εἰσφορὰν καὶ ἀσάλευτον, καὶ τοῖς μὲν ἐπαπελ‐ 
θεῖν, τῶν δὲ προαπελθεῖν, καὶ τοὺς μὲν κλαῦσαι, ὑπὸ δὲ 
τῶν θρηνηθῆναι, καὶ παρ’ ἄλλων ἀντιλαβεῖν ὃν προειση‐ 
νέγκαμεν ἄλλοις τῶν δακρύων ἔρανον;<td class=Y rowspan=7>38<tr><td><h3>19</h3>.<h2>1</h2><td>    Τοιοῦτος ὁ βίος ἡμῶν, ἀδελφοί, τῶν ζώντων 
πρόσκαιρα· τοιοῦτο τὸ ἐπὶ γῆς παίγνιον· οὐκ ὄντας γενέσ‐ 
θαι, καὶ γενομένους ἀναλυθῆναι. Ὄναρ ἐσμὲν οὐχ ἱστάμε‐ 
νον, φάσμα τι μὴ κρατούμενον, πτῆσις ὀρνέου παρερχομέ‐<tr><th>5<td>νου, ναῦς ἐπὶ θαλάσσης ἴχνος οὐκ ἔχουσα, κόνις, ἀτμίς, 
ἑωθινὴ δρόσος, ἄνθος καιρῷ φυόμενον καὶ καιρῷ λυόμενον.<tr><td><h3>19</h3>.<h2>2</h2><td>«Ἄνθρωπος, ὡσεὶ χόρτος αἱ ἡμέραι αὐτοῦ, ὡσεὶ ἄνθος 
τοῦ ἀγροῦ, οὕτως ἐξανθήσει»· καλῶς ὁ θεῖος Δαβὶδ περὶ 
τῆς ἀσθενείας ἡμῶν ἐφιλοσόφησεν· καὶ ἐν ἐκείνοις πάλιν 
τοῖς ῥήμασι· «Τὴν ὀλιγότητα τῶν ἡμερῶν μου ἀνάγγειλόν<tr><th>5<td>μοι»· καὶ παλαιστῶν μέτρον τὰς ἀνθρωπίνας ἡμέρας ὁρί‐ 
ζεται. Τί δ’ ἂν εἴποις πρὸς Ἱερεμίαν, ὃς καὶ τῇ μητρὶ 
μέμφεται τῆς γεννήσεως ἀλγῶν, καὶ ταῦτα ἐπ’ ἀλλοτρίοις 
πταίσμασι;<tr><td><h3>19</h3>.<h2>3</h2><td><a class=ML><div class=J8></div></a>«Πάντα εἶδον, φησὶν ὁ Ἐκκλησιαστής, 
πάντα ἐπῆλθον λογισμῷ τὰ ἀνθρώπινα, πλοῦτον, τρυφήν, 
δυναστείαν, δόξαν τὴν ἄστατον, σοφίαν τὴν ὑποφεύγουσαν 
πλέον ἢ κρατουμένην, πάλιν τρυφήν, σοφίαν πάλιν, ἐπὶ τὰ<tr><th rowspan=2>5<td>αὐτὰ πολλάκις ἀνακυκλούμενος, γαστρὸς ἡδονάς, παραδεί‐ 
σους, πλῆθος οἰκετῶν, πλῆθος κτημάτων, οἰνοχόους καὶ 
οἰνοχόας, ᾄδοντας καὶ ᾀδούσας, ὅπλα, δορυφόρους, ἔθνη<tr><td>προσπίπτοντα, φόρους συλλεγομένους, ὀφρῦν βασιλείας, 
ὅσα περιττὰ τοῦ βίου, ὅσα τῶν ἀναγκαίων, οἷς ὑπὲρ πάν‐<td class=Y rowspan=7>40<tr><th>10<td>τας ἦλθον βασιλεῖς τοὺς ἔμπροσθεν, καὶ τί ἐπὶ πᾶσι τού‐ 
τοις;<tr><td><h3>19</h3>.<h2>4</h2><td><a class=ML><div class=Qs></div></a>Πάντα ματαιότης ματαιοτήτων, τὰ πάντα μαται‐ 
ότης καὶ προαίρεσις πνεύματος, εἴτ’ οὖν ὁρμή τις ψυχῆς 
ἀλόγιστος, καὶ περισπασμὸς ἀνθρώπου, τοῦτο κατακριθέν‐ 
τος, ἴσως ἐκ τοῦ παλαιοῦ πτώματος· τἀλλά, τέλος λόγου,<tr><th>5<td>φησὶ, τὸ πᾶν ἄκουε, τὸν Θεὸν φοβοῦ». Ἐνταῦθα τῆς ἀπο‐ 
ρίας ἵσταται· καὶ τοῦτό σοι μόνον τῆς ἐνταῦθα ζωῆς τὸ κέρ‐ 
δος, ὁδηγηθῆναι διὰ τῆς ταραχῆς τῶν ὁρωμένων καὶ σαλευο‐ 
μένων ἐπὶ τὰ ἑστῶτα καὶ μὴ κινούμενα.<tr><td><h3>20</h3>.<h2>1</h2><td>    Μὴ τοίνυν πενθῶμεν Καισάριον, οἵων ἀπηλλάγη 
κακῶν εἰδότες, ἀλλ’ ἡμᾶς αὐτούς, οἵοις ὑπελείφθημεν, 
καὶ οἷα θησαυρίσομεν, εἰ μὴ γνησίως Θεῷ προσθέμενοι καὶ 
παραδραμόντες τὰ παρατρέχοντα πρὸς τὴν ἄνω ζωὴν ἐπει‐<tr><th>5<td>γοίμεθα, ἔτι ὑπὲρ γῆς ὄντες καταλιπόντες τὴν γῆν, καὶ 
τῷ πνεύματι φέροντι πρὸς τὰ ἄνω γνησίως ἀκολουθήσαν‐ 
τες.<tr><td rowspan=2><h3>20</h3>.<h2>2</h2><td><a class=ML><div class=Qk></div></a>Ταῦτα καὶ ἀλγεινὰ τοῖς ὀλιγοψύχοις, καὶ κοῦφα 
τοῖς ἀνδρικοῖς τὴν διάνοιαν. Σκοπῶμεν δὲ οὕτως. Οὐκ 
ἄρξει Καισάριος· ἀλλ’ οὐδὲ ἀρχθήσεται πρὸς ἄλλων. Οὐ<tr><td>φοβήσει τινάς· ἀλλ’ οὐδὲ δείσει βαρὺν δεσπότην, πολλάκις<td class=Y rowspan=11>42<tr><th>5<td>τὸν οὐδὲ ἄρχεσθαι ἄξιον.<tr><td><h3>20</h3>.<h2>3</h2><td><a class=ML><div class=Ja></div></a>Οὐ συνάξει πλοῦτον· ἀλλ’ 
οὐδὲ ὑπόψεται φθόνον, ἢ ψυχὴν ζημιωθήσεται κακῶς συνά‐ 
γων, καὶ τοσοῦτον ἀεὶ προσλαμβάνειν ζητῶν ὅσον ἐκτήσατο. 
Τοιαύτη γὰρ ἡ τοῦ πλουτεῖν νόσος, ὅρον τοῦ δεῖσθαι πλείο‐<tr><th>5<td>νος οὐκ ἔχουσα, ἀλλὰ τὸ ποτὸν ἀεὶ δίψους ἔτι ποιουμένη 
φάρμακον.<tr><td><h3>20</h3>.<h2>4</h2><td><a class=ML><div class=J6></div></a>Οὐκ ἐπιδείξεται λόγους· ἀλλ’ ὑπὸ λόγων 
γε θαυμασθήσεται. Οὐ φιλοσοφήσει τὰ Ἱπποκράτους καὶ 
Γαληνοῦ, καὶ τῶν ἀντιθέτων ἐκείνοις· ἀλλ’ οὐδὲ κακοπα‐ 
θήσει νόσοις, ἰδίας ἐπ’ ἀλλοτρίαις συμφοραῖς λύπας<tr><th>5<td>καρπούμενος. Οὐκ ἀποδείξει τὰ Εὐκλείδου καὶ Πτολε‐ 
μαίου καὶ Ἥρωνος· ἀλλ’ οὐδὲ ἀλγήσει τοῖς ἀπαιδεύτοις 
φυσῶσι μείζονα.<tr><td><h3>20</h3>.<h2>5</h2><td><a class=ML><div class=JI></div></a>Οὐ καλλωπιεῖται τοῖς Πλάτωνος καὶ 
Ἀριστοτέλους καὶ Πύρρωνος καὶ Δημοκρίτοις δή τισι 
καὶ Ἡρακλείτοις καὶ Ἀναξαγόραις, Κλεάνθαις τε καὶ 
Ἐπικούροις, καὶ οὐκ οἶδ’ οἷστισι τῶν ἐκ τῆς σεμνῆς Στοᾶς<tr><th>5<td>καὶ Ἀκαδημίας· ἀλλ’ οὐδὲ φροντίσει ὅπως διαλύσῃ τούτων 
τὰς πιθανότητας.<tr><td><h3>20</h3>.<h2>6</h2><td>    Τί με δεῖ μνημονεύειν τῶν ἄλλων; Ἀλλὰ ταῦτα 
δὴ τὰ τίμια πᾶσι καὶ περισπούδαστα· οὐ παραστήσεται 
γαμετήν, οὐ παῖδας· ἀλλ’ οὐδὲ θρηνήσει τούτους ἢ θρη‐ 
νηθήσεται ὑπὸ τούτων, ἢ καταλιπὼν ἄλλοις ἢ καταλειφθεὶς<tr><th>5<td>συμφορᾶς ὑπόμνημα.<tr><td><h3>20</h3>.<h2>7</h2><td><a class=ML><div class=JO></div></a>Οὐ κληρονομήσει χρημάτων· 
ἀλλὰ κληρονομηθήσεται ὑφ’ ὧν χρησιμώτατον καὶ ὧν 
αὐτὸς ἠθέλησεν, ἵνα πλούσιος ἐνθένδε μεταναστῇ, πάντα 
μεθ’ ἑαυτοῦ φερόμενος. Ὢ τῆς φιλοτιμίας! ὢ τῆς καινῆς<tr><th>5<td>παρακλήσεως! ὢ τῆς μεγαλοψυχίας τῶν ἐπιβαλλομένων!<td class=Y rowspan=10>44<tr><td><h3>20</h3>.<h2>8</h2><td>Ἠκούσθη κήρυγμα πάσης ἀκοῆς ἄξιον, καὶ μητρὸς 
πάθος κενοῦται δι’ ὑποσχέσεως καλῆς καὶ ὁσίας, δοῦναι τὰ 
πάντα τῷ παιδί, τὸν ἐκείνου πλοῦτον ὑπὲρ ἐκείνου δῶρον 
ἐντάφιον, καὶ μηδὲν ὑπολειφθῆναι τοῖς προσδοκήσασιν.<tr><td><h3>21</h3>.<h2>1</h2><td>    Οὔπω ταῦτα ἱκανὰ πρὸς παραμυθίαν; Προσοίσω 
τὸ μεῖζον φάρμακον. Πείθομαι σοφῶν λόγοις, ὅτι ψυχὴ 
πᾶσα καλή τε καὶ θεοφιλής, ἐπειδὰν τοῦ συνδεδεμένου 
λυθεῖσα σώματος ἐνθένδε ἀπαλλαγῇ, εὐθὺς μὲν ἐν συν‐<tr><th>5<td>αισθήσει καὶ θεωρίᾳ τοῦ μένοντος αὐτὴν καλοῦ γενομένη, 
ἅτε τοῦ ἐπισκοτοῦντος ἀνακαθαρθέντος, ἢ ἀποτεθέντος, 
ἢ οὐκ οἶδ’ ὅ τι καὶ λέγειν χρή,<tr><td><h3>21</h3>.<h2>2</h2><td><a class=ML><div class=Jo></div></a>θαυμασίαν τινὰ 
ἡδονὴν ἥδεται καὶ ἀγάλλεται καὶ ἵλεως χωρεῖ πρὸς τὸν 
ἑαυτῆς δεσπότην, ὥσπερ τι δεσμωτήριον χαλεπὸν τὸν 
ἐνταῦθα βίον ἀποφυγοῦσα, καὶ τὰς περικειμένας ἀπο‐<tr><th>5<td>σεισαμένη πέδας ὑφ’ ὧν τὸ τῆς διανοίας πτερὸν καθ‐ 
είλκετο, καὶ οἷον ἤδη τῇ φαντασίᾳ καρποῦται τὴν 
ἀποκειμένην μακαριότητα·<tr><td><h3>21</h3>.<h2>3</h2><td><a class=ML><div class=Ja></div></a>μικρὸν δ’ ὕστερον καὶ τὸ 
συγγενὲς σαρκίον ἀπολαβοῦσα, ᾧ τὰ ἐκεῖθεν συνεφιλο‐ 
σόφησε, παρὰ τῆς καὶ δούσης καὶ πιστευθείσης γῆς, τρό‐ 
πον ὃν οἶδεν ὁ ταῦτα συνδήσας καὶ διαλύσας Θεός, τούτῳ<tr><th>5<td>συγκληρονομεῖ τῆς ἐκεῖθεν δόξης·<tr><td><h3>21</h3>.<h2>4</h2><td><a class=ML><div class=Jq></div></a>καὶ καθάπερ τῶν 
μοχθηρῶν αὐτοῦ μετέσχε διὰ τὴν συμφυΐαν, οὕτω καὶ 
τῶν τερπνῶν ἑαυτῆς μεταδίδωσιν, ὅλον εἰς ἑαυτὴν 
ἀναλώσασα, καὶ γενομένη σὺν τούτῳ ἓν καὶ πνεῦμα<tr><th>5<td>καὶ νοῦς καὶ θεός, καταποθέντος ὑπὸ τῆς ζωῆς τοῦ 
θνητοῦ τε καὶ ῥέοντος.<tr><td><h3>21</h3>.<h2>5</h2><td><a class=ML><div class=JW></div></a>Ἄκουε γοῦν οἷα περὶ συμπήξεως 
ὀστῶν τε καὶ νεύρων φιλοσοφεῖται τῷ θείῳ Ἰεζεκιήλ, 
ὅσα μετ’ ἐκεῖνον τῷ θείῳ Παύλῳ περὶ σκηνώματος ἐπι‐ 
γείου καὶ οἰκίας ἀχειροποιήτου, τοῦ μὲν καταλυθησο‐<td class=Y rowspan=8>46<tr><th>5<td>μένου, τῆς δὲ ἀποκειμένης ἐν οὐρανοῖς· καὶ τὴν μὲν 
ἀπὸ τοῦ σώματος ἐκδημίαν ἐνδημίαν πρὸς τὸν Κύριον 
εἶναι φάσκοντος, τὴν δὲ σὺν τούτῳ ζωὴν ὡς ἐκδημίαν 
ὀδυρομένου, καὶ διὰ τοῦτο ποθοῦντος καὶ σπεύδοντος τὴν 
ἀνάλυσιν.<tr><td><h3>21</h3>.<h2>6</h2><td>    Τί μικροψυχῶ περὶ τὰς ἐλπίδας; τί γίνομαι 
πρόσκαιρος; Ἀναμένω τὴν τοῦ ἀρχαγγέλου φωνήν, τὴν 
ἐσχάτην σάλπιγγα, τὸν οὐρανοῦ μετασχηματισμόν, τὴν 
γῆς μεταποίησιν, τὴν τῶν στοιχείων ἐλευθερίαν, τὴν<tr><th>5<td>κόσμου παντὸς ἀνακαίνισιν.<tr><td><h3>21</h3>.<h2>7</h2><td><a class=ML><div class=Je></div></a>Τότε Καισάριον αὐτὸν 
ὄψομαι, μηκέτι ἐκδημοῦντα, μηκέτι φερόμενον, μηκέτι 
πενθούμενον, μηκέτ’ ἐλεούμενον, λαμπρόν, ἔνδοξον, ὑψηλόν, 
οἷός μοι καὶ κατ’ ὄναρ ὤφθης πολλάκις, ὦ φίλτατε ἀδελ‐<tr><th>5<td>φῶν ἐμοὶ καὶ φιλαδελφότατε, εἴτε τοῦ βούλεσθαι τοῦτο 
ἀνατυποῦντος, εἴτε τῆς ἀληθείας.<tr><td><h3>22</h3>.<h2>1</h2><td>    Νυνὶ δὴ ἀφεὶς τοὺς θρήνους εἰς ἐμαυτὸν βλέψω, 
μή τι θρήνων ἄξιον λάθω φέρων, καὶ τὰ ἐμαυτοῦ περισκέ‐ 
ψομαι. Υἱοὶ ἀνθρώπων (μέτεισι γὰρ πρὸς ὑμᾶς ὁ λόγος), 
ἕως πότε βαρυκάρδιοι καὶ παχεῖς τὴν διάνοιαν; ἵνα τί<tr><th rowspan=2>5<td>ἀγαπᾶτε ματαιότητα καὶ ζητεῖτε ψεῦδος, μέγα τι τὸν 
ἐνταῦθα βίον καὶ τὰς ὀλίγας ταύτας ἡμέρας πολλὰς 
ὑπολαμβάνοντες, καὶ τὴν διάζευξιν ταύτην, τὴν ἀσπα‐<tr><td>στὴν καὶ ἡδεῖαν, ὡς δή τι βαρὺ καὶ φρικῶδες ἀποστρε‐ 
φόμενοι;<td class=Y rowspan=8>48<tr><td><h3>22</h3>.<h2>2</h2><td><a class=ML><div class=J4></div></a>Οὐ γνωσόμεθα ἡμᾶς αὐτούς; οὐ τὰ φαινόμενα 
ῥίψομεν; οὐ πρὸς τὰ νοούμενα βλέψομεν; Οὐκ, εἴ τι καὶ 
λυπεῖσθαι χρή, τοὐναντίον ἀνιασόμεθα τῇ παροικίᾳ 
μηκυνομένῃ, κατὰ τὸν θεῖον Δαβίδ, σκηνώματα σκο‐<tr><th>5<td>τασμοῦ καὶ τόπον κακώσεως καὶ ἰλὺν βυθοῦ καὶ σκιὰν 
θανάτου τὰ τῇδε ἀποκαλοῦντα, ὅτι βραδύνομεν ἐν τοῖς 
τάφοις οἷς περιφέρομεν, ὅτι ὡς ἄνθρωποι ἀποθνήσκομεν 
τὸν τῆς ἁμαρτίας θάνατον, θεοὶ γεγονότες;<tr><td><h3>22</h3>.<h2>3</h2><td><a class=ML><div class=V2></div></a>Τοῦτον ἐγὼ 
φοβοῦμαι τὸν φόβον, τούτῳ καὶ νύκτωρ καὶ μεθ’ ἡμέραν 
σύνειμι, καὶ οὐκ ἐᾷ με ἀναπνεῖν ἡ ἐκεῖθεν δόξα καὶ τὰ 
ἐκεῖσε δικαιωτήρια· ὧν τῆς μὲν ἐφίεμαι, μέχρι καὶ<tr><th>5<td>τοῦ δύνασθαι λέγειν· «Ἐκλείπει εἰς τὸ σωτήριόν σου ἡ 
ψυχή μου», τὰ δὲ φρίττω καὶ ἀποστρέφομαι.<tr><td><h3>22</h3>.<h2>4</h2><td><a class=ML><div class=V2></div></a>Ἐκεῖνο δὲ 
οὐ δέδοικα, μή μοι τὸ σῶμα τοῦτο διαρρυὲν καὶ διαφθαρὲν 
παντελῶς οἰχήσεται, ἀλλὰ μὴ τὸ τοῦ Θεοῦ πλάσμα τὸ 
ἔνδοξον, ἔνδοξον γὰρ κατορθοῦν, ὥσπερ ἄτιμον ἁμαρτάνον,<tr><th>5<td>ἐν ᾧ λόγος, νόμος, ἐλπίς, τὴν αὐτὴν τοῖς ἀλόγοις ἀτι‐ 
μίαν κατακριθῇ, καὶ μηδὲν πλέον ᾖ μετὰ τὴν διάζευξιν· 
ὡς ὄφελόν γε τοῖς πονηροῖς καὶ τοῦ ἐκεῖθεν πυρὸς ἀξίοις.<tr><td rowspan=2><h3>23</h3>.<h2>1</h2><td>    Εἴθε νεκρώσαιμι τὰ μέλη τὰ ἐπὶ τῆς γῆς· εἴθε 
πάντα τῷ πνεύματι δαπανήσαιμι, τὴν στενὴν καὶ ὀλίγοις<tr><td>βατὴν ὁδεύσας, μὴ τὴν πλατεῖαν καὶ ἄνετον· ὡς τά γε 
μετὰ τοῦτο λαμπρὰ καὶ μεγάλα, καὶ μείζων ἢ κατὰ<td class=Y rowspan=10>50<tr><th>5<td>τὴν ἀξίαν ἐλπίς.<tr><td><h3>23</h3>.<h2>2</h2><td>    «Τί ἐστιν ἄνθρωπος, ὅτι μιμνήσκῃ αὐτοῦ»; Τί τὸ 
καινὸν τοῦτο περὶ ἐμὲ μυστήριον; Μικρός εἰμι καὶ μέγας, 
ταπεινὸς καὶ ὑψηλός, θνητὸς καὶ ἀθάνατος, ἐπίγειος καὶ 
οὐράνιος· ἐκεῖνα μετὰ τοῦ κάτω κόσμου, ταῦτα μετὰ τοῦ<tr><th>5<td>Θεοῦ· ἐκεῖνα μετὰ τῆς σαρκός, ταῦτα μετὰ τοῦ πνεύ‐ 
ματος.<tr><td><h3>23</h3>.<h2>3</h2><td><a class=ML><div class=J0></div></a>Χριστῷ συνταφῆναί με δεῖ, Χριστῷ συναναστῆ‐ 
ναι, συγκληρονομῆσαι Χριστῷ, υἱὸν γενέσθαι Θεοῦ, θεὸν 
αὐτόν. Ὁρᾶτε ποῖ προϊὼν ἀνήγαγεν ἡμᾶς ὁ λόγος. Μικροῦ 
καὶ χάριν ὁμολογῶ τῷ πάθει, ᾧ τοιαῦτα ἐφιλοσόφησα, καὶ<tr><th>5<td>δι’ ὃ μᾶλλον ἐραστὴς ἐγενόμην τῆς ἐνθένδε ἀπαναστάσεως.<tr><td><h3>23</h3>.<h2>4</h2><td>Τοῦτο ἡμῖν τὸ μέγα μυστήριον βούλεται· τοῦτο ἡμῖν 
ὁ ἐνανθρωπήσας δι’ ἡμᾶς καὶ πτωχεύσας Θεός, ἵνα ἀνα‐ 
στήσῃ τὴν σάρκα καὶ ἀνασώσηται τὴν εἰκόνα καὶ ἀναπλάσῃ 
τὸν ἄνθρωπον, ἵνα γενώμεθα οἱ πάντες ἓν ἐν Χριστῷ, γενο‐<tr><th>5<td>μένῳ τὰ πάντα ἐν πᾶσιν ἡμῖν τελείως ὅσαπέρ ἐστιν αὐτός, 
ἵνα μηκέτι ὦμεν ἄρρεν καὶ θῆλυ, βάρβαρος, Σκύθης, δοῦ‐ 
λος, ἐλεύθερος, τὰ τῆς σαρκὸς γνωρίσματα,<tr><td><h3>23</h3>.<h2>5</h2><td><a class=ML><div class=V2></div></a>μόνον 
δὲ φέρωμεν ἐν ἡμῖν αὐτοῖς τὸν θεῖον χαρακτῆρα, παρ’ οὗ 
καὶ εἰς ὃν γεγόναμεν, τοσοῦτον ἀπ’ αὐτοῦ μορφωθέντες 
καὶ τυπωθέντες ὥστε καὶ ἀπὸ μόνου γινώσκεσθαι.<tr><td rowspan=2><h3>24</h3>.<h2>1</h2><td>    Καὶ εἴημέν γε ὅπερ ἐλπίζομεν, κατὰ τὴν μεγά‐ 
λην Θεοῦ τοῦ μεγαλοδώρου φιλανθρωπίαν, ὃς μικρὰ αἰτῶν<tr><td>μεγάλα χαρίζεται νῦν τε καὶ εἰς τὸν ἔπειτα χρόνον 
τοῖς γνησίως αὐτὸν ἀγαπῶσι· πάντα στέγοντες, πάντα<td class=Y rowspan=8>52<tr><th>5<td>ὑπομένοντες διὰ τὴν εἰς αὐτὸν ἀγάπην τε καὶ ἐλπίδα, 
ἐπὶ πᾶσιν εὐχαριστοῦντες, δεξιοῖς τε ὁμοίως καὶ ἀρι‐ 
στεροῖς, ἡδέσι λέγω καὶ ἀνιαροῖς, ἐπειδὴ καὶ ταῦτα 
σωτηρίας ὅπλα πολλάκις οἶδεν ὁ λόγος, αὐτῷ παρακατα‐ 
τιθέμενοι τὰς ἡμετέρας ψυχάς, τὰς τῶν προκαταλυόν‐<tr><th>10<td>των, ὥσπερ ἐν ὁδῷ κοινῇ τῶν ἑτοιμοτέρων·<tr><td><h3>24</h3>.<h2>2</h2><td><a class=ML><div class=V2></div></a>ὃ δὴ 
καὶ αὐτοὶ ποιήσαντες, ἐνταῦθα τοῦ λόγου λήξωμεν, 
ἀλλὰ καὶ ὑμεῖς τῶν δακρύων, ἐπὶ τὸν τάφον ἤδη 
σπεύδοντες τὸν ὑμέτερον, ὃν δῶρον παρ’ ὑμῶν ἔχει<tr><th>5<td>Καισάριος λυπηρόν τε καὶ μόνιμον, γονεῦσι μὲν ἑτοιμα‐ 
σθέντα καὶ γήρᾳ κατὰ καιρόν, παιδὶ δὲ καὶ νεότητι 
δωρηθέντα παρὰ τὸ εἰκός, καὶ οὐκ ἀπεικὸς τῷ διέποντι 
τὰ ἡμέτερα.<tr><td><h3>24</h3>.<h2>3</h2><td>    Ὦ δέσποτα πάντων καὶ ποιητὰ καὶ διαφερόντως 
τοῦδε τοῦ πλάσματος, ὦ Θεὲ τῶν σῶν ἀνθρώπων καὶ 
πάτερ καὶ κυβερνῆτα, ὦ ζωῆς καὶ θανάτου κύριε, ὦ ψυχῶν 
ἡμετέρων ταμία καὶ εὐεργέτα, ὦ ποιῶν τὰ πάντα καὶ<tr><th>5<td>μετασκευάζων τῷ τεχνίτῃ Λόγῳ κατὰ καιρὸν καὶ ὡς αὐτὸς 
ἐπίστασαι τῷ βάθει τῆς σῆς σοφίας καὶ διοικήσεως, νῦν μὲν 
δέχοιο Καισάριον ἀπαρχὴν τῆς ἡμετέρας ἀποδημίας·<tr><td><h3>24</h3>.<h2>4</h2><td>εἰ δὲ τὸν τελευταῖον πρῶτον, συγχωροῦμεν τοῖς σοῖς 
λόγοις, οἷς τὸ πᾶν φέρεται· δέχοιο δὲ καὶ ἡμᾶς ὕστερον ἐν 
καιρῷ εὐθέτῳ, οἰκονομήσας ἐν τῇ σαρκὶ ἐφ’ ὅσον ἂν ᾖ 
συμφέρον· καὶ δέχοιό γε διὰ τὸν σὸν φόβον ἑτοιμα‐<tr><th>5<td>σθέντας, καὶ οὐ ταρασσομένους, οὐδὲ ὑποχωροῦντας ἐν 
ἡμέρᾳ τῇ τελευταίᾳ, καὶ βίᾳ τῶν ἐντεῦθεν ἀποσπωμέ‐ 
νους, ὃ τῶν φιλοκόσμων ψυχῶν πάθος καὶ φιλοσάρκων, 
ἀλλὰ προθύμως πρὸς τὴν αὐτόθεν ζωὴν τὴν μακραίωνά 
τε καὶ μακαρίαν, τὴν ἐν Χριστῷ Ἰησοῦ τῷ Κυρίῳ ἡμῶν,<td class=Y>54<tr><th>10<td>ᾧ ἡ δόξα εἰς τοὺς αἰῶνας τῶν αἰώνων. Ἀμήν.<td class=Y>56</table>
<script>
var IL = ["Line", "Section", "Chapter"];
document.body.onload=f();
</script>
</body>
</html>
