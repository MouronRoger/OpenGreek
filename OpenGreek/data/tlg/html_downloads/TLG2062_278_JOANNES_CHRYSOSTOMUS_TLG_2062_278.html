<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: De corruptoribus virginum [Sp.] :: TLG 2062 278</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 278&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>De corruptoribus virginum</strong> [Sp.]</p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>De corruptoribus virginum</strong> [Sp.]</p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>60</h3>.<h2>741</h2> <h1>(27t)</h1><td><a class="T Em">Ταλανισμὸς πρὸς τοὺς φθείροντας τὰς τοῦ Χριστοῦ παρθένους.</a><td class=K rowspan=10><tr><th>28<td>    Τί δὲ ἡμῖν, ἄθλιοι καὶ ταλαίπωροι, κακῶν ἡδονῶν 
ὁδηγοί; πῶς βούλεσθε ἐκφυγεῖν χεῖρας Θεοῦ ζῶντος; τί<tr><th>30<td>ποιήσετε, ὅταν ἔλθῃ ὁ ταύτην μνηστευσάμενος κρῖναι 
ζῶντας καὶ νεκρούς; τί δὲ ἀπολογήσεσθε, τοιαῦτα παρά‐ 
νομα εἰς τὰς τοῦ Χριστοῦ νύμφας πράξαντες; οὕτω τοσ‐ 
οῦτον κατεφρονήσατε; οὐκ ἐτρομάξατε; οὐ δεδοίκατε; 
οὐκ ἐφρίξατε; οὐκ ἐφείσασθε τῶν ἑαυτῶν ψυχῶν; οὐκ<tr><th>35<td>οἴδατε, ὅτι τοιαύτη παρανομία ἑτέρα οὐκ ἔστιν ὡς αὕτη; 
οὐκ οἴδατε, ὅτι ναὸς Θεοῦ εἰσιν αἱ παρθένοι; οὐκ οἴδατε, 
ὅτι Πνεῦμα Θεοῦ ἦν οἰκοῦν ἐν αὐταῖς; τὰς καθ’ ἡμέραν 
μετὰ Χριστοῦ περὶ τῶν ἀνεκλείπτων καὶ μενόντων εἰς 
αἰῶνας προϊκῶν διαλεγομένας, καὶ ἃς Παῦλος παρθένους<tr><th>40<td>ἁγνὰς παραστῆσαι τῷ Χριστῷ προσήγαγεν, ὑμεῖς βορ‐ 
βόρῳ καὶ δυσωδίᾳ συνεφύρατε; Ὢ πῶς ἐτολμήσατε 
Χριστοῦ νύμφας φθεῖραι, κακῆς ἐπιθυμίας πρόξενοι; 
Κατὰ παιδίσκης συνδούλου ἐὰν τολμήσῃ τις τοιαῦτα 
διαπράξασθαι, οὐκ ἀτιμώρητος διεξέρχεται· κατὰ δὲ<tr><th>45<td>τῆς τοῦ ἀμφοτέρων αὐτῶν τε καὶ ὑμῶν τὰς τοῦ Χριστοῦ 
νύμφας οὕτως ὁπλίζεσθαι, ἐκφεύξεσθαι ἄρα τῆς δίκης 
προσδοκᾶτε; οὐκ ἠκούσατε τοῦ Ἀποστόλου λέγοντος, 
<span class=Em>Ἀνίλεως ἡ κρίσις τῷ μὴ ποιήσαντι ἔλεος;</span> Καὶ τί 
ἄρα τούτου ἀνελεεινότερον; μιᾷ γὰρ μαχαίρα δύο φόνους<tr><td><h3>60</h3>.<h2>741</h2> <h1>(50)</h1><td>ἐργάζεσθε, καὶ ἑαυτοὺς καὶ αὐτὰς ἀποκτείνοντες· θά‐ 
νατος γὰρ τοῦτο παρὰ τοῖς εὐφρονοῦσιν. Ὢ τίς οὐκ ἂν 
στενάξειε; τίς οὐκ ἂν πενθήσειε; τίς οὐκ ἂν κόψηται 
καὶ θρηνήσειε τὸν ἄωρον φόνον; τίς οὐ δακρύσειε τὸν 
ἀπρόθεσμον θάνατον, τίς οὐκ ἀλγήσειεν ἐπὶ τῇ ἀδίκῳ<tr><th>55<td>πληγῇ; Προῒξ καὶ γραμματεία παρὰ τῷ νομίμῳ ἐν 
ἀφθορίᾳ συναπτομένῳ ἀνδρὶ τῷ ἐπουρανίῳ νυμφίῳ Χρι‐ 
στῷ φυλάττονται· καὶ ἡ παρθενία προδίδοται τῷ μοιχῷ; 
Ἀλλ’ ἐρεῖ τις· Ἀνάγκῃ τῷ Χριστῷ συνεζεύχθην, οὐκ 
ἤμην προθέσεως αὐτῷ συζευχθῆναι, ἀλλὰ συνδούλῳ.<tr><th>60<td>Ὅλως ἐτόλμησας, ἀθλία, καθ’ ἑαυτὴν δημηγορῆσαι, ὅτι 
καὶ μὴ ἐχούσης σου πρόθεσιν εἰς αὐτὸν ἢ ἀγάπην, ὁ 
Δεσπότης ἐπόθησέ σε; Ἄκουσον, ὦ τάλαινα, καὶ ἐρῶ 
σοι, καὶ κἂν ἐκ τῶν τοῦ κόσμου πραγμάτων πληροφο‐ 
ρήθητι. Λέγω δὴ τοῖς βιωτικοῖς· Ἐὰν κόρην ἕτερος<tr><th>65<td>ἀνθ’ ἑτέρου ἁρπάσῃ, τῆς ἰσοτιμίας δοκιμαζομένης, 
κυρία μὲν ἡ ἁρπαγὴ τῷ ποιήσαντι, καὶ νόμος καὶ βασι‐ 
λεὺς παραχωρεῖ τῇ ἁρπαγῇ. Οὐ γὰρ ἥρπαζε καὶ ἔλαβεν, 
ἵνα ἐνυβρίσῃ, ἀλλ’ ἵνα τιμήσῃ, καὶ προικῷα καὶ δῶρα 
ἰσχύει. Εἰ οὖν ἀνθρώποις οὐδεμία μεταβολὴ, ἐπειδὴ τῷ<tr><th>70<td>προλαβόντι σκοπῷ ἀκολουθεῖ· τί ἀπολογήσῃ, σὺ ἡ παρ’<td class=K rowspan=10>Column end<tr><td><h3>60</h3>.<h2>742</h2> <h1>(25)</h1><td>ἐλπίδα ὑπὸ τοῦ Δεσπότου ἁρπαγεῖσα; Οὔτε γὰρ ἀνάγκην 
ἐκείνην λέγω, δι’ ἣν τοῦ Δεσπότου συζευχθῆναι ἠξιώθης, 
ἀλλ’ οἰκονομίαν καὶ φιλανθρωπίαν Δεσπότου· ἵνα τῷ τῆς 
ἀνάγκης σχήματι σὺ ἡ ἀναξία τὸν ὑπὲρ σὲ ἄφθαρτον 
γάμον κερδάνῃς. Μὴ οὖν λέγε, ὅτι Ἀνάγκῃ παρθενεύειν<tr><th>30<td>εἱλόμην· μὴ ἀχαρίστει τῷ οὐρανίῳ νυμφίῳ, ὅτι σε 
ἄπροικον καὶ ἀγενῆ καὶ δούλην λαβεῖν κατηξίωσε· δούλη 
γὰρ αὐτοῦ εἶ, κἂν μὴ θέλῃς. Ὥστε παρακαλῶ, ὦ παρ‐ 
θένε, ὑπήκοόν σε γενέσθαι χωρὶς πάσης ἀντιλογίας καὶ 
διαλογισμῶν αἰσχίστων. Καὶ εἰ μὲν οὐκ ἠθέτησας ἔτι<tr><th>35<td>τὸν πνευματικὸν γάμον, φύλαξον ἀσφαλῶς τὰς συνθήκας· 
εἰ δὲ παρέβης καὶ ἔπεσες, ἔγειραι, ἔγειραι, παρακαλῶ. 
Παρέστηκε γάρ σοι ὁ ἀγαθὸς καὶ φιλάνθρωπος Δεσπότης 
ὁ ἀτιμασθεὶς ὑπὸ σοῦ οὐκ ἀποβάλλει σου τὴν συνοίκη‐ 
σιν· ἐπίδος αὐτῷ τὴν χεῖρα. Ἐπειδὴ γὰρ τὴν πρώτην<tr><th>40<td>δεξιὰν ἐνύβρισας, κἂν ταύτην μὴ ἀθετήσῃς. Οὐχ ὑπερ‐ 
ηφανεῖ σου τὰ τραύματα· ἰᾶται γὰρ τὴν τῆς ψυχῆς καὶ 
τοῦ σώματος πληγήν· ἰατρὸς γάρ ἐστιν εὔσπλαγχνος. 
Ἀποκάλυψον αὐτῷ δι’ ἐξομολογήσεως τὸ πάθος, ἵνα 
ἐπιθήσῃ ἀοράτως τὸ σωτήριον φάρμακον· οὐκ ἦλθε γὰρ<tr><th>45<td>καλέσαι δικαίους, ἀλλ’ ἁμαρτωλοὺς εἰς μετάνοιαν. Πρὸς 
σὲ ἦλθε τὴν κειμένην· ἔγειραι οὖν, ἆρον τὸν κράββατόν 
σου, καὶ ὕπαγε εἰς τὸν οἶκόν σου, τουτέστιν, εἰς τὸν τῆς 
μετανοίας λιμένα. Μηκέτι πρόσχῃς μήτε τοῖς σαρκικοῖς 
ὀφθαλμοῖς, μήτε τοῖς τῆς διανοίας ἐπὶ τὸν μοιχὸν ἐκεῖνον<tr><td><h3>60</h3>.<h2>742</h2> <h1>(50)</h1><td>τὸν πρόξενον τῆς γεέννης καὶ τοῦ ἀκοιμήτου σκώληκος. 
Ἆρον, φησὶν, ἐντεῦθεν ἆρον· οὐ γὰρ βούλομαί σε 
κεῖσθαι. Διάῤῥηξον τὸ τῆς ἁμαρτίας σύμβολον· λοῦσαι 
τοῖς δάκρυσιν, οὐκ εἰς τὴν κολυμβήθραν, ἀλλ’ εἰς τὴν 
ἐκκλησίαν· δυνατὸς γάρ ἐστιν ὁ Θεὸς χαρίσασθαί σοι τὸ<tr><th>55<td>πρῶτον ἀξίωμα. Μὴ διδάξῃς τὸν κεραμέα, πῶς τὸ ἴδιον 
διορθώσηται πλάσμα. Ἥμαρτες; Ἡσύχασον· μὴ εἴπῃς· 
Καὶ πῶς οἷόν τε εἰς τὸ πρῶτόν με ἐλθεῖν ἀξίωμα; μὴ 
λέγε τοῦτο, ὦ παρθένε· <span class=Em>Θεὸς</span> γὰρ <span class=Em>ὁ δικαιῶν, καὶ τίς 
ὁ κατακρίνων;</span> Ἄκουε τοῦ Δεσπότου πῶς ὀνειδίζει τὴν<tr><th>60<td>ἀπόγνωσιν διὰ Ἱερεμίου τοῦ προφήτου λέγων· <span class=Em>Μὴ ῥη‐ 
τίνη οὐκ ἔστιν ἐν Γαλαὰδ, ἢ ἰατρὸς οὐκ ἔστιν ἐκεῖ; 
διὰ τί οὐκ ἀνέβη ἴασις τῆς θυγατρὸς τοῦ λαοῦ μου; 
</span>Ὢ τοῦ συμπαθοῦς ἰατροῦ! οὐκ ἐγκαλεῖ ἐπὶ πταίσματι, 
ἀλλ’ ἐπὶ τῇ ἀμελείᾳ· οὐκ εἶπε, Διὰ τί ἐπλήγης; ἀλλὰ,<tr><th rowspan=2>65<td>Διὰ τί οὐκ ἐθεραπεύθης; οὐκ εἶπε, Διὰ τί ἔπεσες; ἀλλὰ 
Διὰ τί οὐκ ἀνέστης; Ὅτι δέ σε λαμπροτέραν ὁ Κύριος 
διὰ τῆς μετανοίας παραστῆσαι βούλεται, ἄκουε αὐτοῦ<tr><td>διὰ Ἡσαΐου τοῦ προφήτου λέγοντος· <span class=Em>Ἐὰν ὦσιν αἱ ἁμαρ‐</span><td class=Y rowspan=14>741<tr><td><h3>60</h3>.<h2>743</h2><td><span class=Em>τίαι ὑμῶν ὡς φοινικοῦν, ὡς χιόνα λευκανῶ· ἐὰν δὲ 
ὦσιν ὡς κόκκινον, ὡς ἔριον λευκανῶ.</span> Οὔτε ἂν ὁ Ἀπό‐ 
στολος ἄκαιρον ἤλγησε πόνον, εἰ μὴ πρότερον τῆς τοῦ 
Δεσπότου ἀγαθότητος τὰς συνθήκας ἐδέξατο· οὐκ ἂν<tr><th>5<td>ἔλεγε, <span class=Em>Τεκνία μου, οὓς πάλιν ὠδίνω ἄχρις οὗ μορ‐ 
φωθῇ Χριστὸς ἐν ὑμῖν.</span> Ἐπειδὴ γὰρ, φησὶ, τὴν 
κατ’ εἰκόνα Θεοῦ γενομένην ψυχὴν τῷ ψυχοφθόρῳ 
προέδωκας δαίμονι, πόρνης μέλη τὰ τοῦ Χριστοῦ μέλη 
ποιήσασα· ἕως τοσούτου οὐ παύομαι πενθῶν καὶ θλι‐<tr><th>10<td>βόμενος, ἕως ἂν πάλιν ἴδω μεμορφωμένον ἐν σοὶ τὸν 
Χριστὸν, τὸ τῆς σωφροσύνης κάλλος ἐνδεδυμένην. Μὴ 
ἀποῤῥίψῃς τὸ βραβεῖον τῆς μετανοίας, παρακαλῶ, 
δέομαι καὶ ἀντιβολῶ· ἄνδρισαι, ἅγνισαι, ἄλειψαι πνευ‐ 
ματικῶς· πολυπλασιάζει ὁ Ἀπόστολος τὴν παράκλησιν·<tr><th>15<td><span class=Em>Διὰ τὸν Χριστὸν πρεσβεύω, καταλλάγητε τῷ Θεῷ. 
</span>Δέεται ὁ Ἀπόστολος, ἵνα τὴν μεμνηστευμένην τῷ Χρι‐ 
στῷ καὶ τὰς συνθήκας λύσασαν πάλιν ἀνακαλέσηται. 
Ὁ φιλάνθρωπος Δεσπότης λέγει· Οὐ μνησικακῶ ἐπὶ 
τῇ ὕβρει τῇ γενομένῃ· ἡ ἐμὴ ἐνύβρισται κοίτη, ἡ ἐμὴ<tr><th>20<td>ἠτίμασται συζυγία· ἀλλ’ εἰς οὐδὲν τῶν γενομένων 
ἐγκαλῶ, ὧν ἐποίησας. Διὰ τί δὲ πολεμοῦντος τοῦ ὑπ‐ 
εναντίου μὴ ἀντέστης; πῶς οὐκ ἐτροπώσω τὰ 
ἰοβόλα αὐτοῦ βέλη τῷ τύπῳ τοῦ σταυροῦ μου; Οὐχὶ 
ἐγὼ διὰ τοῦτο εἰς παρθενικὴν γαστέρα ἐνῴκησα, ἵνα ἡ<tr><th>25<td>ἔκπαλαι διὰ τῆς ἀπάτης ἀτιμασθεῖσα φύσις τιμηθῇ διὰ 
τῆς παρθενίας; Παρθένον γὰρ τὴν Εὔαν οὖσαν ὁ ἐχθρὸς 
ᾐχμαλώτευσε, καὶ διὰ παρθενίας πάλιν ταύτην ἐν 
παραδείσῳ εἰσήγαγον. Οὐκ ἤκουσάς μου λέγοντος, ὅτι 
οὐδείς ἐστιν, ὃς ἀφῆκε πατέρα ἢ μητέρα ἢ οἰκίαν, καὶ<tr><th>30<td>ἀπαρνήσηται πάντα τὰ τοῦ βίου, ὃς οὐ μὴ ἑκατοντα‐ 
πλασίονα λήψηται, καὶ ζωὴν αἰώνιον κληρονομήσῃ; 
οὐκ ἤκουσάς μου διὰ Ἡσαΐου τοῦ προφήτου λέγοντος· 
<span class=Em>Οἱ δουλεύοντές μοι εὐφρανθήσονται;</span> οὐχὶ δι’ αὐτοῦ 
τοῦ δούλου μου Ἡσαΐου ἐπηγγειλάμην τοῖς ἐν ἁγνείᾳ<tr><th>35<td>τηροῦσι τὸ σῶμα κληρονομεῖν ἀγαθὰ πολλὰ, καὶ καρ‐ 
ποὺς κρείσσονας υἱῶν καὶ θυγατέρων; οὐχὶ διὰ παρ‐ 
θενίας τὴν κορυφήν μου ἐκράτησεν; οὐχὶ Ἰωάννης ὁ 
υἱὸς Ζεβεδαίου διὰ παρθενίας παρ’ ἐμοῦ υἱὸς βροντῆς 
ἐκλήθη, καὶ υἱὸς τῆς μητρός μου; πῶς οὐκ ἤκουσας<tr><th>40<td>τοῦ ἀποστόλου μου Παύλου λέγοντος, <span class=Em>Τῆς σαρκὸς πρό‐ 
νοιαν μὴ ποιεῖτε;</span> Ναὶ, φησὶ, Κύριε· ἀλλὰ τὴν δού‐ 
λην σου τὴν ἀναξίαν οἰκτείρησον, καὶ μὴ τῷ θυμῷ σου 
ἐλέγξῃς με, μηδὲ ἐν ὀργῇ σου παιδεύσῃς με. Ὁ γὰρ 
ἀρχέκακος καὶ ἀνθρωποκτόνος ἐχθρὸς βέλος ἠκόντισε<tr><th>45<td>πρός με ἰοβόλον, καὶ περιέδραμέ μου τὴν καρδίαν καὶ 
τοὺς νεφροὺς καὶ τὰ λοιπὰ αἰσθητήρια, καὶ ἐπελαθόμην 
τοῦ φόβου σου, καὶ τῆς δικαίας σου ἀνταποδόσεως· 
ἠμαύρωσε γάρ μου τοὺς τῆς διανοίας ὀφθαλμοὺς τὸ ἔν‐ 
δον ἐπιγινόμενον πῦρ. Πλὴν ἀναπολόγητός εἰμι, Δέσπο‐<tr><td><h3>60</h3>.<h2>743</h2> <h1>(50)</h1><td>τα, μὴ ἐπικαλεσαμένη σε τότε εἰς τὴν ἐμὴν βοήθειαν· 
ἀλλ’ ἡμάρτηκα, Κύριε, ἡμάρτηκα, σὲ ἐγκαταλείψασα, 
καὶ δουλεύσασα πάθει αἰσχύνης καὶ ἀτιμίας. Τότε καὶ 
αὐτὸς ἐρεῖ σοι· Καλόν σε ἦν ἐνθυμηθῆναι, μὴ τὸ τάχος 
ἀποσταλῶσιν οἱ τὴν ψυχήν σου ἀπαιτοῦντες ἀπὸ σοῦ·<tr><th>55<td>καὶ ποῦ τότε ἡ ἐξομολόγησις καὶ ἡ μετάνοια; Διὰ 
τοῦτο γὰρ λέγω, ὅτι <span class=Em>Γρηγορεῖτε, ὅτι οὐκ οἴδατε τὴν 
ἡμέραν οὐδὲ τὴν ὥραν.</span> Πλὴν ἀπάρτι μηκέτι ἁμαρ‐ 
τήσῃς, μηδὲ ἐμὲ καταλιποῦσα, μοιχαλὶς χρηματίσῃς. 
Καὶ ἡμεῖς οὖν δεόμεθα, Καταλλάγητε τῷ Θεῷ, καὶ<tr><th rowspan=2>60<td>εἰπὲ οὕτως, ὦ παρθένε· <span class=Em>Νίψομαι ἐν ἀθώοις τὰς χεῖ‐ 
ράς μου, καὶ κυκλώσω τὸ θυσιαστήριόν σου, Κύ‐ 
ριε,</span> ὅτι τὴν κειμένην ἤγειρας, τὴν τεθανατωμένην 
ἐζωοποίησας, τὴν ἐῤῥυπωμένην ἐλάμπρυνας, τὴν βεβυ‐<tr><td>θισμένην τῇ ἁμαρτίᾳ τῷ ἀγκίστρῳ τῆς εὐσεβείας ἀν‐<td class=K rowspan=14>Column end<tr><td><h3>60</h3>.<h2>744</h2><td>έσπασας, τὴν πλανηθεῖσαν ᾠκειώσω, τὴν αἰχμάλωτον 
ἠγόρασας, τὴν ὑβρίσασαν οὐκ ἠμύνου, τὴν δραπετεύσα‐ 
σαν ἀνεκαλέσω, τὴν αἱμαχθεῖσαν ἀπέπλυνας, τὴν ὑπὸ 
τῆς ἡδονῆς θηρευθεῖσαν ἀπέσπασας, τὴν ταρτάρων<tr><th>5<td>ἀξίαν οὐρανοπολίτιδα ἀπειργάσω, τῆς γεέννης ἠλευθέ‐ 
ρωσας, τῆς ῥομφαίας ἐλυτρώσω, τῶν δεσμῶν ἔλυσας, 
τῆς ἀϊδίου ζωῆς ἠξίωσας, τοῦ κινδύνου ἀφήρπασας, τὸν 
διάβολον ᾔσχυνας, τὸ χειρόγραφον διέῤῥηξας. Ὢ δακρύων 
ἀγαθῶν γεωργὲ, τί τούτων λαμπρότερον τῶν θαυμά‐<tr><th>10<td>των; Συνέλθητε οὖν, ὅσαι τῷ τοιούτῳ κινδύνῳ τοῦ ναυα‐ 
γίου περιεπέσετε, γνῶτε, διδάχθητε, παιδεύθητε, ὅτι ὁ 
μὲν τῆς ἁμαρτίας καρπός ἐστι θάνατος, ὁ δὲ καρπὸς 
τοῦ Πνεύματός ἐστι ζωὴ καὶ εἰρήνη καὶ ἁγιασμός. 
Ὅσοι νῦν τε καὶ πάντοτε βούλεσθε ἐκφυγεῖν τὸν θάνα‐<tr><th>15<td>τον τοῦτον, τὰ λεγόμενα ἅπαντα ὑπόθεσιν σωτηρίας 
λάβετε· καὶ τοῦτο ἀεὶ μελετᾶτε πάντες, ἐξαιρέτως δὲ 
οἱ μονάζοντες, καὶ παρθένοι αἱ τὰ σώματα ὑμῶν ἀφιε‐ 
ρώσασαι τῷ Κυρίῳ· <span class=Em>Πνεύματι περιπατεῖτε, καὶ ἐπι‐ 
θυμίαν σαρκὸς οὐ μὴ τελέσητε.</span> Ἡ γὰρ ἐπιθυμία<tr><th>20<td>τῆς σαρκὸς τὸν καρπὸν τῆς ἁμαρτίας θάνατον ἐβλάστη‐ 
σεν· ὁ δὲ καρπὸς ὁ πνευματικὸς ζωὴν αἰώνιον καὶ 
ἀφθαρσίαν καὶ ἁγιασμὸν καὶ εἰρήνην ψυχικῶς τε καὶ 
σωματικῶς. Διὸ πᾶσιν ὑμῖν τοῦτο γνωστὸν ἔστω, ὡς 
οὐδεμία ἀρετὴ τιμιωτέρα παρθενίας πέφυκεν εἰς πᾶν<tr><th>25<td>φυτὸν ἀρετῆς, ἀλλ’ οὐδὲ ὁμοία ταύτης εὑρίσκεται, ἐὰν 
ὁ μονάζων ἐκεῖνος, ἢ ἡ παρθένος κατὰ διάνοιαν μὴ ἐκ‐ 
πορνεύσῃ· ἡ γὰρ συγκατάθεσις τῶν λογισμῶν πᾶσαν 
τὴν πρᾶξιν ἀπετέλεσεν. Ἀψευδὴς γὰρ ὁ εἰπών· <span class=Em>Πᾶς 
ὁ βλέπων γυναῖκα πρὸς τὸ ἐπιθυμῆσαι αὐτῆς, ἤδη</span><tr><th>30<td><span class=Em>ἐμοίχευσεν αὐτὴν ἐν τῇ καρδίᾳ αὐτοῦ.</span> Οὐδὲν δὲ κε‐ 
χωρισμένον ἐκ τοῦ ἄῤῥενος καὶ τῆς θηλείας· πάντες 
γὰρ τοῦ αὐτοῦ φυράματος τυγχάνομεν, καθὼς τὸ 
Εὐαγγέλιόν φησι· τὸ μὲν θέλημα ἀνδρὸς λέγει. τὸ δὲ 
θέλημα σαρκὸς, ἓν καὶ τὸ αὐτὸ πᾶν εἰρηκώς. Διὸ δεῖ<tr><th>35<td>καὶ τὴν τοῦ Χριστοῦ παρθένον ὅλην ἑαυτὴν ἄμωμον 
τηρεῖν καὶ ἄφθαρτον, καὶ τὴν καρδίαν πρὸς τὸν αὐτῆς 
νυμφίον καὶ δημιουργὸν Χριστὸν, τοῖς δὲ ὀφθαλμοῖς τῆς 
διανοίας ὡς βλέπουσαν τὸν ὡραῖον κάλλει παρὰ τοὺς 
υἱοὺς τῶν ἀνθρώπων, πάντα λόγον ἀργὸν καὶ μὴ ὄντα<tr><th>40<td>πρὸς οἰκοδομὴν ἀποστρέφεσθαι, παντὶ ἄῤῥενι ἀδεῶς μὴ 
συνδιάζειν, καὶ μάλιστα τῶν ἀτάκτως περιπατούντων. 
Εἰ δὲ πληροφορία τίς ἐστι περὶ ὠφελείας ψυχῆς, οὐ 
δεῖ παραιτεῖσθαι ἄνδρας εὐσχημόνως περιπατοῦντας. 
Μὴ παῤῥησιάζεσθαι δεῖ, μηδὲ χρονίζειν, γυναιξὶν ἀσέ‐<tr><th>45<td>μνοις μὴ συγγελοιάζειν· ὅρκος δὲ ὅλως ἐκ στόματος μὴ 
ἐξερχέσθω· Δεσποτικὸν γὰρ τὸ παράγγελμα, ὅτι οὐδὲ 
κατὰ τῆς ἰδίας σου κεφαλῆς ἀνέχεταί σε ὀμόσαι λέγων, 
ὅτι Πᾶν τὸ πλεῖον τοῦ Ναί καὶ τοῦ Οὔ, ἐκ τοῦ πονηροῦ 
ἐστι· τοὺς δὲ ῥυπαροὺς καὶ ἀσέμνους λογισμοὺς, καὶ<tr><td><h3>60</h3>.<h2>744</h2> <h1>(50)</h1><td>πάντα τὰ τῆς σαρκὸς πειρατήρια τῷ φόβῳ καὶ τῷ πόθῳ 
τοῦ Χριστοῦ καὶ τῷ τύπῳ τοῦ σταυροῦ αὐτοῦ ἀπελαύ‐ 
νειν. Ἰδοὺ, πατέρες καὶ μητέρες καὶ ἀδελφοὶ καὶ ἀδελ‐ 
φαὶ καὶ τέκνα πάντα, τὰ συμφέροντα παρέθηκα ὑμῖν, 
λέγω δὴ τοῖς μονάζουσι καὶ ταῖς παρθένοις. Ταῦτα φυ‐<tr><th>55<td>λάξατε, καὶ οὐ μὴ πταίσητε, ἀλλὰ ἀξιωθήσεσθε καὶ 
ὑμεῖς κληρονόμοι Χριστοῦ ἀναδειχθῆναι, ὧν πάντων 
τῶν ἡτοιμασμένων ἀγαθῶν ἀξίους καὶ κληρονόμους ἀνα‐ 
δείξῃ ὑμᾶς ὁ Πατὴρ τῶν οἰκτιρμῶν, καὶ Θεὸς πάσης 
παρακλήσεως, χάριτι καὶ οἰκτιρμοῖς καὶ φιλανθρωπίᾳ<tr><th rowspan=2>60<td>τοῦ Κυρίου ἡμῶν Ἰησοῦ Χριστοῦ, μεθ’ οὗ τῷ Πατρὶ 
πρέπει δόξα, τιμὴ καὶ προσκύνησις, σὺν τῷ παναγίῳ 
Πνεύματι, νῦν καὶ ἀεὶ, καὶ εἰς τοὺς αἰῶνας τῶν αἰώνων.<tr><td>Ἀμήν.<td class=Y>743</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
