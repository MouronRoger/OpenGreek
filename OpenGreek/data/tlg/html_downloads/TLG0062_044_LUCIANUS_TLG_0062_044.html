<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>LUCIANUS :: Toxaris vel amicitia :: TLG 0062 044</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0062.htm">0062</a> 044&nbsp;:: <strong><a class=CaCo href="0062.htm">LUCIANUS</a></strong>&nbsp;:: <strong>Toxaris vel amicitia</strong></p>
<p class="AuthorInfo"><a class=CaCo href="0062.htm">LUCIANUS</a> <a class="CanonEpi">Soph.</a><br />(<a class="CanonGeo">Samosatenus</a>: <a class="CanonDat">A.D. 2</a>)</p>
<p class="CanonVid"><a class="CaV">Scholia: Cf. <em>SCHOLIA IN LUCIANUM</em> (5029)</a></p>
<p class="WorkInfo"><strong>Toxaris vel amicitia</strong></p><p class="EditionInfo"><a class=CaE>Source: Harmon, A.M. (ed.), <em>Lucian, </em>vol. 5. Cambridge, Mass.: Harvard University Press, 1936 (repr. 1972): 102–206.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Tox</h6>. <h2>t</h2><td><a class=T>ΤΟΞΑΡΙΣ Η ΦΙΛΙΑ</a><td class=K rowspan=9><tr><td><h6>Tox</h6>. <h2>1</h2><td><a class=SN>ΜΝΗΣΙΠΠΟΣ</a><tr><th>1<td>    Τί φής, ὦ Τόξαρι; θύετε Ὀρέστῃ καὶ Πυλάδῃ 
ὑμεῖς οἱ Σκύθαι καὶ θεοὺς εἶναι πεπιστεύκατε 
αὐτούς;<tr><th>3<td><a class=SN>ΤΟΞΑΡΙΣ 
</a>    Θύομεν, ὦ Μνήσιππε, θύομεν, οὐ μὴν θεούς<tr><th>5<td>γε οἰόμενοι εἶναι, ἀλλὰ ἄνδρας ἀγαθούς.<tr><th>5<td><a class=SN>ΜΝΗΣΙΠΠΟΣ 
</a>    Νόμος δὲ ὑμῖν καὶ ἀνδράσιν ἀγαθοῖς ἀποθανοῦσι 
θύειν ὥσπερ θεοῖς;<tr><th>7<td><a class=SN>ΤΟΞΑΡΙΣ 
</a>    Οὐ μόνον, ἀλλὰ καὶ ἑορταῖς καὶ πανηγύρεσιν 
τιμῶμεν αὐτούς.<tr><th>9<td><a class=SN>ΜΝΗΣΙΠΠΟΣ</a><tr><th rowspan=2>10<td class=QE>Τί θηρώμενοι παρ’ αὐτῶν; οὐ γὰρ δὴ ἐπ’<tr><td>εὐμενείᾳ θύετε αὐτοῖς, νεκροῖς γε οὖσιν.<td class=Y rowspan=7>102<tr><th>11<td><a class=SN>ΤΟΞΑΡΙΣ 
</a>    Οὐ χεῖρον μὲν ἴσως, εἰ καὶ οἱ νεκροὶ ἡμῖν 
εὐμενεῖς εἶεν· οὐ μὴν ἀλλὰ πρὸς τοὺς ζῶντας 
ἄμεινον οἰόμεθα πράξειν μεμνημένοι τῶν ἀρίστων,<tr><th>15<td>καὶ τιμῶμεν ἀποθανόντας, ἡγούμεθα γὰρ οὕτως 
ἂν ἡμῖν πολλοὺς ὁμοίους αὐτοῖς ἐθελῆσαι γενέσθαι.<tr><th>16<td><a class=SN>ΜΝΗΣΙΠΠΟΣ</a><tr><td><h6>Tox</h6>. <h2>2</h2><td>    Ἀλλὰ ταῦτα μὲν ὀρθῶς γιγνώσκετε. Ὀρέστην 
δὲ καὶ Πυλάδην τίνος μάλιστα θαυμάσαντες 
ἰσοθέους ἐποιήσασθε, καὶ ταῦτα ἐπήλυδας ὑμῖν 
ὄντας καὶ τὸ μέγιστον πολεμίους; οἵ γε, ἐπεὶ<tr><th>5<td>σφᾶς ναυαγίᾳ περιπεσόντας οἱ τότε Σκύθαι συλ‐ 
λαβόντες ἀπῆγον ὡς τῇ Ἀρτέμιδι καταθύσοντες, 
ἐπιθέμενοι τοῖς δεσμοφύλαξι καὶ τῆς φρουρᾶς 
ἐπικρατήσαντες τόν τε βασιλέα κτείνουσι καὶ 
τὴν ἱέρειαν παραλαβόντες, ἀλλὰ καὶ τὴν Ἄρτε‐<tr><th rowspan=2>10<td>μιν αὐτὴν ἀποσυλήσαντες ᾤχοντο ἀποπλέοντες, 
καταγελάσαντες τοῦ κοινοῦ τῶν Σκυθῶν. ὥστε<tr><td>εἰ διὰ ταῦτα τιμᾶτε τοὺς ἄνδρας, οὐκ ἂν φθάνοιτε 
πολλοὺς ὁμοίους αὐτοῖς ἐξεργασάμενοι. καὶ τοὐν‐ 
τεῦθεν αὐτοὶ ἤδη πρὸς τὰ παλαιὰ σκοπεῖτε, εἰ<td class=Y rowspan=8>104<tr><th>15<td>καλῶς ἔχει ὑμῖν πολλοὺς ἐς τὴν Σκυθίαν Ὀρέστας 
καὶ Πυλάδας καταίρειν. ἐμοὶ μὲν γὰρ δοκεῖτε 
τάχιστα ἂν οὕτως ἀσεβεῖς αὐτοὶ καὶ ἄθεοι γενέσθαι, 
τῶν περιλοίπων θεῶν τὸν αὐτὸν τρόπον ὑμῖν 
ἐκ τῆς χώρας ἀποξενωθέντων. εἶτ’, οἶμαι, ἀντὶ<tr><th>20<td>τῶν θεῶν ἁπάντων τοὺς ἐπ’ ἐξαγωγῇ αὐτῶν 
ἥκοντας ἄνδρας ἐκθειάσετε καὶ ἱεροσύλοις ὑμῶν 
οὖσιν θύσετε ὡς θεοῖς.<tr><td><h6>Tox</h6>. <h2>3</h2><td>    Εἰ γὰρ μὴ ἀντὶ τούτων Ὀρέστην καὶ Πυλάδην 
τιμᾶτε, ἀλλ’ εἰπέ, τί ἄλλο, ὦ Τόξαρι, ἀγαθὸν 
ὑμᾶς εἰργάσαντο ἀνθ’ ὅτου, πάλαι οὐ θεοὺς εἶναι 
δικαιώσαντες αὐτούς, νῦν τὸ ἔμπαλιν θύσαντες<tr><th>5<td>αὐτοῖς θεοὺς νενομίκατε, καὶ ἱερείοις ὀλίγου δεῖν 
τότε γενομένοις ἱερεῖα νῦν προσάγετε; γελοῖα 
γὰρ ἂν ταῦτα δόξειε καὶ ὑπεναντία τοῖς πάλαι.<tr><th>7<td><a class=SN>ΤΟΞΑΡΙΣ 
</a>    Καὶ ταῦτα μέν, ὦ Μνήσιππε, γενναῖα τῶν 
ἀνδρῶν ἐκείνων ἃ κατέλεξας. τὸ γὰρ δύο ὄντας<tr><th>10<td>οὕτω μέγα τόλμημα τολμῆσαι καὶ τοσοῦτον 
ἀπὸ τῆς αὐτῶν ἀπάραντας ἐκπλεῦσαι ἐς τὸν 
Πόντον ἀπείρατον ἔτι τοῖς Ἕλλησιν ὄντα πλὴν 
μόνων τῶν ἐπὶ τῆς Ἀργοῦς ἐς τὴν Κολχίδα 
στρατευσάντων, μὴ καταπλαγέντας μήτε τοὺς<tr><th rowspan=2>15<td>μύθους τοὺς ἐπ’ αὐτῷ μήτε τὴν προσηγορίαν κατα‐<tr><td>δείσαντας ὅτι ἄξενος ἐκαλεῖτο, οἷα, οἶμαι, ἀγρίων 
ἐθνῶν περιοικούντων, καὶ ἐπειδὴ ἑάλωσαν, οὕτως 
ἀνδρείως χρήσασθαι τῷ πράγματι καὶ μὴ ἀγαπῆ‐ 
σαι εἰ διαφεύξονται μόνον, ἀλλὰ τιμωρησαμένους<td class=Y rowspan=8>106<tr><th>20<td>τὸν βασιλέα τῆς ὕβρεως καὶ τὴν Ἄρτεμιν ἀναλα‐ 
βόντας ἀποπλεῦσαι, πῶς ταῦτα οὐ θαυμαστὰ καὶ 
θείας τινὸς τιμῆς ἄξια παρὰ πάντων ὁπόσοι 
ἀρετὴν ἐπαινοῦσιν; ἀτὰρ οὐ ταῦτα ἡμεῖς Ὀρέστῃ 
καὶ Πυλάδῃ ἐνιδόντες ἥρωσιν αὐτοῖς χρώμεθα.<tr><th>24<td><a class=SN>ΜΝΗΣΙΠΠΟΣ</a><tr><td><h6>Tox</h6>. <h2>4</h2><td>    Λέγοις ἂν ἤδη ὅ τι τὸ σεμνὸν καὶ θεῖον ἄλλο 
ἐξειργάσαντο· ἐπεὶ ὅσον ἐπὶ τῷ πλῷ καὶ τῇ 
ἀποδημίᾳ πολλοὺς ἄν σοι θειοτέρους ἐκείνων 
ἀποδείξαιμι, τοὺς ἐμπόρους, καὶ μάλιστα τοὺς<tr><th>5<td>Φοίνικας αὐτῶν, οὐκ εἰς τὸν Πόντον οὐδὲ ἄχρι 
τῆς Μαιώτιδος καὶ τοῦ Βοσπόρου μόνον ἐσπλέοντας, 
ἀλλὰ πανταχοῦ τῆς Ἑλληνικῆς καὶ βαρβαρικῆς 
θαλάττης ναυτιλλομένους· ἅπασαν γὰρ οὗτοι ἀκτὴν 
καὶ πάντα αἰγιαλόν, ὡς εἰπεῖν, διερευνησάμενοι<tr><th>10<td>καθ’ ἕκαστον ἔτος ὀψὲ τοῦ μετοπώρου εἰς τὴν 
αὐτῶν ἐπανίασιν. οὓς κατὰ τὸν αὐτὸν λόγον 
θεοὺς νόμιζε, καὶ ταῦτα καπήλους καὶ ταριχοπώλας, 
εἰ τύχοι, τοὺς πολλοὺς αὐτῶν ὄντας.<tr><th>13<td><a class=SN>ΤΟΞΑΡΙΣ</a><tr><td rowspan=2><h6>Tox</h6>. <h2>5</h2><td>    Ἄκουε δή, ὦ θαυμάσιε, καὶ σκόπει καθ’ ὅσον 
ἡμεῖς οἱ βάρβαροι εὐγνωμονέστερον ὑμῶν περὶ 
τῶν ἀγαθῶν ἀνδρῶν κρίνομεν, εἴ γε ἐν Ἄργει μὲν<tr><td>καὶ Μυκήναις οὐδὲ τάφον ἔνδοξον ἔστιν ἰδεῖν<td class=Y rowspan=5>108<tr><th>5<td>Ὀρέστου ἢ Πυλάδου, παρ’ ἡμῖν δὲ καὶ νεὼς 
ἀποδέδεικται αὐτοῖς ἅμα ἀμφοτέροις, ὥσπερ εἰκὸς 
ἦν, ἑταίροις γε οὖσι, καὶ θυσίαι προσάγονται καὶ 
ἡ ἄλλη τιμὴ ἅπασα, κωλύει τε οὐδὲν ὅτι ξένοι 
ἦσαν ἀλλὰ μὴ Σκύθαι ἀγαθοὺς κεκρίσθαι καὶ<tr><th>10<td>ὑπὸ Σκυθῶν τῶν ἀρίστων θεραπεύεσθαι. οὐ 
γὰρ ἐξετάζομεν ὅθεν οἱ καλοὶ καὶ ἀγαθοί εἰσιν, 
οὐδὲ φθονοῦμεν εἰ μὴ φίλοι ὄντες ἀγαθὰ εἰργά‐ 
σαντο, ἐπαινοῦντες δὲ ἃ ἔπραξαν, οἰκείους αὐτοὺς 
ἀπὸ τῶν ἔργων ποιούμεθα.<tr><th>15<td>    “Ὃ δὲ δὴ μάλιστα καταπλαγέντες τῶν ἀνδρῶν 
ἐκείνων ἐπαινοῦμεν τοῦτό ἐστιν, ὅτι ἡμῖν ἔδοξαν 
φίλοι οὗτοι δὴ ἄριστοι ἁπάντων γεγενῆσθαι καὶ 
τοῖς ἄλλοις νομοθέται καταστῆναι ὡς χρὴ τοῖς<tr><td rowspan=2><h6>Tox</h6>. <h2>6</h2><td>φίλοις ἁπάσης τύχης κοινωνεῖν. καὶ ἅ γε μετ’ 
ἀλλήλων ἢ ὑπὲρ ἀλλήλων ἔπαθον ἀναγράψαντες οἱ 
πρόγονοι ἡμῶν ἐπὶ στήλης χαλκῆς ἀνέθεσαν εἰς<tr><td>τὸ Ὀρέστειον, καὶ νόμον ἐποιήσαντο πρῶτον<td class=Y rowspan=8>110<tr><th>5<td>τοῦτο μάθημα καὶ παίδευμα τοῖς παισὶ τοῖς 
σφετέροις εἶναι τὴν στήλην ταύτην καὶ τὰ ἐπ’ 
αὐτῆς γεγραμμένα διαμνημονεῦσαι. θᾶττον γοῦν 
τοὔνομ’ ἂν ἕκαστος αὐτῶν ἐπιλάθοιτο τοῦ πατρὸς 
ἢ τὰς Ὀρέστου καὶ Πυλάδου πράξεις ἀγνοήσειεν.<tr><th>10<td>    Ἀλλὰ καὶ ἐν τῷ περιβόλῳ τοῦ νεὼ τὰ αὐτὰ 
ὁπόσα ἡ στήλη δηλοῖ γραφαῖς ὑπὸ τῶν παλαιῶν 
εἰκασμένα δείκνυται, πλέων Ὀρέστης ἅμα τῷ φίλῳ, 
εἶτα ἐν τοῖς κρημνοῖς διαφθαρείσης αὐτῷ τῆς 
νεὼς συνειλημμένος καὶ πρὸς τὴν θυσίαν παρε‐<tr><th>15<td>σκευασμένος, καὶ ἡ Ἰφιγένεια ἤδη κατάρχεται 
αὐτῶν. καταντικρὺ δὲ ἐπὶ τοῦ ἑτέρου τοίχου 
ἤδη ἐκδεδυκὼς τὰ δεσμὰ γέγραπται καὶ φονεύων 
τὸν Θόαντα καὶ πολλοὺς ἄλλους τῶν Σκυθῶν, 
καὶ τέλος ἀποπλέοντες, ἔχοντες τὴν Ἰφιγένειαν καὶ<tr><th>20<td>τὴν θεόν. οἱ Σκύθαι δὲ ἄλλως ἐπιλαμβάνονται 
τοῦ σκάφους ἤδη πλέοντος, ἐκκρεμαννύμενοι τῶν 
πηδαλίων καὶ ἐπαναβαίνειν πειρώμενοι· εἶτ’ οὐδὲν 
ἀνύσαντες οἱ μὲν αὐτῶν τραυματίαι, οἱ δὲ καὶ 
δέει τούτου, ἀπονήχονται πρὸς τὴν γῆν. ἔνθα δὴ<tr><th>25<td>καὶ μάλιστα ἴδοι τις ἂν ὁπόσην ὑπὲρ ἀλλήλων 
εὔνοιαν ἐπεδείκνυντο, ἐν τῇ πρὸς τοὺς Σκύθας 
συμπλοκῇ. πεποίηκεν γὰρ ὁ γραφεὺς ἑκάτερον 
ἀμελοῦντα μὲν τῶν καθ’ ἑαυτὸν πολεμίων, ἀμυ‐ 
νόμενον δὲ τοὺς ἐπιφερομένους θατέρῳ καὶ πρὸ<tr><th>30<td>ἐκείνου ἀπαντᾶν πειρώμενον τοῖς τοξεύμασιν καὶ 
παρ’ οὐδὲν τιθέμενον εἰ ἀποθανεῖται σώσας τὸν 
φίλον καὶ τὴν ἐπ’ ἐκεῖνον φερομένην πληγὴν 
προαρπάσας τῷ ἑαυτοῦ σώματι.<tr><td rowspan=2><h6>Tox</h6>. <h2>7</h2><td class=QE>Τὴν δὴ τοσαύτην εὔνοιαν αὐτῶν καὶ τὴν ἐν τοῖς<tr><td>δεινοῖς κοινωνίαν καὶ τὸ πιστὸν καὶ φιλέταιρον 
καὶ τὸ ἀληθὲς καὶ βέβαιον τοῦ πρὸς ἀλλήλους 
ἔρωτος, οὐκ ἀνθρώπινα ταῦτα ᾠήθημεν εἶναι,<td class=Y rowspan=8>112<tr><th>5<td>ἀλλά τινος γνώμης βελτίονος ἢ κατὰ τοὺς πολλοὺς 
τούτους ἀνθρώπους, οἳ μέχρι μὲν κατ’ οὖρον 
ὁ πλοῦς εἴη τοῖς φίλοις, ἀγανακτοῦσιν εἰ μὴ ἐπ’ 
ἴσης κοινωνήσουσιν τῶν ἡδέων, εἰ δέ τι καὶ μικρὸν 
ἀντιπνεύσειεν αὐτοῖς, οἴχονται μόνους τοῖς κιν‐<tr><th>10<td>δύνοις ἀπολιπόντες. καὶ γὰρ οὖν καὶ τόδε ὅπως 
εἰδῇς, οὐδὲν Σκύθαι φιλίας μεῖζον οἴονται εἶναι, 
οὐδὲ ἔστιν ἐφ’ ὅτῳ ἄν τις Σκύθης μᾶλλον σεμνύ‐ 
ναιτο ἢ ἐπὶ τῷ συμπονῆσαι φίλῳ ἀνδρὶ καὶ κοινωνῆ‐ 
σαι τῶν δεινῶν, ὥσπερ οὐδὲν ὄνειδος μεῖζον παρ’<tr><th>15<td>ἡμῖν τοῦ προδότην φιλίας γεγενῆσθαι δοκεῖν. 
διὰ ταῦτα Ὀρέστην καὶ Πυλάδην τιμῶμεν, ἀρί‐ 
στους γενομένους τὰ Σκυθῶν ἀγαθὰ καὶ ἐν φιλίᾳ 
διενεγκόντας, ὃ πρῶτον ἡμεῖς ἁπάντων θαυμάζο‐ 
μεν, καὶ τοὔνομα ἐπὶ τούτοις αὐτῶν ἐθέμεθα<tr><th>20<td>Κοράκους καλεῖσθαι· τοῦτο δέ ἐστιν ἐν τῇ ἡμετέρᾳ 
φωνῇ ὥσπερ ἂν εἴ τις λέγοι “φίλιοι δαίμονες.”<tr><th>21<td><a class=SN>ΜΝΗΣΙΠΠΟΣ</a><tr><td><h6>Tox</h6>. <h2>8</h2><td>    Ὦ Τόξαρι, οὐ μόνον ἄρα τοξεύειν ἀγαθοὶ ἦσαν 
Σκύθαι καὶ τὰ πολεμικὰ τῶν ἄλλων ἀμείνους, 
ἀλλὰ καὶ ῥῆσιν εἰπεῖν ἁπάντων πιθανώτατοι. 
ἐμοὶ γοῦν τέως ἄλλως γιγνώσκοντι ἤδη καὶ<tr><th rowspan=2>5<td>αὐτῷ δίκαια ποιεῖν δοκεῖτε οὕτως Ὀρέστην καὶ 
Πυλάδην ἐκθειάσαντες. ἐλελήθεις δέ με, ὦ γεν‐<tr><td>ναῖε, καὶ γραφεὺς ἀγαθὸς ὤν. πάνυ γοῦν ἐναργῶς 
ἐπέδειξας ἡμῖν τὰς ἐν τῷ Ὀρεστείῳ εἰκόνας καὶ 
τὴν μάχην τῶν ἀνδρῶν καὶ τὰ ὑπὲρ ἀλλήλων<td class=Y rowspan=8>114<tr><th>10<td>τραύματα. πλὴν ἀλλ’ οὐκ ᾠήθην ἂν οὕτω ποτὲ 
περισπούδαστον εἶναι φιλίαν ἐν Σκύθαις· ἅτε γὰρ 
ἀξένους καὶ ἀγρίους ὄντας αὐτοὺς ἔχθρᾳ μὲν ἀεὶ 
συνεῖναι καὶ ὀργῇ καὶ θυμῷ, φιλίαν δὲ μηδὲ πρὸς 
τοὺς οἰκειοτάτους ἐπαναιρεῖσθαι, τεκμαιρόμενος<tr><th>15<td>τοῖς τε ἄλλοις ἃ περὶ αὐτῶν ἀκούομεν καὶ ὅτι 
κατεσθίουσι τοὺς πατέρας ἀποθανόντας.<tr><th>16<td><a class=SN>ΤΟΞΑΡΙΣ</a><tr><td><h6>Tox</h6>. <h2>9</h2><td>    Εἰ μὲν καὶ τὰ ἄλλα ἡμεῖς τῶν Ἑλλήνων καὶ 
δικαιότεροι τὰ πρὸς τοὺς γονέας καὶ ὁσιώτεροί 
ἐσμεν, οὐκ ἂν ἐν τῷ παρόντι φιλοτιμηθείην πρὸς 
σέ. ὅτι δὲ οἱ φίλοι οἱ Σκύθαι πολὺ πιστότεροι τῶν<tr><th>5<td>Ἑλλήνων φίλων εἰσὶν καὶ ὅτι πλείων φιλίας λόγος 
παρ’ ἡμῖν ἢ παρ’ ὑμῖν, ῥᾴδιον ἐπιδεῖξαι· καὶ 
πρὸς θεῶν τῶν Ἑλλήνων μὴ πρὸς ἀχθηδόνα μου 
ἀκούσῃς ἢν εἴπω τι ὧν κατανενόηκα πολὺν ἤδη 
χρόνον ὑμῖν συγγινόμενος.<tr><th>10<td>    Ὑμεῖς γάρ μοι δοκεῖτε τοὺς μὲν περὶ φιλίας 
λόγους ἄμεινον ἄλλων ἂν εἰπεῖν δύνασθαι, τἄργα 
δὲ αὐτῆς οὐ μόνον οὐ κατ’ ἀξίαν τῶν λόγων 
ἐκμελετᾶν, ἀλλ’ ἀπόχρη ὑμῖν ἐπαινέσαι τε αὐτὴν 
καὶ δεῖξαι ἡλίκον ἀγαθόν ἐστιν· ἐν δὲ ταῖς χρείαις<tr><th rowspan=2>15<td>προδόντες τοὺς λόγους δραπετεύετε οὐκ οἶδ’ ὅπως 
ἐκ μέσων τῶν ἔργων. καὶ ὁπόταν ὑμῖν οἱ τραγῳ‐<tr><td>δοὶ τὰς τοιαύτας φιλίας ἐπὶ τὴν σκηνὴν ἀναβιβά‐ 
σαντες δεικνύωσιν ἐπαινεῖτε καὶ ἐπικροτεῖτε καὶ 
κινδυνεύουσιν αὐτοῖς ὑπὲρ ἀλλήλων οἱ πολλοὶ<td class=Y rowspan=7>116<tr><th>20<td>καὶ ἐπιδακρύετε, αὐτοὶ δὲ οὐδὲν ἄξιον ἐπαίνου 
ὑπὲρ τῶν φίλων παρέχεσθαι τολμᾶτε, ἀλλ’ ἤν 
του φίλος δεηθεὶς τύχῃ, αὐτίκα μάλα ὥσπερ τὰ 
ὀνείρατα οἴχονται ὑμῖν ἐκποδὼν ἀποπτάμεναι αἱ 
πολλαὶ ἐκεῖναι τραγῳδίαι, τοῖς κενοῖς τούτοις καὶ<tr><th>25<td>κωφοῖς προσωπείοις ἐοικότας ὑμᾶς ἀπολιποῦσαι, 
ἃ διηρμένα τὸ στόμα καὶ παμμέγεθες κεχηνότα 
οὐδὲ τὸ σμικρότατον φθέγγεται. ἡμεῖς δὲ ἔμ‐ 
παλιν· ὅσῳ γὰρ δὴ λειπόμεθα ἐν τοῖς περὶ φιλίας 
λόγοις, τοσοῦτον ἐν τοῖς ἔργοις αὐτῆς πλεονεκτοῦ‐<tr><th>30<td>μεν.<tr><td><h6>Tox</h6>. <h2>10</h2><td>    Εἰ δ’ οὖν δοκεῖ, οὕτω νῦν ποιῶμεν. τοὺς μὲν 
παλαιοὺς φίλους ἀτρεμεῖν ἐάσωμεν, εἴ τινας ἢ 
ἡμεῖς ἢ ὑμεῖς τῶν πάλαι καταριθμεῖν ἔχομεν, 
ἐπεὶ κατά γε τοῦτο πλεονεκτοῖτε ἄν, πολλοὺς καὶ<tr><th>5<td>ἀξιοπίστους μάρτυρας τοὺς ποιητὰς παρεχόμενοι 
τὴν Ἀχιλλέως καὶ Πατρόκλου φιλίαν καὶ τὴν 
Θησέως καὶ Πειρίθου καὶ τῶν ἄλλων ἑταιρείαν 
ἐν καλλίστοις ἔπεσι καὶ μέτροις ῥαψῳδοῦντας· 
ὀλίγους δέ τινας προχειρισάμενοι τῶν καθ’ ἡμᾶς<tr><th>10<td>αὐτοὺς καὶ τὰ ἔργα αὐτῶν διηγησάμενοι, ἐγὼ 
μὲν τὰ Σκυθικά, σὺ δὲ τὰ Ἑλληνικά, ὁπότερος 
ἂν ἐν τούτοις κρατῇ καὶ ἀμείνους παράσχηται 
τοὺς φίλους, αὐτός τε νενικηκὼς ἔσται καὶ τὴν 
αὑτοῦ ἀνακηρύξει, κάλλιστον ἀγῶνα καὶ σεμνό‐<tr><th>15<td>τατον ἀγωνισάμενος. ὡς ἔγωγε πολὺ ἥδιον ἄν 
μοι δοκῶ μονομαχῶν ἡττηθεὶς ἀποτμηθῆναι τὴν 
δεξιάν, ὅπερ ἥττης Σκυθικῆς ἐπιτίμιόν ἐστιν, ἢ 
χείρων ἄλλου κατὰ φιλίαν κεκρίσθαι, καὶ ταῦτα 
Ἕλληνος, Σκύθης αὐτὸς ὤν.<td class=Y rowspan=8>118<tr><th>19<td><a class=SN>ΜΝΗΣΙΠΠΟΣ</a><tr><td><h6>Tox</h6>. <h2>11</h2><td>    Ἔστιν μέν, ὦ Τόξαρι, οὐ φαῦλον τὸ ἔργον 
ἀνδρὶ οἵῳ σοὶ πολεμιστῇ μονομαχῆσαι, πάνυ 
εὐστόχους καὶ τεθηγμένους παρεσκευασμένῳ τοὺς 
λόγους. οὐ μὴν ἀγεννῶς γε οὕτως καταπροδοὺς<tr><th>5<td>ἐν βραχεῖ τὸ Ἑλληνικὸν ἅπαν ὑποχωρήσομαί σοι· 
καὶ γὰρ ἂν εἴη πάνδεινον ὑπὸ δυοῖν μὲν ἐκείνοιν 
ἡττηθῆναι τοσούτους τῶν Σκυθῶν ὁπόσους οἵ 
τε μῦθοι δηλοῦσι καὶ αἱ ὑμέτεραι παλαιαὶ γραφαί, 
ἃς μικρῷ πρόσθεν εὖ μάλα ἐξετραγῴδησας, Ἕλ‐<tr><th>10<td>ληνας δὲ πάντας, τοσαῦτα ἔθνη καὶ τοσαύτας 
πόλεις, ἐρήμην ὑπὸ σοῦ ἁλῶναι. εἰ γὰρ τοῦτο 
γένοιτο, οὐ τὴν δεξιὰν ὥσπερ ὑμεῖς ἀλλὰ τὴν 
γλῶτταν ἀποτμηθῆναι καλόν. πότερον δὲ ὡρί‐ 
σθαι χρὴ τὸν ἀριθμὸν ἡμῖν τῶν φιλικῶν τούτων<tr><th>15<td>πράξεων, ἢ ὁπόσῳ ἄν τις πλείους ἔχῃ λέγειν, 
τοσούτῳ εὐπορώτερος ἂν δόξειεν πρὸς τὴν νίκην;<tr><th>16<td><a class=SN>ΤΟΞΑΡΙΣ 
</a>    Οὐδαμῶς, ἀλλ’ ὡρίσθω μὴ ἐν τῷ πλήθει αὐτῶν 
τὸ κράτος, ἀλλ’ εἰ ἀμείνους καὶ τομώτεραι φαίνοιντο 
αἱ σαὶ τῶν ἐμῶν ἴσαι τὸν ἀριθμὸν οὖσαι, καιριώ‐<tr><th rowspan=2>20<td>τερα δῆλον ὅτι ἐργάσονταί μοι τραύματα καὶ<tr><td>θᾶττον ἐνδώσω πρὸς τὰς πληγάς.<td class=Y rowspan=10>120<tr><th>21<td><a class=SN>ΜΝΗΣΙΠΠΟΣ 
</a>    Εὖ λέγεις, καὶ ὡρίσθωσαν ὁπόσαι ἱκαναί. πέντε 
ἔμοιγε δοκοῦσιν ἑκατέρῳ.<tr><th>23<td><a class=SN>ΤΟΞΑΡΙΣ 
</a>    Κἀμοὶ δοκεῖ. πρότερος δὲ λέγε, ἀλλ’ ἐπομο‐<tr><th>25<td>σάμενος ἦ μὴν ἀληθῆ ἐρεῖν· ἄλλως γὰρ ἀνα‐ 
πλάττειν τὰ τοιαῦτα οὐ πάνυ χαλεπὸν καὶ ὁ 
ἔλεγχος ἀφανής. εἰ δὲ ὀμόσειας, οὐχ ὅσιον 
ἀπιστεῖν.<tr><th>28<td><a class=SN>ΜΝΗΣΙΠΠΟΣ 
</a>    Ὀμούμεθα, εἴ τι καὶ ὅρκου δεῖν νομίζεις. τίς<tr><th>30<td>δέ σοι τῶν ἡμετέρων θεῶν ἄρ’ ἱκανός; ὁ Φίλιος;<tr><th>30<td><a class=SN>ΤΟΞΑΡΙΣ 
</a>    Καὶ μάλα· ἐγὼ δὲ τὸν ἐπιχώριον ὀμοῦμαί σοι 
ἐν τῷ ἐμαυτοῦ λόγῳ.<tr><th>32<td><a class=SN>ΜΝΗΣΙΠΠΟΣ</a><tr><td><h6>Tox</h6>. <h2>12</h2><td>    Ἴστω τοίνυν ὁ Ζεὺς ὁ Φίλιος, ἦ μὴν ὁπόσα ἂν 
λέγω πρὸς σὲ ἢ αὐτὸς εἰδὼς ἢ παρ’ ἄλλων ὁπόσον 
οἷόν τε ἦν δι’ ἀκριβείας ἐκπυνθανόμενος ἐρεῖν, 
μηδὲν παρ’ ἐμαυτοῦ ἐπιτραγῳδῶν. καὶ πρώτην<tr><th>5<td>γέ σοι τὴν Ἀγαθοκλέους καὶ Δεινίου φιλίαν 
διηγήσομαι, ἀοίδιμον ἐν τοῖς Ἴωσι γενομένην. 
    Ἀγαθοκλῆς γὰρ οὗτος ὁ Σάμιος οὐ πρὸ πολλοῦ 
ἐγένετο, ἄριστος μὲν πρὸς φιλίαν, ὡς ἔδειξεν, τὰ 
ἄλλα δὲ οὐδὲν ἀμείνων Σαμίων τῶν πολλῶν οὔτε<tr><th>10<td>ἐς τὸ γένος οὔτε ἐς τὴν ἄλλην περιουσίαν. Δεινίᾳ 
δὲ τῷ Λύσωνος Ἐφεσίῳ φίλος ἐκ παίδων ἦν. 
ὁ δὲ Δεινίας ἐπλούτει ἄρα εἰς ὑπερβολήν, καὶ 
ὥσπερ εἰκὸς νεόπλουτον ὄντα, πολλοὺς καὶ ἄλλους 
εἶχε περὶ ἑαυτόν, ἱκανοὺς μὲν συμπιεῖν καὶ πρὸς<td class=Y rowspan=7>122<tr><th>15<td>ἡδονὴν συνεῖναι, φιλίας δὲ πλεῖστον ὅσον ἀποδέοντας. 
    Τέως μὲν οὖν ἐν τούτοις καὶ ὁ Ἀγαθοκλῆς 
ἐξητάζετο, καὶ συνῆν καὶ συνέπινεν αὐτοῖς οὐ 
πάνυ χαίρων τῇ τοιαύτῃ διατριβῇ, καὶ ὁ Δεινίας 
οὐδὲν αὐτὸν ἐντιμότερον εἶχεν τῶν κολάκων.<tr><th>20<td>τελευταῖον δὲ καὶ προσέκρουε τὰ πολλὰ ἐπιτιμῶν, 
καὶ φορτικὸς ἐδόκει ὑπομιμνήσκων ἀεὶ τῶν προ‐ 
γόνων καὶ φυλάττειν παραγγέλλων ἃ μετὰ πολ‐ 
λῶν καμάτων ὁ πατὴρ αὐτῷ κτησάμενος κατέλιπεν, 
ὥστε διὰ ταῦτα οὐδὲ ἐπὶ τοὺς κώμους ἀπῆγεν<tr><th>25<td>ἔτι αὐτόν, ἀλλὰ μόνος μετ’ ἐκείνων ἐκώμαζε, 
λανθάνειν πειρώμενος τὸν Ἀγαθοκλέα.<tr><td><h6>Tox</h6>. <h2>13</h2><td>    Καὶ δή ποτε ὑπὸ τῶν κολάκων ἐκείνων ὁ ἄθλιος 
ἀναπείθεται ὡς ἐρῴη αὐτοῦ Χαρίκλεια Δημώνα‐ 
κτος γυνή, ἀνδρὸς ἐπιφανοῦς καὶ πρώτου Ἐφεσίων 
τὰ πολιτικά· καὶ γραμματεῖά τε εἰσεφοίτα<tr><th>5<td>παρὰ τῆς γυναικὸς αὐτῷ καὶ στέφανοι ἡμιμά‐ 
ραντοι καὶ μῆλά τινα ἀποδεδηγμένα καὶ ἄλλα 
ὁπόσα αἱ μαστροποὶ ἐπὶ τοῖς νέοις μηχανῶνται, 
κατὰ μικρὸν αὐτοῖς ἐπιτεχνώμεναι τοὺς ἔρωτας 
καὶ ἀναφλέγουσαι τὸ πρῶτον ἐρᾶσθαι νομίζοντας<tr><th rowspan=2>10<td>(ἐπαγωγότατον γὰρ τοῦτό γε, καὶ μάλιστα τοῖς 
καλοῖς εἶναι οἰομένοις), ἄχρι ἂν λάθωσιν εἰς 
τὰ δίκτυα ἐμπεσόντες.<tr><td>    Ἡ Χαρίκλεια δὲ ἦν ἀστεῖον μέν τι γύναιον, 
ἑταιρικὸν δὲ ἐκτόπως καὶ τοῦ προστυχόντος ἀεί,<td class=Y rowspan=8>124<tr><th>15<td>καὶ εἰ πάνυ ἐπ’ ὀλίγῳ ἐθελήσειέ τις· καὶ εἰ προσίδοι 
τις μόνον, εὐθὺς ἐπένευε, καὶ δέος οὐδὲν ἦν μή πῃ 
ἀντείποι Χαρίκλεια. δεινὴ δὲ καὶ τὰ ἄλλα, καὶ 
τεχνῖτις παρ’ ἥντινα βούλει τῶν ἑταιρῶν ἐπισπά‐ 
σασθαι ἐραστὴν καὶ ἀμφίβολον ἔτι ὄντα ὅλον<tr><th>20<td>ὑποποιήσασθαι καὶ ἐνεχόμενον ἤδη ἐπιτεῖναι καὶ 
προσεκκαῦσαι ἄρτι μὲν ὀργῇ, ἄρτι δὲ κολακείᾳ, 
καὶ μετὰ μικρὸν ὑπεροψίᾳ καὶ τῷ πρὸς ἕτερον 
ἀποκλίνειν δοκεῖν, καὶ ὅλη συνεκεκρότητο ἁπαντα‐ 
χόθεν ἡ γυνὴ καὶ πολλὰ μηχανήματα παρεσκεύαστο<tr><th>25<td>κατὰ τῶν ἐραστῶν.<tr><td><h6>Tox</h6>. <h2>14</h2><td>    Ταύτην οὖν τότε οἱ Δεινίου κόλακες παρα‐ 
λαμβάνουσιν ἐπὶ τὸ μειράκιον, καὶ τὰ πολλὰ 
ὑπεκωμῴδουν, συνωθοῦντες αὐτὸν εἰς τὸν ἔρωτα 
τῆς Χαρικλείας. ἡ δὲ πολλοὺς ἤδη νέους ἐκτραχη‐<tr><th>5<td>λίσασα καὶ μυρίους ἔρωτας ὑποκριναμένη καὶ 
οἴκους πολυταλάντους ἀνατρέψασα, ποικίλον τι 
καὶ πολυγύμναστον κακόν, παραλαβοῦσα εἰς τὰς 
χεῖρας ἁπλοϊκὸν καὶ ἄπειρον τῶν τοιούτων μηχανη‐ 
μάτων νεανίσκον οὐκ ἀνῆκεν ἐκ τῶν ὀνύχων,<tr><th>10<td>ἀλλὰ περιέχουσα πανταχόθεν καὶ διαπείρασα, 
ὅτε ἤδη παντάπασιν ἐκράτει, αὐτή τε ἀπώλετο 
ὑπὸ τῆς ἄγρας καὶ τῷ κακοδαίμονι Δεινίᾳ μυρίων 
κακῶν αἰτία ἐγένετο. 
    Τὸ μὲν γὰρ πρῶτον εὐθὺς ἐκεῖνα ἐπ’ αὐτὸν καθίει<tr><th rowspan=2>15<td>τὰ γραμματεῖα, συνεχῶς πεμπομένη τὴν ἅβραν,<tr><td>ὡς ἐδάκρυσε καὶ ἐπηγρύπνησε καὶ τέλος ὡς 
ἀπάγξει ἑαυτὴν ἡ ἀθλία ὑπὸ τοῦ ἔρωτος, ἕως δὴ 
ὁ μακάριος ἐπείσθη καλὸς εἶναι καὶ ταῖς Ἐφεσίων 
γυναιξὶ περιπόθητος, καί που συνηνέχθη πολλὰ<td class=Y rowspan=7>126<tr><td><h6>Tox</h6>. <h2>15</h2><td>ἱκετευθείς. τὸ ἐντεῦθεν ἤδη ῥᾷον, ὡς τὸ εἰκός, 
ἁλώσεσθαι ἔμελλεν ὑπὸ γυναικὸς καλῆς καὶ πρὸς 
ἡδονήν τε ὁμιλῆσαι ἐπισταμένης καὶ ἐν καιρῷ 
δακρῦσαι καὶ μεταξὺ τῶν λόγων ἐλεεινῶς ὑποστενά‐<tr><th>5<td>ξαι καὶ ἀπιόντος ἤδη λαβέσθαι καὶ εἰσελθόντι 
προσδραμεῖν καὶ καλλωπίζεσθαι ὡς ἂν μάλιστα 
ἀρέσειε, καί που καὶ ᾆσαι καὶ κιθαρίσαι. 
    Οἷς ἅπασι κατὰ τοῦ Δεινίου ἐκέχρητο· καὶ 
ἐπεὶ ᾔσθετο πονηρῶς ἔχοντα καὶ διάβροχον ἤδη<tr><th>10<td>τῷ ἔρωτι καὶ τακερὸν γεγενημένον, ἄλλο ἐπὶ τού‐ 
τοις ἐπενόει καὶ τὸν ἄθλιον ἀπώλλυε· κύειν τε 
γὰρ ἐξ αὐτοῦ σκήπτεται—ἱκανὸν δὲ καὶ τοῦτο 
βλᾶκα ἐραστὴν προσεκπυρῶσαι—καὶ οὐκέτι ἐφοίτα 
πρὸς αὐτόν, φυλάττεσθαι ὑπὸ τἀνδρὸς λέγουσα<tr><th>15<td>πεπυσμένου τὸν ἔρωτα. 
    Ὁ δ’ οὐκέτι οἷός τε ἦν φέρειν τὸ πρᾶγμα, 
οὐδὲ ἠνείχετο μὴ ὁρῶν αὐτήν, ἀλλὰ ἐδάκρυε καὶ 
τοὺς κόλακας εἰσέπεμπεν καὶ τοὔνομα τῆς Χαρι‐ 
κλείας ἐπεβοᾶτο καὶ τὴν εἰκόνα περιβαλὼν αὐ‐<tr><th>20<td>τῆς—ἐπεποίητο δὲ λίθου λευκοῦ—ἐκώκυε, καὶ 
τέλος καταβαλὼν ἑαυτὸν εἰς τοὔδαφος ἐκυλίνδετο 
καὶ λύττα ἦν ἀκριβὴς τὸ πρᾶγμα. τὰ μὲν γὰρ 
δῶρα οὐ κατὰ μῆλα καὶ στεφάνους ἀντεδίδοτο 
αὐτῇ, ἀλλὰ συνοικίαι ὅλαι καὶ ἀγροὶ καὶ θερά‐<tr><th rowspan=2>25<td>παιναι καὶ ἐσθῆτες εὐανθεῖς καὶ χρυσὸν ὁπόσον<tr><td>ἐθελήσειε. 
    Καὶ τί γάρ; ἐν βραχεῖ ὁ Λύσωνος οἶκος, 
ὀνομαστότατος τῶν ἐν Ἰωνίᾳ γενόμενος, ἐξήντλητο<td class=Y rowspan=7>128<tr><td><h6>Tox</h6>. <h2>16</h2><td>ἤδη καὶ ἐξεκεκένωτο. εἶτα, ὡς ἤδη αὖος ἦν, 
ἀπολιποῦσα αὐτὸν ἄλλον τινὰ Κρῆτα νεανίσκον 
τῶν ὑποχρύσων ἐθήρα καὶ μετέβαινεν ἐπ’ ἐκεῖνον 
καὶ ἤρα ἤδη αὐτοῦ, κἀκεῖνος ἐπίστευεν.<tr><th>5<td>    Ἀμελούμενος οὖν ὁ Δεινίας οὐχ ὑπὸ τῆς Χαρι‐ 
κλείας μόνον ἀλλὰ καὶ ὑπὸ τῶν κολάκων (κἀκεῖνοι 
γὰρ ἐπὶ τὸν Κρῆτα ἤδη τὸν ἐρώμενον μετελη‐ 
λύθεσαν) ἔρχεται παρὰ τὸν Ἀγαθοκλέα καὶ 
πάλαι εἰδότα ὡς ἔχοι πονηρῶς τὰ πράγματα<tr><th>10<td>αὐτῷ, καὶ αἰδούμενος τὸ πρῶτον ὅμως διηγεῖτο 
πάντα—τὸν ἔρωτα, τὴν ἀπορίαν, τὴν ὑπεροψίαν 
τῆς γυναικός, τὸν ἀντεραστὴν τὸν Κρῆτα, καὶ 
τέλος ὡς οὐ βιώσεται μὴ οὐχὶ συνὼν τῇ Χαρι‐ 
κλείᾳ. ὁ δὲ ἄκαιρον εἶναι νομίσας ἐν τούτῳ ἀπομνη‐<tr><th>15<td>μονεύειν τῷ Δεινίᾳ διότι οὐ προσίετο μόνον 
αὐτὸν τῶν φίλων ἀλλὰ τοὺς κόλακας αὐτοῦ προετί‐ 
μα τότε, ἣν μόνον εἶχεν πατρῴαν οἰκίαν ἐν Σάμῳ 
ἀπεμπολήσας ἧκεν αὐτῷ τὴν τιμὴν κομίζων, τρία 
τάλαντα.<tr><th>20<td>    Λαβὼν δὲ ὁ Δεινίας οὐκ ἀφανὴς εὐθὺς ἦν τῇ 
Χαρικλείᾳ καλός ποθεν αὖθις γεγενημένος, καὶ 
αὖθις ἡ ἅβρα καὶ τὰ γραμματεῖα, καὶ μέμψις 
ὅτι μὴ πολλοῦ χρόνου ἀφίκετο, καὶ οἱ κόλακες 
συνέθεον ἐπικαλαμησόμενοι, ὁρῶντες ἐδώδιμον<tr><td rowspan=2><h6>Tox</h6>. <h2>17</h2><td>ἔτι ὄντα τὸν Δεινίαν. ὡς δὲ ὑπέσχετο ἥξειν παρ’ 
αὐτὴν καὶ ἧκε περὶ πρῶτον ὕπνον καὶ ἔνδον ἦν, ὁ 
Δημῶναξ, ὁ τῆς Χαρικλείας ἀνήρ, εἴτε ἄλλως<tr><td>αἰσθόμενος εἴτε καὶ ἀπὸ συνθήματος τῆς γυναικός<td class=Y rowspan=8>130<tr><th>5<td>(ἄμφω γὰρ λέγεται) ἐπαναστὰς ὥσπερ ἐκ λόχου 
τήν τε αὔλειον ἀποκλείειν ἐκέλευεν καὶ συλλαμ‐ 
βάνειν τὸν Δεινίαν, πῦρ καὶ μάστιγας ἀπειλῶν καὶ 
ξίφος ὡς ἐπὶ μοιχὸν σπασάμενος. 
    Ὁ δὲ συνιδὼν οὗ κακῶν ἦν, μοχλόν τινα πλησίον<tr><th>10<td>κείμενον ἁρπάσας αὐτόν τε ἀποκτείνει τὸν Δημώ‐ 
νακτα, πατάξας εἰς τὸν κρόταφον, καὶ τὴν Χαρί‐ 
κλειαν, οὐ μιᾷ πληγῇ ταύτην, ἀλλὰ καὶ τῷ μοχλῷ 
πολλάκις καὶ τῷ ξίφει τοῦ Δημώνακτος ὕστερον. 
οἱ δ’ οἰκέται τέως μὲν ἑστήκεσαν ἄφωνοι, τῷ παρα‐<tr><th>15<td>δόξῳ τοῦ πράγματος ἐκπεπληγμένοι, εἶτα πει‐ 
ρώμενοι συλλαμβάνειν, ὡς καὶ αὐτοῖς ἐπῄει 
μετὰ τοῦ ξίφους, ἐκεῖνοι μὲν ἔφευγον, ὁ Δεινίας δὲ 
ὑπεξέρχεται τηλικοῦτον ἔργον εἰργασμένος. 
    Καὶ τὸ μέχρι τῆς ἕω παρὰ τῷ Ἀγαθοκλεῖ<tr><th>20<td>διέτριβεν, ἀναλογιζόμενοι τὰ πεπραγμένα καὶ περὶ 
τῶν μελλόντων ὅ τι ἀποβήσεται σκοποῦντες· 
ἕωθεν δὲ οἱ στρατηγοὶ παρῆσαν—ἤδη γὰρ τὸ πρᾶγμα 
διεβεβόητο—καὶ συλλαβόντες τὸν Δεινίαν, οὐδ’ 
αὐτὸν ἔξαρνον ὄντα μὴ οὐχὶ πεφονευκέναι, ἀπά‐<tr><th>25<td>γουσι παρὰ τὸν ἁρμοστὴν ὃς ἥρμοζε τὴν Ἀσίαν 
τότε. ὁ δὲ βασιλεῖ τῷ μεγάλῳ ἀναπέμπει αὐτόν· 
καὶ μετ’ οὐ πολὺ κατεπέμφθη ὁ Δεινίας εἰς Γύαρον 
νῆσον τῶν Κυκλάδων, ἐν ταύτῃ φεύγειν εἰς ἀεὶ 
τεταγμένος ὑπὸ βασιλέως.<tr><td><h6>Tox</h6>. <h2>18</h2><td>    Ὁ δὲ Ἀγαθοκλῆς καὶ τἄλλα μὲν συνῆν καὶ 
συναπῆρεν εἰς τὴν Ἰταλίαν καὶ συνεισῆλθεν εἰς τὸ 
δικαστήριον μόνος τῶν φίλων καὶ πρὸς οὐδὲν 
ἐνεδέησεν. ἐπεὶ δὲ ἤδη ἔφευγεν ὁ Δεινίας, οὐδὲ<tr><th rowspan=2>5<td>τότε ἀπελείφθη τοῦ ἑταίρου, καταδικάσας δὲ<tr><td>αὐτὸς αὑτοῦ διέτριβεν ἐν Γυάρῳ καὶ συνέφευγεν 
αὐτῷ, καὶ ἐπειδὴ παντάπασιν ἠπόρουν τῶν ἀναγ‐ 
καίων, παραδοὺς ἑαυτὸν τοῖς πορφυρεῦσι συγκατε‐ 
δύετο καὶ τὸ γινόμενον ἐκ τούτου ἀποφέρων<td class=Y rowspan=9>132<tr><th>10<td>ἔτρεφε τὸν Δεινίαν· καὶ νοσήσαντά τε ἐπὶ μήκιστον 
ἐθεράπευσε καὶ ἀποθανόντος οὐκέτι ἐπανελθεῖν 
εἰς τὴν ἑαυτοῦ ἠθέλησεν, ἀλλ’ αὐτοῦ ἐν τῇ νήσῳ 
ἔμεινεν αἰσχυνόμενος καὶ τεθνεῶτα ἀπολιπεῖν τὸν 
φίλον.<tr><th>15<td>    Τοῦτό σοι ἔργον φίλου Ἕλληνος οὐ πρὸ πολλοῦ 
γενόμενον· ἔτη γὰρ οὐκ οἶδα εἰ πέντε ἤδη διελή‐ 
λυθεν ἀφ’ οὗ Ἀγαθοκλῆς ἐν Γυάρῳ ἀπέθανεν.<tr><th>17<td><a class=SN>ΤΟΞΑΡΙΣ 
</a>    Καὶ εἴθε γε, ὦ Μνήσιππε, ἀνώμοτος ὢν ταῦτα 
ἔλεγες, ἵνα καὶ ἀπιστεῖν ἂν ἐδυνάμην αὐτοῖς·<tr><th>20<td>οὕτω Σκυθικόν τινα φίλον τὸν Ἀγαθοκλέα τοῦτον 
διηγήσω. πλὴν οὐ δέδια μή τινα καὶ ἄλλον 
ὅμοιον εἴπῃς αὐτῷ.<tr><th>22<td><a class=SN>ΜΝΗΣΙΠΠΟΣ</a><tr><td><h6>Tox</h6>. <h2>19</h2><td>    Ἄκουε τοίνυν καὶ ἄλλον, ὦ Τόξαρι, Εὐθύδικον 
τὸν Χαλκιδέα. διηγεῖτο δέ μοι περὶ αὐτοῦ Σιμύλος 
ὁ ναύκληρος ὁ Μεγαρικός, ἐπομοσάμενος ἦ μὴν 
αὐτὸς ἑωρακέναι τὸ ἔργον. πλεῖν μὲν γὰρ ἔφη<tr><th>5<td>ἐξ Ἰταλίας Ἀθήναζε περὶ δύσιν Πλειάδος συλλο‐ 
γιμαίους τινὰς ἀνθρώπους κομίζων, ἐν δὲ τούτοις 
εἶναι τὸν Εὐθύδικον καὶ μετ’ αὐτοῦ Δάμωνα, 
Χαλκιδέα καὶ τοῦτον, ἑταῖρον αὐτοῦ· ἡλικιώτας 
δὲ εἶναι, τὸν μὲν Εὐθύδικον ἐρρωμένον καὶ καρτερόν,<tr><th rowspan=2>10<td>τὸν δὲ Δάμωνα ὕπωχρον καὶ ἀσθενικόν, ἄρτι ἐκ<tr><td>νόσου μακρᾶς, ὡς ἐδόκει, ἀνιστάμενον. 
    Ἄχρι μὲν οὖν Σικελίας εὐτυχῶς διαπλεῦσαι 
ἔφη ὁ Σιμύλος σφᾶς· ἐπεὶ δὲ τὸν πορθμὸν διαπερά‐ 
σαντες ἐν αὐτῷ ἤδη τῷ Ἰονίῳ ἔπλεον, χειμῶνα<td class=Y rowspan=7>134<tr><th>15<td>μέγιστον ἐπιπεσεῖν αὐτοῖς. καὶ τὰ μὲν πολλὰ 
τί ἄν τις λέγοι, τρικυμίας τινὰς καὶ στροβίλους καὶ 
χαλάζας καὶ ἄλλα ὅσα χειμῶνος κακά; ἐπεὶ δὲ 
ἤδη σφᾶς κατὰ τὴν Ζάκυνθον εἶναι ἀπὸ ψιλῆς 
τῆς κεραίας πλέοντας, ἔτι καὶ σπείρας τινὰς<tr><th>20<td>ἐπισυρομένους, ὡς τὸ ῥόθιον ἐπιδέχεσθαι τῆς 
ὁρμῆς, περὶ μέσας νύκτας οἷον ἐν τοσούτῳ σάλῳ 
ναυτιάσαντα τὸν Δάμωνα ἐμεῖν ἐκκεκυφότα 
ἐς τὴν θάλασσαν· εἶτα, οἶμαι, τῆς νεὼς βιαιότερον 
ἐς ὃ ἐκεκύφει μέρος ἐπικλιθείσης καὶ τοῦ κύματος<tr><th>25<td>συναπώσαντος, ἐκπεσεῖν αὐτὸν ἐπὶ τὴν κεφαλὴν ἐς 
τὸ πέλαγος, οὐδὲ γυμνὸν τὸν ἄθλιον, ὡς ἂν καὶ 
ῥᾷον δύνασθαι νεῖν. εὐθὺς οὖν βοᾶν πνιγόμενον 
καὶ μόγις ἑαυτὸν ὑπερέχοντα τοῦ κλύδωνος.<tr><td><h6>Tox</h6>. <h2>20</h2><td>    Τὸν δὲ Εὐθύδικον, ὡς ἤκουσε—τυχεῖν δὲ γυμνὸν 
ἐν τῇ εὐνῇ ὄντα—ῥῖψαι ἑαυτὸν εἰς τὴν θάλασσαν καὶ 
καταλαβόντα τὸν Δάμωνα ἤδη ἀπαγορεύοντα— 
φαίνεσθαι γὰρ ἐπὶ πολὺ ταῦτα τῆς σελήνης κατα‐<tr><th>5<td>λαμπούσης—συμπαρανήχεσθαι καὶ συγκουφίζειν. 
σφᾶς δὲ ἐπιθυμεῖν μὲν αὐτοῖς βοηθεῖν καὶ ἐλεεῖν 
τὴν συμφορὰν τῶν ἀνδρῶν, μὴ δύνασθαι δέ, 
μεγάλῳ τῷ πνεύματι ἐλαυνομένους. πλὴν ἐκεῖνά γε 
ποιῆσαι, φελλούς τε γὰρ πολλοὺς ἀφεῖναι αὐτοῖς<tr><th rowspan=2>10<td>καὶ τῶν κοντῶν τινας, ὡς ἐπὶ τούτων ἀπονή‐ 
ξαιντο, εἴ τινι αὐτῶν περιτύχοιεν, καὶ τέλος καὶ<tr><td>τὴν ἀποβάθραν αὐτὴν οὐ μικρὰν οὖσαν. 
    Ἐννόησον τοίνυν πρὸς θεῶν ἥντινα ἄν τις 
ἄλλην ἐπίδειξιν ἐπιδείξαιτο εὐνοίας βεβαιοτέραν<td class=Y rowspan=9>136<tr><th>15<td>πρὸς ἄνδρα φίλον ἐν νυκτὶ ἐκπεσόντα ἐς πέλαγος 
οὕτως ἠγριωμένον ἢ κοινωνήσας τοῦ θανάτου; 
καί μοι ἐπ’ ὀφθαλμῶν λαβὲ τὴν ἐπανάστασιν τῶν 
κυμάτων, τὸν ἦχον τοῦ ὕδατος ἐπικλωμένου, 
τὸν ἀφρὸν περιζέοντα, τὴν νύκτα καὶ τὴν ἀπόγνωσιν·<tr><th>20<td>εἶτα ἀποπνιγόμενον ἐκεῖνον καὶ μόγις ἀνακύπτοντα 
καὶ τὰς χεῖρας ὀρέγοντα τῷ ἑταίρῳ, τὸν δὲ 
ἐπιπηδῶντα εὐθὺς καὶ συννέοντα καὶ δεδιότα μὴ 
προαπόληται αὐτοῦ ὁ Δάμων. οὕτω γὰρ ἂν μάθοις 
ὡς οὐκ ἀγεννῆ σοι καὶ τοῦτον φίλον τὸν Εὐθύδικον<tr><th>25<td>διηγησάμην.<tr><th>25<td><a class=SN>ΤΟΞΑΡΙΣ</a><tr><td><h6>Tox</h6>. <h2>21</h2><td>    Πότερον δὲ ἀπώλοντο, ὦ Μνήσιππε, οἱ ἄνδρες, 
ἤ τις αὐτοῖς ἐκ παραλόγου σωτηρία ἐγένετο; 
ὡς ἔγωγε οὐ μετρίως δέδοικα ὑπὲρ αὐτῶν.<tr><th>3<td><a class=SN>ΜΝΗΣΙΠΠΟΣ 
</a>    Θάρρει, ὦ Τόξαρι, ἐσώθησαν, καὶ ἔτι καὶ<tr><th>5<td>νῦν εἰσιν Ἀθήνησιν ἄμφω φιλοσοφοῦντες. ὁ μὲν 
γὰρ Σιμύλος ταῦτα μόνα εἶχε λέγειν ἅ ποτε εἶδε 
τῆς νυκτός, τὸν μὲν ἐκπίπτοντα, τὸν δὲ ἐπιπηδῶντα, 
καὶ νηχομένους ἐς ὅσον ἐν νυκτὶ καθορᾶν ἐδύνατο. 
τὰ δὲ ἀπὸ τούτου οἱ ἀμφὶ τὸν Εὐθύδικον αὐτοὶ<tr><th>10<td>διηγοῦνται. τὸ μὲν γὰρ πρῶτον φελλοῖς τισι 
περιπεσόντας ἀνέχειν ἐπὶ τούτων ἑαυτοὺς καὶ 
ἀπονήχεσθαι πονηρῶς, ὕστερον δὲ τὴν ἀποβά‐ 
θραν ἰδόντας ἤδη πρὸς ἕω προσνήξασθαί τε αὐτῇ 
καὶ τὸ λοιπὸν ἐπιβάντας εὐμαρῶς προσενεχθῆναι<tr><th>15<td>τῇ Ζακύνθῳ.<td class=Y rowspan=8>138<tr><td><h6>Tox</h6>. <h2>22</h2><td>    Μετὰ δὲ τούτους οὐ φαύλους ὄντας, ὡς ἔγωγ’ 
ἂν εἴποιμι, ἄκουσον ἤδη τρίτον ἄλλον οὐδέν τι 
χείρονα αὐτῶν. 
    Εὐδαμίδας Κορίνθιος Ἀρεταίῳ τῷ Κορινθίῳ καὶ<tr><th>5<td>Χαριξένῳ τῷ Σικυωνίῳ φίλοις ἐκέχρητο εὐπόροις 
οὖσι πενέστατος αὐτὸς ὤν· ἐπεὶ δὲ ἀπέθνησκε, 
διαθήκας ἀπέλιπε τοῖς μὲν ἄλλοις ἴσως γελοίους, 
σοὶ δὲ οὐκ οἶδα εἰ τοιαῦται δόξουσιν ἀνδρὶ ἀγαθῷ 
καὶ φιλίαν τιμῶντι καὶ περὶ τῶν ἐν αὐτῇ πρωτείων<tr><th>10<td>ἁμιλλωμένῳ· ἐγέγραπτο γὰρ ἐν αὐταῖς, “Ἀπο‐ 
λείπω Ἀρεταίῳ μὲν τὴν μητέρα μου τρέφειν καὶ 
γηροκομεῖν, Χαριξένῳ δὲ τὴν θυγατέρα μου 
ἐκδοῦναι μετὰ προικὸς ὁπόσην ἂν πλείστην ἐπι‐ 
δοῦναι παρ’ αὑτοῦ δύνηται”—ἦν δὲ αὐτῷ καὶ<tr><th>15<td>μήτηρ πρεσβῦτις καὶ θυγάτριον ὡραῖον ἤδη γάμου— 
“ἢν δέ τι ἅτερος αὐτῶν ἐν τοσούτῳ πάθῃ, τὴν 
ἐκείνου μερίδα,” φησίν, “ἐχέτω ὁ ἕτερος.” 
τούτων ἀναγνωσθεισῶν τῶν διαθηκῶν οἱ τὴν 
πενίαν μὲν εἰδότες τοῦ Εὐδαμίδα, τὴν φιλίαν δὲ<tr><th>20<td>ἣ πρὸς τοὺς ἄνδρας ἦν αὐτῷ ἀγνοοῦντες ἐν παιδιᾷ 
τὸ πρᾶγμα ἐποιοῦντο καὶ οὐδεὶς ὅστις οὐ γελῶν 
ἀπηλλάττετο, “Οἷον Ἀρεταῖος καὶ Χαρίξενος οἱ 
εὐδαίμονες κλῆρον διαδέξονται,” λέγοντες, “εἴπερ 
ἀποτίσουσιν Εὐδαμίδᾳ καὶ ζῶντες αὐτοὶ κληρονομή‐<tr><th>25<td>σονται ὑπὸ τοῦ νεκροῦ.”<tr><td><h6>Tox</h6>. <h2>23</h2><td>    Οἱ κληρονόμοι δὲ οἷς ταῦτα κατελέλειπτο, 
ὡς ἤκουσαν, ἧκον εὐθὺς διαιτῶντες τὰ ἐκ τῶν 
διαθηκῶν. ὁ μὲν οὖν Χαρίξενος πέντε μόνας 
ἡμέρας ἐπιβιοὺς ἀπέθανεν, ὁ δὲ Ἀρεταῖος ἄριστος<tr><th>5<td>κληρονόμων γενόμενος τήν τε αὑτοῦ καὶ τὴν 
ἐκείνου μερίδα παραλαβὼν τρέφει τε τοῦ Εὐδαμίδα 
τὴν μητέρα καὶ τὴν θυγατέρα οὐ πρὸ πολλοῦ 
ἐκδέδωκεν, ἀπὸ ταλάντων πέντε ὧν εἶχεν δύο μὲν 
τῇ ἑαυτοῦ θυγατρί, δύο δὲ τῇ τοῦ φίλου ἐπιδούς,<td class=Y rowspan=8>140<tr><th>10<td>καὶ τὸν γάμον γε αὐταῖν ἐπὶ μιᾶς ἡμέρας ἠξίωσε 
γενέσθαι. 
    Τί σοι δοκεῖ, ὦ Τόξαρι, ὁ Ἀρεταῖος οὗτος; 
ἆρα φαῦλον παράδειγμα φιλίας παρεσχῆσθαι τοιαῦτα 
κληρονομήσας καὶ μὴ προδοὺς τὰς διαθήκας τοῦ<tr><th>15<td>φίλου; ἢ τίθεμεν καὶ τοῦτον ἐν ταῖς τελείαις 
ψήφοις μίαν τῶν πέντε εἶναι;<tr><th>16<td><a class=SN>ΤΟΞΑΡΙΣ 
</a>    Καὶ οὗτος μὲν καλός· ἐγὼ δὲ τὸν Εὐδαμίδαν 
πολὺ μᾶλλον ἐθαύμασα τοῦ θάρσους ὃ εἶχεν ἐπὶ 
τοῖς φίλοις. ἐδήλου γὰρ ὡς καὶ αὐτὸς ἂν τὰ<tr><th>20<td>ὅμοια ἔπραξεν ἐπ’ αὐτοῖς, εἰ μὴ καὶ ἐν διαθήκαις 
ταῦτα ἐνεγέγραπτο, ἀλλὰ πρὸ τῶν ἄλλων ἧκεν 
ἂν ἄγραφος κληρονόμος τῶν τοιούτων.<tr><th>22<td><a class=SN>ΜΝΗΣΙΠΠΟΣ</a><tr><td><h6>Tox</h6>. <h2>24</h2><td>    Εὖ λέγεις. τέταρτον δέ σοι διηγήσομαι Ζηνό‐ 
θεμιν τὸν Χαρμόλεω Μασσαλίηθεν. 
    Ἐδείχθη δέ μοι ἐν Ἰταλίᾳ πρεσβεύοντι ὑπὲρ 
τῆς πατρίδος, καλὸς ἀνὴρ καὶ μέγας καὶ πλούσιος,<tr><th>5<td>ὡς ἐδόκει· παρεκάθητο δὲ αὐτῷ γυνὴ ἐπὶ ζεύγους 
ὁδοιποροῦντι τά τε ἄλλα εἰδεχθὴς καὶ ξηρὰ τὸ 
ἥμισυ τὸ δεξιὸν καὶ τὸν ὀφθαλμὸν ἐκκεκομμένη, 
παλλώβητόν τι καὶ ἀπρόσιτον μορμολυκεῖον. εἶτα 
ἐπεὶ ἐθαύμασα εἰ καλὸς οὗτος καὶ ὡραῖος ὢν<tr><th>10<td>ἀνέχεται παροχουμένην τοιαύτην αὐτῷ γυναῖκα, 
ὁ δείξας αὐτὸν διηγεῖτό μοι τὴν ἀνάγκην τοῦ 
γάμου ἀκριβῶς εἰδὼς ἕκαστα· Μασσαλιώτης δὲ 
καὶ αὐτὸς ἦν. 
    “Μενεκράτει γάρ,” ἔφη, “τῷ πατρὶ τῆς δυσμόρφου<td class=Y rowspan=6>142<tr><th>15<td>ταύτης φίλος ἦν ὁ Ζηνόθεμις, πλουτοῦντι καὶ 
τιμωμένῳ ὁμότιμος ὤν. χρόνῳ δὲ ὁ Μενεκράτης 
ἀφῃρέθη τὴν οὐσίαν ἐκ καταδίκης, ὅτεπερ καὶ 
ἄτιμος ἐγένετο ὑπὸ τῶν ἑξακοσίων ὡς ἀποφηνάμενος 
γνώμην παράνομον. οὕτω δὲ οἱ Μασσαλιῶται<tr><th>20<td>κολάζομεν,” ἔφη, “εἴ τις παράνομα γράψειεν. 
ἐλυπεῖτο οὖν ὁ Μενεκράτης καὶ ἐπὶ τῇ καταδίκῃ, 
ἐπεὶ ἐκ πλουσίου πένης καὶ ἐξ ἐνδόξου ἄδοξος ἐν 
ὀλίγῳ ἐγένετο· μάλιστα δὲ αὐτὸν ἠνία θυγάτηρ 
αὕτη, ἐπίγαμος ἤδη καὶ ὀκτωκαιδεκαέτις οὖσα,<tr><th>25<td>ἣν οὐδὲ μετὰ πάσης τῆς οὐσίας τοῦ πατρὸς ἣν 
πρὸ τῆς καταδίκης ἐκέκτητο ἠξίωσεν ἄν τις τῶν 
γε εὐγενῶν καὶ πενήτων ῥᾳδίως παραλαβεῖν, 
οὕτως κακοδαίμονα οὖσαν τὴν ὄψιν. ἐλέγετο δὲ 
καὶ καταπίπτειν πρὸς τὴν σελήνην αὐξανομένην.<tr><td><h6>Tox</h6>. <h2>25</h2><td>    “Ὡς δὲ ταῦτα πρὸς τὸν Ζηνόθεμιν ἀπωδύρετο, 
‘Θάρρει,‘ ἔφη, ‘ὦ Μενέκρατες, οὔτε γὰρ ἀπορή‐ 
σεις τῶν ἀναγκαίων καὶ ἡ θυγάτηρ σου ἄξιον τοῦ 
γένους τινὰ εὑρήσει νυμφίον.‘ καὶ ταῦτα ἅμα<tr><th>5<td>διεξιὼν λαβόμενος αὐτὸν τῆς δεξιᾶς ἦγεν εἰς τὴν 
οἰκίαν καὶ τήν τε οὐσίαν πολλὴν οὖσαν ἐνείματο 
πρὸς αὐτὸν καὶ δεῖπνον παρασκευασθῆναι κελεύσας 
εἱστία τοὺς φίλους καὶ τὸν Μενεκράτη, ὡς δή 
τινα τῶν ἑταίρων πεπεικὼς ὑποστῆναι τῆς κόρης<tr><th>10<td>τὸν γάμον. ἐπεὶ δὲ ἐδεδείπνητο αὐτοῖς καὶ 
ἔσπεισαν τοῖς θεοῖς, ἐνταῦθα δὴ μεστὴν αὐτῷ τὴν 
φιάλην προτείνας, ‘Δέδεξο,‘ εἶπεν, ‘ὦ Μενέ‐ 
κρατες, παρὰ τοῦ γαμβροῦ φιλοτησίαν· ἄξομαι 
γὰρ ἐγὼ τήμερον τὴν σὴν θυγατέρα Κυδιμάχην·<td class=Y rowspan=7>144<tr><th>15<td>τὴν προῖκα δὲ πάλαι εἴληφα, τάλαντα πέντε καὶ 
εἴκοσι.‘ τοῦ δέ, ‘Ἄπαγε,‘ λέγοντος, ‘μὴ σύ γε, 
ὦ Ζηνόθεμι· μὴ οὕτω μανείην ὡς περιιδεῖν σε 
νέον καὶ καλὸν ὄντα κόρῃ αἰσχρᾷ καὶ λελωβημένῃ 
συγκαταζευγνύμενον,‘ ὁ δέ, ταῦτα διεξιόντος,<tr><th>20<td>ἀράμενος τὴν νύμφην ἀπῄει εἰς τὸν θάλαμον καὶ 
μετ’ ὀλίγον προῆλθεν διακορήσας αὐτήν. 
    “Καὶ τὸ ἀπ’ ἐκείνου σύνεστιν ὑπεραγαπῶν καὶ<tr><td><h6>Tox</h6>. <h2>26</h2><td>πάντῃ ὡς ὁρᾷς περιαγόμενος αὐτήν. καὶ οὐχ 
ὅπως αἰσχύνεται τῷ γάμῳ, ἀλλὰ καὶ σεμνυνομένῳ 
ἔοικεν, ἐπιδεικνύμενος ὡς καταφρονεῖ μὲν τῶν 
ἐν τῷ σώματι καλῶν ἢ αἰσχρῶν καὶ πλούτου καὶ<tr><th>5<td>δόξης, ἀφορᾷ δὲ ἐς τὸν φίλον καὶ τὸν Μενεκράτη, 
οὐδὲ οἴεται χείρω πρὸς φιλίαν ὑπὸ τῆς ψήφου τῶν 
ἑξακοσίων γεγονέναι. 
    “Πλὴν ἤδη γε τούτων οὕτως αὐτὸν ἠμείψατο 
ἡ τύχη. παιδίον γὰρ πάγκαλον ἐκ τῆς αἰσχίστης<tr><th>10<td>αὐτῷ ταύτης ἐγένετο, καὶ πρῴην γε, ἐπεὶ ἀρά‐ 
μενος αὐτὸ εἰσεκόμισεν ὁ πατὴρ εἰς τὸ βουλευ‐ 
τήριον θαλλῷ ἐστεμμένον καὶ μέλανα ἀμπεχό‐ 
μενον, ὡς ἐλεεινότερον φανείη ὑπὲρ τοῦ πάππου, 
τὸ μὲν βρέφος ἀνεγέλασε πρὸς τοὺς βουλευτὰς<tr><th rowspan=2>15<td>καὶ συνεκρότει τὼ χεῖρε, ἡ βουλὴ δὲ ἐπικλασθεῖσα<tr><td>πρὸς αὐτὸ ἀφίησι τῷ Μενεκράτει τὴν καταδίκην 
καὶ ἤδη ἐπίτιμός ἐστι, τηλικούτῳ συνηγόρῳ χρησά‐ 
μενος πρὸς τὸ συνέδριον.” 
    Τοιαῦτα ὁ Μασσαλιώτης ἔλεγεν τὸν Ζηνόθεμιν<td class=Y rowspan=7>146<tr><th>20<td>εἰργάσθαι ὑπὲρ τοῦ φίλου, ὡς ὁρᾷς, οὐ μικρὰ οὐδὲ 
ὑπὸ πολλῶν ἂν Σκυθῶν γενόμενα, οἵ γε κἂν τὰς 
παλλακὰς ἀκριβῶς τὰς καλλίστας ἐκλέγεσθαι 
λέγονται.<tr><td><h6>Tox</h6>. <h2>27</h2><td>    Λοιπὸς ἡμῖν ὁ πέμπτος, καί μοι δοκῶ οὐκ 
ἄλλον ἐρεῖν Δημητρίου τοῦ Σουνιέως ἐπιλαθόμενος. 
    Συνεκπλεύσας γὰρ ἐς τὴν Αἴγυπτον ὁ Δημήτριος 
Ἀντιφίλῳ τῷ Ἀλωπεκῆθεν, ἑταίρῳ ἐκ παίδων<tr><th>5<td>ὄντι καὶ συνεφήβῳ, συνῆν καὶ συνεπαιδεύετο, 
αὐτὸς μὲν τὴν ἄσκησιν τὴν Κυνικὴν ἀσκούμενος 
ὑπὸ τῷ Ῥοδίῳ ἐκείνῳ σοφιστῇ, ὁ δὲ Ἀντίφιλος 
ἰατρικὴν ἄρα ἐμελέτα. καὶ δή ποτε ὁ μὲν Δημή‐ 
τριος ἔτυχεν ἐς τὴν Αἴγυπτον ἀποδημῶν κατὰ<tr><th>10<td>θέαν τῶν πυραμίδων καὶ τοῦ Μέμνονος· ἤκουε γὰρ 
ταύτας ὑψηλὰς οὔσας μὴ παρέχεσθαι σκιάν, τὸν δὲ 
Μέμνονα βοᾶν πρὸς ἀνατέλλοντα τὸν ἥλιον. τού‐ 
των ἐπιθυμήσας Δημήτριος, θέας μὲν τῶν πυρα‐ 
μίδων, ἀκροάσεως δὲ τοῦ Μέμνονος, ἀναπεπλεύκει<tr><th>15<td>κατὰ τὸν Νεῖλον ἕκτον ἤδη μῆνα, ὀκνήσαντα πρὸς 
τὴν ὁδὸν καὶ τὸ θάλπος ἀπολιπὼν τὸν Ἀντίφιλον.<tr><td rowspan=2><h6>Tox</h6>. <h2>28</h2><td>    Ὁ δὲ ἐν τοσούτῳ συμφορᾷ ἐχρήσατο μάλα 
γενναίου τινὸς φίλου δεομένῃ. οἰκέτης γὰρ αὐτοῦ, 
Σύρος καὶ τοὔνομα καὶ τὴν πατρίδα, ἱεροσύλοις τισὶ<tr><td>κοινωνήσας συνεισῆλθέν τε αὐτοῖς εἰς τὸ Ἀνουβίδειον<td class=Y rowspan=8>148<tr><th>5<td>καὶ ἀποσυλήσαντες τὸν θεὸν χρυσᾶς τε φιάλας 
δύο καὶ κηρύκιον, χρυσοῦν καὶ τοῦτο, καὶ 
κυνοκεφάλους ἀργυροῦς καὶ ἄλλα τοιαῦτα, κατέ‐ 
θεντο πάντα παρὰ τῷ Σύρῳ· εἶτ’ ἐμπεσόντες— 
ἑάλωσαν γάρ τι ἀπεμπολῶντες—ἅπαντα εὐθὺς<tr><th>10<td>ἔλεγον στρεβλούμενοι ἐπὶ τοῦ τροχοῦ, καὶ ἀγό‐ 
μενοι ἧκον ἐπὶ τὴν οἰκίαν τοῦ Ἀντιφίλου, καὶ τὰ 
φώρια ἐξέφερον ὑπὸ κλίνῃ τινὶ ἐν σκοτεινῷ κείμενα. 
ὅ τε οὖν Σύρος ἐδέδετο εὐθὺς καὶ ὁ δεσπότης 
αὐτοῦ Ἀντίφιλος, οὗτος μὲν καὶ μεταξὺ ἀκροώ‐<tr><th>15<td>μενος τοῦ διδασκάλου ἀνασπασθείς. ἐβοήθει δὲ 
οὐδείς, ἀλλὰ καὶ οἱ τέως ἑταῖροι ἀπεστρέφοντο ὡς 
τὸ Ἀνουβίδειον σεσυληκότα καὶ ἀσέβημα αὐτῶν 
ἡγοῦντο εἶναι εἰ συνέπιόν ποτε ἢ συνειστιάθησαν 
αὐτῷ. καὶ οἱ λοιποὶ δὲ τῶν οἰκετῶν, δύο ὄντες,<tr><th>20<td>ἅπαντα ἐκ τῆς οἰκίας συσκευασάμενοι ᾤχοντο 
φεύγοντες.<tr><td><h6>Tox</h6>. <h2>29</h2><td>    Ἐδέδετο οὖν ὁ ἄθλιος Ἀντίφιλος πολὺν ἤδη 
χρόνον, ἁπάντων ὅσοι ἦσαν κακοῦργοι ἐν τῷ 
δεσμωτηρίῳ μιαρώτατος εἶναι δοκῶν, καὶ ὁ 
ἐπὶ τῶν δεσμῶν Αἰγύπτιος, δεισιδαίμων ἄνθρωπος,<tr><th>5<td>ᾤετο χαριεῖσθαι καὶ τιμωρήσειν τῷ θεῷ βαρὺς 
τῷ Ἀντιφίλῳ ἐφεστώς. εἰ δ’ ἀπολογοῖτό ποτε, 
λέγων ὡς οὐδὲν τοιοῦτον εἴργασται, ἀναίσχυντος 
ἐδόκει καὶ πολὺ πλέον ἐπὶ τούτῳ ἐμισεῖτο. ὑπενό‐ 
σει τοιγαροῦν ἤδη καὶ πονηρῶς εἶχεν οἷον εἰκὸς<tr><th rowspan=2>10<td>χαμαὶ καθεύδοντα καὶ τῆς νυκτὸς οὐδὲ ἀποτείνειν 
τὰ σκέλη δυνάμενον ἐν τῷ ξύλῳ κατακεκλειμένα· 
τῆς μὲν γὰρ ἡμέρας ὁ κλοιὸς ἤρκει καὶ ἡ ἑτέρα<tr><td>χεὶρ πεπεδημένη, εἰς δὲ τὴν νύκτα ἔδει ὅλον κατα‐ 
δεδέσθαι. καὶ μὴν καὶ τοῦ οἰκήματος ἡ δυσοσμία<td class=Y rowspan=7>150<tr><th>15<td>καὶ τὸ πνῖγος, ἐν ταὐτῷ πολλῶν δεδεμένων καὶ 
ἐστενοχωρημένων καὶ μόλις ἀναπνεόντων, καὶ τοῦ 
σιδήρου ὁ ψόφος καὶ ὕπνος ὀλίγος—ταῦτα πάντα 
χαλεπὰ ἦν καὶ ἀφόρητα οἵῳ ἀνδρὶ ἐκείνων ἀήθει 
καὶ ἀμελετήτῳ πρὸς οὕτω σκληρὰν τὴν δίαιταν.<tr><td><h6>Tox</h6>. <h2>30</h2><td>    Ἀπαγορεύοντος δὲ αὐτοῦ καὶ μηδὲ σῖτον αἱρεῖ‐ 
σθαι θέλοντος, ἀφικνεῖταί ποτε καὶ ὁ Δημήτριος, 
οὐδὲν εἰδὼς τῶν ἤδη γεγενημένων. καὶ ἐπειδὴ 
ἔμαθεν, ὡς εἶχεν εὐθὺς ἐπὶ τὸ δεσμωτήριον<tr><th>5<td>δρομαῖος ἐλθών, τότε μὲν οὐκ εἰσεδέχθη, ἑσπέρα 
γὰρ ἦν, καὶ ὁ δεσμοφύλαξ πάλαι κεκλεικὼς τὴν 
θύραν ἐκάθευδε, φρουρεῖν τοῖς οἰκέταις παρακε‐ 
λευσάμενος· ἕωθεν δὲ εἰσέρχεται πολλὰ ἱκετεύσας. 
καὶ παρελθὼν ἐπὶ πολὺ μὲν ἐζήτει τὸν Ἀντί‐<tr><th>10<td>φιλον ἄδηλον ὑπὸ τῶν κακῶν γεγενημένον, καὶ 
περιιὼν ἀνεσκοπεῖτο καθ’ ἕκαστον τῶν δεδεμένων, 
ὥσπερ εἰώθασιν οἱ τοὺς οἰκείους νεκρούς, ἤδη 
ἑώλων ὄντων, ἀναζητοῦντες ἐν ταῖς παρατάξεσιν. 
καὶ εἴ γε μὴ τοὔνομα ἐβόησεν, Ἀντίφιλον Δεινο‐<tr><th>15<td>μένους, κἂν ἐπὶ πολὺ ἠγνόησεν ἂν ὅστις ἦν, τοσοῦ‐ 
τον ἤλλακτο ὑπὸ τῶν δεινῶν. ὡς δὲ τὴν φωνὴν 
αἰσθόμενος ἀνεβόησεν καὶ προσιόντος διαστείλας 
τὴν κόμην καὶ ἀπάγων τοῦ προσώπου αὐχμηρὰν 
καὶ συμπεπιλημένην ἔδειξεν αὑτὸν ὅστις ἦν, ἄμφω<tr><th>20<td>μὲν αὐτίκα πίπτουσιν ἰλιγγιάσαντες ἐπὶ τῇ ἀπροσ‐ 
δοκήτῳ θέᾳ. 
    Χρόνῳ δὲ ἀναλαβὼν αὑτόν τε καὶ τὸν Ἀντί‐ 
φιλον ὁ Δημήτριος καὶ σαφῶς ἕκαστα ὡς εἶχεν 
ἐκπυθόμενος παρ’ αὐτοῦ θαρρεῖν τε παρακελεύεται<tr><th>25<td>καὶ διελὼν τὸ τριβώνιον τὸ μὲν ἥμισυ αὐτὸς 
ἀναβάλλεται, τὸ λοιπὸν δὲ ἐκείνῳ δίδωσιν, ἃ 
εἶχε πιναρὰ καὶ ἐκτετρυχωμένα ῥάκη περισπά‐<td class=Y rowspan=7>152<tr><td><h6>Tox</h6>. <h2>31</h2><td>σας. καὶ τὸ ἀπὸ τούτου πάντα τρόπον συνῆν 
ἐπιμελούμενος αὐτοῦ καὶ θεραπεύων· παραδοὺς 
γὰρ ἑαυτὸν τοῖς ἐν τῷ λιμένι ἐμπόροις ἕωθεν εἰς 
μέσην ἡμέραν οὐκ ὀλίγον ἀπέφερεν ἀχθοφορῶν.<tr><th>5<td>εἶτ’ ἐπανελθὼν ἂν ἐκ τοῦ ἔργου, μέρος μὲν τοῦ 
μισθοῦ τῷ δεσμοφύλακι καταβαλὼν τιθασὸν αὑτῷ 
καὶ εἰρηνικὸν ἀπειργάζετο αὐτόν, τὸ λοιπὸν δὲ 
εἰς τὴν τοῦ φίλου θεραπείαν ἱκανῶς αὐτῷ διήρκει. 
καὶ τὰς μὲν ἡμέρας συνῆν τῷ Ἀντιφίλῳ παρα‐<tr><th>10<td>μυθούμενος, ἐπεὶ δὲ νὺξ καταλάβοι, ὀλίγον πρὸ 
τῆς θύρας τοῦ δεσμωτηρίου στιβάδιόν τι ποιησά‐ 
μενος καὶ φύλλα ὑποβαλόμενος ἀνεπαύετο. 
    Χρόνον μὲν οὖν τινα οὕτω διῆγον, εἰσιὼν μὲν 
ὁ Δημήτριος ἀκωλύτως, ῥᾷον δὲ φέρων τὴν<tr><td><h6>Tox</h6>. <h2>32</h2><td>συμφορὰν ὁ Ἀντίφιλος. ὕστερον δὲ ἀποθανόντος 
ἐν τῷ δεσμωτηρίῳ λῃστοῦ τινος ὑπὸ φαρμάκων, 
ὡς ἐδόκει, φυλακή τε ἀκριβὴς ἐγένετο καὶ οὐκέτι 
παρῄει εἰς τὸ οἴκημα οὐδὲ εἷς τῶν δεομένων.<tr><th>5<td>ἐφ’ οἷς ἀπορῶν καὶ ἀνιώμενος, οὐκ ἔχων ἄλλως 
παρεῖναι τῷ ἑταίρῳ, προσαγγέλλει ἑαυτὸν ἐλθὼν 
πρὸς τὸν ἁρμοστήν, ὡς εἴη κεκοινωνηκὼς τῆς 
ἐπὶ τὸν Ἄνουβιν ἐπιβουλῆς. 
    Ὡς δὲ τοῦτο εἶπεν, ἀπήγετο εὐθὺς ἐς τὸ δεσμω‐<tr><th>10<td>τήριον, καὶ ἀχθεὶς παρὰ τὸν Ἀντίφιλον τοῦτο 
γοῦν μόλις, πολλὰ ἱκετεύσας τὸν δεσμοφύλακα, 
ἐξειργάσατο παρ’ αὐτοῦ, πλησίον τῷ Ἀντι‐ 
φίλῳ καὶ ὑπὸ τῷ αὐτῷ κλοιῷ δεδέσθαι. ἔνθα δὴ 
καὶ μάλιστα ἔδειξε τὴν εὔνοιαν ἣν εἶχε πρὸς<tr><th>15<td>αὐτόν, ἀμελῶν μὲν τῶν καθ’ ἑαυτὸν δεινῶν 
(καίτοι ἐνόσησε καὶ αὐτός), ἐπιμελούμενος δὲ 
ὅπως ἐκεῖνος μάλιστα καθευδήσει καὶ ἧττον 
ἀνιάσεται· ὥστε ῥᾷον ἔφερον μετ’ ἀλλήλων κακο‐ 
παθοῦντες.<td class=Y rowspan=6>154<tr><td><h6>Tox</h6>. <h2>33</h2><td>    Χρόνῳ δὲ καὶ τοιόνδε τι προσπεσὸν ἔπαυσεν 
ἐπὶ πλέον αὐτοὺς δυστυχοῦντας. εἷς γὰρ τῶν 
δεδεμένων, οὐκ οἶδ’ ὅθεν ῥίνης εὐπορήσας καὶ 
συνωμότας πολλοὺς τῶν δεσμωτῶν προσλαβών,<tr><th>5<td>ἀποπρίει τε τὴν ἅλυσιν ᾗ ἐδέδεντο ἑξῆς, τῶν 
κλοιῶν εἰς αὐτὴν διειρομένων, καὶ ἀπολύει ἅπαντας· 
οἱ δὲ ἀποκτείναντες εὐμαρῶς ὀλίγους ὄντας τοὺς 
φύλακας ἐκπηδῶσιν ἀθρόοι. ἐκεῖνοι μὲν οὖν τὸ 
παραυτίκα ἔνθα ἐδύναντο ἕκαστος διασπαρέντες<tr><th>10<td>ὕστερον συνελήφθησαν οἱ πολλοί· ὁ Δημήτριος 
δὲ καὶ ὁ Ἀντίφιλος κατὰ χώραν ἔμειναν, καὶ τοῦ 
Σύρου λαβόμενοι ἤδη ἀπιόντος. ἐπεὶ δὲ ἡμέρα 
ἐγένετο, μαθὼν ὁ τὴν Αἴγυπτον ἐπιτετραμμένος 
τὸ συμβεβηκὸς ἐπ’ ἐκείνους μὲν ἔπεμψεν τοὺς<tr><th>15<td>διωξομένους, μεταστειλάμενος δὲ τοὺς ἀμφὶ τὸν 
Δημήτριον ἀπέλυσε τῶν δεσμῶν, ἐπαινέσας ὅτι 
μόνοι οὐκ ἀπέδρασαν. 
    Ἀλλ’ οὐκ ἐκεῖνοί γε ἠγάπησαν οὕτως ἀφιέ‐ 
μενοι, ἐβόα δὲ ὁ Δημήτριος καὶ δεινὰ ἐποίει,<tr><th>20<td>ἀδικεῖσθαι σφᾶς οὐ μικρὰ εἰ δόξουσι κακοῦργοι 
ὄντες ἐλέῳ ἢ ἐπαίνῳ τοῦ μὴ ἀποδρᾶναι ἀφεῖσθαι· 
καὶ τέλος ἠνάγκασαν τὸν δικαστὴν ἀκριβῶς τὸ 
πρᾶγμα ἐξετάσαι. ὁ δὲ ἐπεὶ ἔμαθεν οὐδὲν ἀδι‐ 
κοῦντας, ἐπαινέσας αὐτούς, τὸν Δημήτριον δὲ<tr><th>25<td>καὶ πάνυ θαυμάσας, ἀφίησι παραμυθησάμενος 
ἐπὶ τῇ κολάσει ἣν ἠνέσχοντο ἀδίκως δεθέντες, 
καὶ ἑκάτερον δωρησάμενος παρ’ αὑτοῦ, δραχμαῖς 
μὲν μυρίαις τὸν Ἀντίφιλον, δὶς τοσαύταις δὲ τὸν 
Δημήτριον.<td class=Y rowspan=7>156<tr><td><h6>Tox</h6>. <h2>34</h2><td>    Ὁ μὲν οὖν Ἀντίφιλος ἔτι καὶ νῦν ἐν Αἰγύπτῳ 
ἐστίν, ὁ δὲ Δημήτριος καὶ τὰς αὑτοῦ δισμυρίας 
ἐκείνῳ καταλιπὼν ᾤχετο ἀπιὼν εἰς τὴν Ἰνδικὴν 
παρὰ τοὺς Βραχμᾶνας, τοσοῦτον εἰπὼν πρὸς τὸν<tr><th>5<td>Ἀντίφιλον, ὡς συγγνωστὸς ἂν εἰκότως νομί‐ 
ζοιτο ἤδη ἀπολιπὼν αὐτόν· οὔτε γὰρ αὐτὸς 
δεῖσθαι τῶν χρημάτων, ἔστ’ ἂν αὐτὸς ᾖ ὅπερ 
ἐστίν, ἀρκεῖσθαι ὀλίγοις δυνάμενος, οὔτε ἐκείνῳ 
ἔτι δεῖν φίλου, εὐμαρῶν αὐτῷ τῶν πραγμάτων<tr><th>10<td>γεγενημένων. 
    Τοιοῦτοι, ὦ Τόξαρι, οἱ Ἕλληνες φίλοι. εἰ δὲ 
μὴ προδιεβεβλήκεις ἡμᾶς ὡς ἐπὶ ῥήμασι μέγα 
φρονοῦντας, καὶ αὐτοὺς ἄν σοι τοὺς λόγους διεξῆλ‐ 
θον, πολλοὺς καὶ ἀγαθοὺς ὄντας, οὓς ὁ Δημήτριος<tr><th>15<td>εἶπεν ἐν τῷ δικαστηρίῳ, ὑπὲρ αὑτοῦ μὲν οὐδὲν 
ἀπολογούμενος, ὑπὲρ τοῦ Ἀντιφίλου δέ, καὶ 
δακρύων προσέτι καὶ ἱκετεύων καὶ τὸ πᾶν ἐφ’ 
ἑαυτὸν ἀναδεχόμενος, ἄχρι μαστιγούμενος ὁ Σύρος 
ἀμφοτέρους ἀφίησιν αὐτούς.<tr><td><h6>Tox</h6>. <h2>35</h2><td>    Ἐγὼ μὲν οὖν τούτους ὀλίγους ἀπὸ πλειόνων, 
οὓς πρώτους ἡ μνήμη ὑπέβαλε, διηγησάμην σοι 
ἀγαθοὺς καὶ βεβαίους φίλους. καὶ τὸ λοιπὸν 
ἤδη καταβὰς ἀπὸ τοῦ λόγου σοὶ τὴν ῥήτραν<tr><th rowspan=2>5<td>παραδίδωμι· σὺ δὲ ὅπως μὴ χείρους ἐρεῖς τοὺς 
Σκύθας, ἀλλὰ πολλῷ τούτων ἀμείνους, αὐτῷ σοὶ 
μελήσει, εἴ τι καὶ τῆς δεξιᾶς πεφρόντικας, ὡς 
μὴ ἀποτμηθείης αὐτήν. ἀλλὰ χρὴ ἄνδρα ἀγαθὸν<tr><td>εἶναι· ἐπεὶ καὶ γελοῖα ἂν πάθοις Ὀρέστην μὲν καὶ<td class=Y rowspan=8>158<tr><th>10<td>Πυλάδην πάνυ σοφιστικῶς ἐπαινέσας, ὑπὲρ δὲ 
τῆς Σκυθίας φαῦλος ῥήτωρ φαινόμενος.<tr><th>11<td><a class=SN>ΤΟΞΑΡΙΣ 
</a>    Εὖ γε, ὦ Μνήσιππε, ὅτι καὶ παροτρύνεις με 
πρὸς τὸν λόγον, ὥσπερ οὐ πάνυ σοι μέλον εἰ 
ἀποτμηθείης τὴν γλῶτταν κρατηθεὶς ἐν τοῖς λόγοις.<tr><th>15<td>πλὴν ἄρξομαί γε ἤδη, μηδὲν ὥσπερ σὺ καλλιλο‐ 
γησάμενος· οὐ γὰρ Σκυθικὸν τοῦτο, καὶ μάλιστα 
ἐπειδὰν τὰ ἔργα ὑπερφθέγγηται τοὺς λόγους. 
προσδοκήσῃς δὲ μηδὲν τοιοῦτο παρ’ ἡμῶν οἷα σὺ 
διεξελήλυθας, ἐπαινῶν εἴ τις ἄπροικον ἔγημεν<tr><th>20<td>αἰσχρὰν γυναῖκα ἢ εἴ τις ἀργύριον ἐπέδωκε 
γαμουμένῃ φίλου ἀνδρὸς θυγατρὶ δύο τάλαντα, 
ἢ καὶ νὴ Δί’ εἴ τις παρέσχεν ἑαυτὸν δεδησόμενον 
ἐπὶ προδήλῳ τῷ μικρὸν ὕστερον λυθήσεσθαι· 
πάνυ γὰρ εὐτελῆ ταῦτα καὶ μεγαλουργὸν ἐν αὐτοῖς<tr><td><h6>Tox</h6>. <h2>36</h2><td>ἢ ἀνδρεῖον ἔνι οὐδέν. ἐγὼ δέ σοι διηγήσομαι 
φόνους πολλοὺς καὶ πολέμους καὶ θανάτους ὑπὲρ 
τῶν φίλων, ἵν’ εἰδῇς ὡς παιδιὰ τὰ ὑμέτερά ἐστιν 
παρὰ τὰ Σκυθικὰ ἐξετάζεσθαι.<tr><th>5<td>    Καίτοι οὐδὲ ἀλόγως αὐτὸ πεπόνθατε, ἀλλὰ 
εἰκότως τὰ μικρὰ ταῦτα ἐπαινεῖτε· οὐδὲ γὰρ 
οὐδέ εἰσιν ὑμῖν ἀφορμαὶ ὑπερμεγέθεις πρὸς ἐπί‐ 
δειξιν φιλίας ἐν εἰρήνῃ βαθείᾳ βιοῦσιν, ὥσπερ 
οὐδ’ ἂν ἐν γαλήνῃ μάθοις εἰ ἀγαθὸς ὁ κυβερνήτης<tr><th rowspan=2>10<td>ἐστί· χειμῶνος γὰρ δεήσει σοὶ πρὸς τὴν διάγνωσιν. 
παρ’ ἡμῖν δὲ συνεχεῖς οἱ πόλεμοι, καὶ ἢ ἐπελαύ‐<tr><td>νομεν ἄλλοις ἢ ὑποχωροῦμεν ἐπιόντας ἢ συμπε‐ 
σόντες ὑπὲρ νομῆς ἢ λείας μαχόμεθα, ἔνθα μάλιστα 
δεῖ φίλων ἀγαθῶν· καὶ διὰ τοῦτο ὡς βεβαιότατα<td class=Y rowspan=7>160<tr><th>15<td>συντιθέμεθα τὰς φιλίας, μόνον τοῦτο ὅπλον ἄμαχον 
καὶ δυσπολέμητον εἶναι νομίζοντες.<tr><td><h6>Tox</h6>. <h2>37</h2><td>    Πρότερον δέ σοι εἰπεῖν βούλομαι ὃν τρόπον 
ποιούμεθα τοὺς φίλους, οὐκ ἐκ τῶν πότων, ὥσπερ 
ὑμεῖς, οὐδὲ εἰ συνέφηβός τις ἢ γείτων ἦν, ἀλλ’ 
ἐπειδάν τινα ἴδωμεν ἀγαθὸν ἄνδρα καὶ μεγάλα<tr><th>5<td>ἐργάσασθαι δυνάμενον, ἐπὶ τοῦτον ἅπαντες σπεύ‐ 
δομεν, καὶ ὅπερ ὑμεῖς ἐν τοῖς γάμοις, τοῦτο ἡμεῖς 
ἐπὶ τῶν φίλων ποιεῖν ἀξιοῦμεν, ἐπὶ πολὺ μνηστευό‐ 
μενοι καὶ πάντα ὁμοῦ πράττοντες ὡς μὴ διαμαρτά‐ 
νοιμεν τῆς φιλίας μηδὲ ἀπόβλητοι δόξωμεν εἶναι.<tr><th>10<td>κἀπειδὰν προκριθείς τις ἤδη φίλος ᾖ, συνθῆκαι 
τὸ ἀπὸ τούτου καὶ ὅρκος ὁ μέγιστος, ἦ μὴν καὶ 
βιώσεσθαι μετ’ ἀλλήλων καὶ ἀποθανεῖσθαι, ἢν 
δέῃ, ὑπὲρ τοῦ ἑτέρου τὸν ἕτερον· καὶ οὕτω ποιοῦ‐ 
μεν. ἀφ’ οὗ γὰρ ἂν ἐντεμόντες ἅπαξ τοὺς<tr><th>15<td>δακτύλους ἐνσταλάξωμεν τὸ αἷμα εἰς κύλικα καὶ 
τὰ ξίφη ἄκρα βάψαντες ἅμα ἀμφότεροι ἐπι‐ 
σχόμενοι πίωμεν, οὐκ ἔστιν ὅ τι τὸ μετὰ τοῦτο 
ἡμᾶς διαλύσειεν ἄν. ἐφεῖται δὲ τὸ μέγιστον 
ἄχρι τριῶν ἐς τὰς συνθήκας εἰσιέναι· ὡς ὅστις<tr><th>20<td>ἂν πολύφιλος ᾖ, ὅμοιος ἡμῖν δοκεῖ ταῖς κοιναῖς 
ταύταις καὶ μοιχευομέναις γυναιξί, καὶ οἰόμεθα 
οὐκέθ’ ὁμοίως ἰσχυρὰν αὐτοῦ τὴν φιλίαν εἶναι, 
πρὸς πολλὰς εὐνοίας διαιρεθεῖσαν.<tr><td><h6>Tox</h6>. <h2>38</h2><td>    Ἄρξομαι δὲ ἀπὸ τῶν Δανδάμιδος πρῴην γενο‐ 
μένων. ὁ γὰρ Δάνδαμις ἐν τῇ πρὸς Σαυρομάτας 
συμπλοκῇ, ἀπαχθέντος αἰχμαλώτου Ἀμιζώκου τοῦ 
φίλου αὐτοῦ—μᾶλλον δὲ πρότερον ὀμοῦμαί σοι τὸν<td class=Y rowspan=10>162<tr><th>5<td>ἡμέτερον ὅρκον, ἐπεὶ καὶ τοῦτο ἐν ἀρχῇ διωμολο‐ 
γησάμην· οὐ μὰ γὰρ τὸν Ἄνεμον καὶ τὸν Ἀκινά‐ 
κην, οὐδὲν πρὸς σέ, ὦ Μνήσιππε, ψεῦδος ἐρῶ περὶ 
τῶν φίλων τῶν Σκυθῶν.<tr><th>8<td><a class=SN>ΜΝΗΣΙΠΠΟΣ 
</a>    Ἐγὼ μὲν οὐ πάνυ σου ὀμνύντος ἐδεόμην· σὺ<tr><th>10<td>δὲ ὅμως εὖ ποιῶν οὐδένα θεῶν ἐπωμόσω.<tr><th>10<td><a class=SN>ΤΟΞΑΡΙΣ 
</a>    Τί σὺ λέγεις; οὔ σοι δοκοῦσιν ὁ Ἄνεμος καὶ 
ὁ Ἀκινάκης θεοὶ εἶναι; οὕτως ἄρα ἠγνόησας ὅτι 
ἀνθρώποις μεῖζον οὐδέν ἐστιν ζωῆς τε καὶ θανάτου; 
ὁπόταν τοίνυν τὸν Ἄνεμον καὶ τὸν Ἀκινάκην<tr><th>15<td>ὀμνύωμεν, ταῦτα ὀμνύομεν ὡς τὸν μὲν ἄνεμον 
ζωῆς αἴτιον ὄντα, τὸν ἀκινάκην δὲ ὅτι ἀποθνήσκειν 
ποιεῖ.<tr><th>17<td><a class=SN>ΜΝΗΣΙΠΠΟΣ 
</a>    Καὶ μὴν εἰ διά γε τοῦτο, καὶ ἄλλους ἂν ἔχοιτε 
πολλοὺς θεοὺς οἷος ὁ Ἀκινάκης ἐστί, τὸν Ὀιστὸν<tr><th>20<td>καὶ τὴν Λόγχην καὶ Κώνειον δὲ καὶ Βρόχον καὶ τὰ 
τοιαῦτα· ποικίλος γὰρ οὗτος ὁ θεὸς ὁ θάνατος καὶ 
ἀπείρους τὰς ἐφ’ ἑαυτὸν παρέχεται ἀγούσας 
ὁδούς.<tr><th>23<td><a class=SN>ΤΟΞΑΡΙΣ 
</a>    Ὁρᾷς τοῦτο ὡς ἐριστικὸν ποιεῖς καὶ δικανικόν,<tr><th rowspan=2>25<td>ὑποκρούων μεταξὺ καὶ διαφθείρων μου τὸν λόγον;<tr><td>ἐγὼ δὲ ἡσυχίαν ἦγον σοῦ λέγοντος.<td class=Y rowspan=9>164<tr><th>26<td><a class=SN>ΜΝΗΣΙΠΠΟΣ 
</a>    Ἀλλ’ οὐκ αὖθίς γε, ὦ Τόξαρι, ποιήσω τοῦτο, 
πάνυ γὰρ ὀρθῶς ἐπετίμησας· ὥστε θαρρῶν τό γε 
ἐπὶ τούτῳ λέγε, ὡς μηδὲ παρόντος ἐμοῦ τοῖς<tr><th>30<td>λόγοις, οὕτω σιωπήσομαί σοι.<tr><th>30<td><a class=SN>ΤΟΞΑΡΙΣ</a><tr><td><h6>Tox</h6>. <h2>39</h2><td>    Τετάρτη μὲν ἦν ἡμέρα τῆς φιλίας Δανδάμιδι καὶ 
Ἀμιζώκῃ, ἀφ’ οὗ τὸ ἀλλήλων αἷμα συνεπεπώ‐ 
κεσαν· ἧκον δὲ ἡμῖν ἐπὶ τὴν χώραν Σαυρομάται 
μυρίοις μὲν ἱππεῦσιν, οἱ πεζοὶ δὲ τρὶς τοσοῦτοι<tr><th>5<td>ἐπεληλυθέναι ἐλέγοντο. οἷα δὲ οὐ προϊδομένοις 
τὴν ἔφοδον αὐτῶν ἐπιπεσόντες ἅπαντας μὲν 
τρέπουσι, πολλοὺς δὲ τῶν μαχίμων κτείνουσι, 
τοὺς δὲ καὶ ζῶντας ἀπάγουσι, πλὴν εἴ τις ἔφθη 
διανηξάμενος εἰς τὸ πέραν τοῦ ποταμοῦ, ἔνθα<tr><th>10<td>ἡμῖν τὸ ἥμισυ τοῦ στρατοπέδου καὶ μέρος τῶν 
ἁμαξῶν ἦν· οὕτω γὰρ ἐσκηνώσαμεν τότε, οὐκ 
οἶδα ὅ τι δόξαν τοῖς ἀρχιπλάνοις ἡμῶν, ἐπ’ 
ἀμφοτέρας τὰς ὄχθας τοῦ Τανάϊδος. 
    Εὐθὺς οὖν ἥ τε λεία περιηλαύνετο καὶ τὰ αἰχμά‐<tr><th>15<td>λωτα συνείχετο καὶ τὰς σκηνὰς διήρπαζον καὶ 
τὰς ἁμάξας κατελαμβάνοντο, αὐτάνδρους τὰς 
πλείστας ἁλισκομένας, καὶ ἐν ὀφθαλμοῖς ἡμῶν 
ὑβρίζοντες τὰς παλλακίδας καὶ τὰς γυναῖκας·<tr><td rowspan=2><h6>Tox</h6>. <h2>40</h2><td>ἡμεῖς δὲ ἠνιώμεθα τῷ πράγματι. ὁ δὲ Ἀμιζώκης 
ἀγόμενος—ἑαλώκει γάρ—ἐβόα τὸν φίλον ὀνομαστί,<tr><td>κακῶς δεδεμένος, καὶ ὑπεμίμνησκεν τῆς κύλικος 
καὶ τοῦ αἵματος. ὧν ἀκούσας ὁ Δάνδαμις οὐδὲν<td class=Y rowspan=7>166<tr><th>5<td>ἔτι μελλήσας ἁπάντων ὁρώντων διανήχεται εἰς 
τοὺς πολεμίους· καὶ οἱ μὲν Σαυρομάται διηρ‐ 
μένοι τοὺς ἄκοντας ὥρμησαν ἐπ’ αὐτὸν ὡς κατα‐ 
κεντήσοντες, ὁ δὲ ἐβόα τὸ “Ζίριν.” τοῦτο δὲ ἤν 
τις εἴπῃ, οὐκέτι φονεύεται ὑπ’ αὐτῶν, ἀλλὰ<tr><th>10<td>δέχονται αὐτὸν ὡς ἐπὶ λύτροις ἥκοντα. 
    Καὶ δὴ ἀναχθεὶς πρὸς τὸν ἄρχοντα αὐτῶν 
ἀπῄτει τὸν φίλον, ὁ δὲ λύτρα ᾔτει· μὴ γὰρ προή‐ 
σεσθαι, εἰ μὴ μεγάλα ὑπὲρ αὐτοῦ λάβοι. ὁ 
Δάνδαμις δέ, “Ἃ μὲν εἶχον,” φησίν, “ἅπαντα<tr><th>15<td>διήρπασται ὑφ’ ὑμῶν, εἰ δέ τι δύναμαι γυμνὸς 
ὑποτελέσαι, ἕτοιμος ὑποστῆναι ὑμῖν, καὶ πρόσ‐ 
ταττε ὅ τι ἂν θέλῃς. εἰ βούλει δέ, ἐμὲ ἀντὶ 
τούτου λαβὼν κατάχρησαι πρὸς ὅ τι σοι φίλον.” 
ὁ δὲ Σαυρομάτης, “Οὐδέν,” ἔφη, “δεῖ ὅλον<tr><th>20<td>κατέχεσθαί σε, καὶ ταῦτα Ζίριν ἥκοντα, σὺ δὲ 
ὧν ἔχεις μέρος καταβαλὼν ἄγου τὸν φίλον.” 
ἤρετο ὁ Δάνδαμις ὅ τι καὶ βούλεται λαβεῖν· 
ὁ δὲ τοὺς ὀφθαλμοὺς ᾔτησεν. ὁ δὲ αὐτίκα παρέ‐ 
σχεν ἐκκόπτειν αὐτούς· κἀπειδὴ ἐξεκέκοπτο καὶ<tr><th>25<td>ἤδη τὰ λύτρα εἶχον οἱ Σαυρομάται, παραλαβὼν 
τὸν Ἀμιζώκην ἐπανῄει ἐπερειδόμενος αὐτῷ, καὶ 
ἅμα διανηξάμενοι ἀπεσώθησαν πρὸς ἡμᾶς.<tr><td rowspan=2><h6>Tox</h6>. <h2>41</h2><td class=QE>Τοῦτο γενόμενον παρεμυθήσατο ἅπαντας Σκύθας<tr><td>καὶ οὐκέτι ἡττᾶσθαι ἐνόμιζον, ὁρῶντες ὅτι τὸ 
μέγιστον ἡμῖν τῶν ἀγαθῶν οὐκ ἀπήγαγον οἱ 
πολέμιοι, ἀλλ’ ἔτι ἦν παρ’ ἡμῖν ἡ ἀγαθὴ γνώμη<td class=Y rowspan=8>168<tr><th>5<td>καὶ ἡ πρὸς τοὺς φίλους πίστις. καὶ τοὺς Σαυρο‐ 
μάτας δὲ τὸ αὐτὸ οὐ μετρίως ἐφόβησε, λογι‐ 
ζομένους πρὸς οἵους ἄνδρας ἐκ παρασκευῆς μαχοῦν‐ 
ται, εἰ καὶ ἐν τῷ ἀπροσδοκήτῳ τότε ὑπερέσχον· 
ὥστε νυκτὸς ἐπιγενομένης ἀπολιπόντες τὰ πλεῖστα<tr><th>10<td>τῶν βοσκημάτων καὶ τὰς ἁμάξας ἐμπρήσαντες 
ᾤχοντο φεύγοντες. ὁ μέντοι Ἀμιζώκης οὐκέτι 
ἠνέσχετο βλέπειν αὐτὸς ἐπὶ τυφλῷ τῷ Δαν‐ 
δάμιδι, ἀλλὰ τυφλώσας καὶ αὐτὸς ἑαυτὸν ἀμφό‐ 
τεροι κάθηνται ὑπὸ τοῦ κοινοῦ τῶν Σκυθῶν δημοσίᾳ<tr><th>15<td>μετὰ πάσης τιμῆς τρεφόμενοι.<tr><td><h6>Tox</h6>. <h2>42</h2><td>    Τί τοιοῦτον, ὦ Μνήσιππε, ὑμεῖς ἔχοιτε ἂν 
εἰπεῖν, εἰ καὶ ἄλλους σοι δέκα δοίη τις ἐπὶ τοῖς 
πέντε καταριθμήσασθαι, ἀνωμότους, εἰ βούλει, 
ὡς καὶ πολλὰ ἐπιψεύδοιο αὐτοῖς; καίτοι ἐγὼ<tr><th>5<td>μέν σοι γυμνὸν τὸ ἔργον διηγησάμην· εἰ δὲ σύ 
τινα τοιοῦτον ἔλεγες, εὖ οἶδα, ὁπόσα ἂν κομψὰ 
ἐγκατέμιξας τῷ λόγῳ, οἷα ἱκέτευεν ὁ Δάνδαμις 
καὶ ὡς ἐτυφλοῦτο καὶ ἃ εἶπεν καὶ ὡς ἐπανῆκεν 
καὶ ὡς ὑπεδέξαντο αὐτὸν ἐπευφημοῦντες οἱ<tr><th>10<td>Σκύθαι καὶ ἄλλα ὁποῖα ὑμεῖς μηχανᾶσθαι εἰώθατε 
πρὸς τὴν ἀκρόασιν.<tr><td><h6>Tox</h6>. <h2>43</h2><td>    Ἄκουε δ’ οὖν καὶ ἄλλον ἰσότιμον, Βελίτταν, 
Ἀμιζώκου τούτου ἀνεψιόν, ὃς ἐπεὶ κατασπασθέντα 
ἐκ τοῦ ἵππου ὑπὸ λέοντος εἶδε Βάσθην τὸν φίλον 
(ἅμα δὲ ἔτυχον θηρῶντες) καὶ ἤδη ὁ λέων περι‐<tr><th>5<td>πλακεὶς αὐτῷ ἐνεπεφύκει τῷ λαιμῷ καὶ τοῖς 
ὄνυξιν ἐσπάρασσε, καταπηδήσας καὶ αὐτὸς ἐπι‐ 
πίπτει κατόπιν τῷ θηρίῳ καὶ περιέσπα, πρὸς 
ἑαυτὸν παροξύνων καὶ μετάγων καὶ διὰ τῶν 
ὀδόντων μεταξὺ διείρων τοὺς δακτύλους καὶ τὸν<td class=Y rowspan=5>170<tr><th>10<td>Βάσθην, ὡς οἷόν τε ἦν, ὑπεξελεῖν πειρώμενος τοῦ 
δήγματος, ἄχρι δὴ ὁ λέων ἀφεὶς ἐκεῖνον ἡμιθνῆτα 
ἤδη ἐπὶ τὸν Βελίτταν ἀπεστράφη καὶ συμπλακεὶς 
ἀπέκτεινε κἀκεῖνον· ὁ δὲ ἀποθνήσκων τὸ γοῦν 
τοσοῦτον ἔφθη πατάξας τῷ ἀκινάκῃ τὸν λέοντα<tr><th>15<td>εἰς τὸ στέρνον ὥστε ἅμα πάντες ἀπέθανον, καὶ 
ἡμεῖς ἐθάψαμεν αὐτοὺς δύο τάφους ἀναχώσαντες 
πλησίον, ἕνα μὲν τῶν φίλων, ἕνα δὲ καταντικρὺ 
τοῦ λέοντος.<tr><td><h6>Tox</h6>. <h2>44</h2><td>    Τρίτην δέ σοι διηγήσομαι, ὦ Μνήσιππε, τὴν 
Μακέντου φιλίαν καὶ Λογχάτου καὶ Ἀρσακόμα. 
ὁ γὰρ Ἀρσακόμας οὗτος ἠράσθη Μαζαίας τῆς 
Λευκάνορος, τοῦ βασιλεύσαντος ἐν Βοσπόρῳ,<tr><th rowspan=2>5<td>ὁπότε ἐπρέσβευεν ὑπὲρ τοῦ δασμοῦ ὃν οἱ Βοσπο‐ 
ρανοὶ ἀεὶ φέροντες ἡμῖν τότε ἤδη τρίτον μῆνα 
ὑπερήμεροι ἐγεγένηντο. ἐν τῷ δείπνῳ οὖν ἰδὼν 
τὴν Μαζαίαν μεγάλην καὶ καλὴν παρθένον ἤρα<tr><td>καὶ πονηρῶς εἶχε. τὰ μὲν οὖν περὶ τῶν φόρων<td class=Y rowspan=7>172<tr><th>10<td>διεπέπρακτο ἤδη, καὶ ἐχρημάτιζεν αὐτῷ ὁ βασιλεὺς 
καὶ εἱστία, ἤδη αὐτὸν ἀποπέμπων. ἔθος δέ ἐστιν 
ἐν Βοσπόρῳ τοὺς μνηστῆρας ἐπὶ τῷ δείπνῳ αἰτεῖν 
τὰς κόρας καὶ λέγειν οἵτινες ὄντες ἀξιοῦσι κατα‐ 
δεχθῆναι ἐπὶ τὸν γάμον, καὶ δὴ καὶ τότε ἔτυχον<tr><th>15<td>ἐν τῷ δείπνῳ πολλοὶ μνηστῆρες παρόντες, βασιλεῖς 
καὶ βασιλέων παῖδες· καὶ Τιγραπάτης ἦν ὁ Λαζῶν 
δυνάστης καὶ Ἀδύρμαχος ὁ Μαχλυηνῆς ἄρχων 
καὶ ἄλλοι πολλοί. δεῖ δὲ τῶν μνηστήρων ἕκαστον, 
προσαγγείλαντα ἑαυτὸν διότι μνηστευσόμενος ἥκει,<tr><th>20<td>δειπνεῖν ἐν τοῖς ἄλλοις κατακείμενον ἐφ’ ἡσυχίας· 
ἐπὰν δὲ παύσωνται δειπνοῦντες, αἰτήσαντα φιάλην 
ἐπισπεῖσαι κατὰ τῆς τραπέζης καὶ μνηστεύεσθαι τὴν 
παῖδα πολλὰ ἐπαινοῦντα ἑαυτόν, ὥς τις ἢ γένους 
ἢ πλούτου ἢ δυνάμεως ἔχει.<tr><td><h6>Tox</h6>. <h2>45</h2><td>    Πολλῶν οὖν κατὰ τόνδε τὸν νόμον σπεισάντων 
καὶ αἰτησάντων καὶ βασιλείας καὶ πλούτους 
καταριθμησαμένων τελευταῖος ὁ Ἀρσακόμας αἰτή‐ 
σας τὴν φιάλην οὐκ ἔσπεισεν, οὐ γὰρ ἔθος ἡμῖν<tr><th>5<td>ἐκχεῖν τὸν οἶνον, ἀλλὰ ὕβρις εἶναι δοκεῖ τοῦτο εἰς 
τὸν θεόν· πιὼν δὲ ἀμυστί, “Δός μοι,” εἶπεν, 
“ὦ βασιλεῦ, τὴν θυγατέρα σου Μαζαίαν γυναῖκα 
ἔχειν πολὺ ἐπιτηδειοτέρῳ τούτων ὄντι ὁπόσα γε 
ἐπὶ τῷ πλούτῳ καὶ τοῖς κτήμασι.” τοῦ δὲ Λευκά‐<tr><th>10<td>νορος θαυμάσαντος—ἠπίστατο γὰρ πένητα τὸν 
Ἀρσακόμαν καὶ Σκυθῶν τῶν πολλῶν—καὶ ἐρομένου, 
“Πόσα δὲ βοσκήματα ἢ πόσας ἁμάξας ἔχεις, ὦ 
Ἀρσακόμα; ταῦτα γὰρ ὑμεῖς πλουτεῖτε,” “Ἀλλ’ 
οὐχ ἁμάξας,” ἔφη, “ἔχω οὐδὲ ἀγέλας, ἀλλ’ εἰσί μοι<tr><th>15<td>δύο φίλοι καλοὶ καὶ ἀγαθοὶ οἷοι οὐκ ἄλλῳ Σκυθῶν.” 
    Τότε μὲν οὖν ἐγελάσθη ἐπὶ τούτοις καὶ παρώφθη 
καὶ μεθύειν ἔδοξεν, ἕωθεν δὲ προκριθεὶς τῶν 
ἄλλων Ἀδύρμαχος ἔμελλεν ἀπάξειν τὴν νύμφην<td class=Y rowspan=7>174<tr><td><h6>Tox</h6>. <h2>46</h2><td>παρὰ τὴν Μαιῶτιν ἐς τοὺς Μάχλυας. ὁ δὲ 
Ἀρσακόμας ἐπανελθὼν οἴκαδε μηνύει τοῖς φίλοις 
ὡς ἀτιμασθείη ὑπὸ τοῦ βασιλέως καὶ γελασθείη 
ἐν τῷ συμποσίῳ, πένης εἶναι δόξας. “Καίτοι,”<tr><th>5<td>ἔφη, “ἐγὼ διηγησάμην αὐτῷ τὸν πλοῦτον ὁπόσος 
ἐστίν μοι, ὑμᾶς, ὦ Λογχάτα καὶ Μακέντα, καὶ 
τὴν εὔνοιαν τὴν ὑμετέραν, πολὺ ἀμείνω καὶ 
βεβαιοτέραν τῆς Βοσπορανῶν δυνάμεως. ἀλλ’ 
ἐμοῦ ταῦτα διεξιόντος ἡμᾶς μὲν ἐχλεύαζεν καὶ<tr><th>10<td>κατεφρόνει, Ἀδυρμάχῳ δὲ τῷ Μάχλυϊ παρέδωκεν 
ἀπάγειν τὴν νύμφην, ὅτι χρυσᾶς τε φιάλας 
ἐλέγετο ἔχειν δέκα καὶ ἁμάξας τετρακλίνους 
ὀγδοήκοντα καὶ πρόβατα καὶ βοῦς πολλούς. 
οὕτως ἄρα προετίμησεν ἀνδρῶν ἀγαθῶν βοσκήματα<tr><th>15<td>πολλὰ καὶ ἐκπώματα περίεργα καὶ ἁμάξας βαρείας. 
    “Ἐγὼ δέ, ὦ φίλοι, δι’ ἀμφότερα ἀνιῶμαι· 
καὶ γὰρ ἐρῶ τῆς Μαζαίας, καὶ ἡ ὕβρις ἐν τοσούτοις 
ἀνθρώποις οὐ μετρίως μου καθίκετο. οἶμαι δὲ 
καὶ ὑμᾶς ἐπ’ ἴσης ἠδικῆσθαι· τὸ γὰρ τρίτον<tr><th>20<td>μετῆν ἑκάστῳ ἡμῶν τῆς ἀτιμίας, εἴ γε οὕτω 
βιοῦμεν ὡς ἀφ’ οὗ συνεληλύθαμεν εἷς ἄνθρωπος 
ὄντες καὶ τὰ αὐτὰ ἀνιώμενοι καὶ τὰ αὐτὰ χαίροντες.” 
“Οὐ μόνον,” ἐπεῖπεν ὁ Λογχάτης, “ἀλλὰ ἕκαστος 
ἡμῶν ὅλος ὕβρισται, ὁπότε σὺ τοιαῦτα ἔπαθες.”<tr><td rowspan=2><h6>Tox</h6>. <h2>47</h2><td class=QE>“Πῶς οὖν,” ὁ Μακέντης ἔφη, “χρησόμεθα τοῖς<tr><td>παροῦσι;” “Διελώμεθα,” ἔφη ὁ Λογχάτης, 
“τὸ ἔργον· καὶ ἐγὼ μὲν ὑπισχνοῦμαι Ἀρσακόμᾳ 
τὴν κεφαλὴν κομιεῖν τὴν Λευκάνορος, σὲ δὲ<td class=Y rowspan=7>176<tr><th>5<td>χρὴ τὴν νύμφην ἐπανάγειν αὐτῷ.” “Οὕτω γινέ‐ 
σθω,” ἔφη· “σὺ δέ, ὦ Ἀρσακόμα, ἐν τοσούτῳ 
—εἰκὸς γὰρ καὶ στρατιᾶς καὶ πολέμου τὸ μετὰ 
τοῦτο δεήσειν—ἡμᾶς αὐτοῦ περιμένων συνάγειρε 
καὶ παρασκεύαζε ὅπλα καὶ ἵππους καὶ τὴν ἄλλην<tr><th>10<td>δύναμιν ὡς πλείστην. ῥᾷστα δ’ ἂν πολλοὺς προσ‐ 
αγάγοις αὐτός τε ἀγαθὸς ὢν καὶ ἡμῖν οὐκ ὀλίγων 
ὄντων οἰκείων, μάλιστα δὲ εἰ καθέζοιο ἐπὶ τῆς 
βύρσης τοῦ βοός.” ἔδοξε ταῦτα, καὶ ὁ μὲν ἐχώρει 
ὡς εἶχεν εὐθὺς ἐπὶ τοῦ Βοσπόρου, ὁ Λογχάτης,<tr><th>15<td>ὁ Μακέντης δὲ ἐπὶ τοὺς Μάχλυας, ἱππότης ἑκάτερος, 
ὁ δὲ Ἀρσακόμας οἴκοι μένων τοῖς τε ἡλικιώταις 
διελέγετο καὶ ὥπλιζε δύναμιν παρὰ τῶν οἰκείων, 
τέλος δὲ καὶ ἐπὶ τῆς βύρσης ἐκαθέζετο.<tr><td><h6>Tox</h6>. <h2>48</h2><td>    Τὸ δὲ ἔθος ἡμῖν τὸ περὶ τὴν βύρσαν οὕτως 
ἔχει· ἐπειδὰν ἀδικηθείς τις πρὸς ἑτέρου, ἀμύνασθαι 
βουλόμενος, ἴδῃ καθ’ ἑαυτὸν οὐκ ἀξιόμαχος ὤν, 
βοῦν ἱερεύσας τὰ μὲν κρέα κατακόψας ἥψησεν,<tr><th>5<td>αὐτὸς δὲ ἐκπετάσας χαμαὶ τὴν βύρσαν κάθηται ἐπ’ 
αὐτῆς, εἰς τοὐπίσω παραγαγὼν τὼ χεῖρε ὥσπερ 
οἱ ἐκ τῶν ἀγκώνων δεδεμένοι. καὶ τοῦτό ἐστιν 
ἡμῖν ἡ μεγίστη ἱκετηρία. παρακειμένων δὲ τῶν 
κρεῶν τοῦ βοὸς προσιόντες οἱ οἰκεῖοι καὶ τῶν<tr><th rowspan=2>10<td>ἄλλων ὁ βουλόμενος μοῖραν ἕκαστος λαβὼν ἐπιβὰς 
τῇ βύρσῃ τὸν δεξιὸν πόδα ὑπισχνεῖται κατὰ 
δύναμιν, ὁ μὲν πέντε ἱππέας παρέξειν ἀσίτους καὶ<tr><td>ἀμίσθους, ὁ δὲ δέκα, ὁ δὲ πλείους, ὁ δὲ ὁπλίτας 
ἢ πεζοὺς ὁπόσους ἂν δύνηται, ὁ δὲ μόνον ἑαυτόν,<td class=Y rowspan=7>178<tr><th>15<td>ὁ πενέστατος. ἀθροίζεται οὖν ἐπὶ τῆς βύρσης 
πολὺ πλῆθος ἐνίοτε, καὶ τὸ τοιοῦτο σύνταγμα 
βεβαιότατόν τέ ἐστι συμμεῖναι καὶ ἀπρόσμαχον 
τοῖς ἐχθροῖς ἅτε καὶ ἔνορκον ὄν· τὸ γὰρ ἐπιβῆναι 
τῆς βύρσης ὅρκος ἐστίν.<tr><th>20<td>    Ὁ μὲν οὖν Ἀρσακόμας ἐν τούτοις ἦν, καὶ 
ἠθροίσθησαν αὐτῷ ἱππεὶς μὲν ἀμφὶ τοὺς πεντακισ‐ 
χιλίους, ὁπλῖται δὲ καὶ πεζοὶ συναμφότεροι δισμύ‐<tr><td><h6>Tox</h6>. <h2>49</h2><td>ριοι. ὁ δὲ Λογχάτης ἀγνοούμενος παρελθὼν ἐς τὸν 
Βόσπορον προσέρχεται τῷ βασιλεῖ διοικουμένῳ 
τι τῆς ἀρχῆς καὶ φησὶν ἥκειν μὲν ἀπὸ τοῦ κοινοῦ 
τῶν Σκυθῶν, ἰδίᾳ δὲ αὐτῷ μεγάλα πράγματα<tr><th>5<td>κομίζων. τοῦ δὲ λέγειν κελεύσαντος, “Οἱ μὲν 
Σκύθαι,” φησίν, “τὰ κοινὰ ταῦτα καὶ τὰ καθ’ 
ἡμέραν ἀξιοῦσιν, μὴ ὑπερβαίνειν τοὺς νομέας 
ὑμῶν ἐς τὸ πεδίον ἀλλὰ μέχρι τοῦ τράχωνος 
νέμειν· τοὺς δὲ λῃστὰς οὓς αἰτιᾶσθε ὡς κατατρέ‐<tr><th>10<td>χοντας ὑμῶν τὴν χώραν οὐ φασὶν ἀπὸ κοινῆς 
γνώμης ἐκπέμπεσθαι, ἀλλὰ ἰδίᾳ ἕκαστον ἐπὶ τῷ 
κέρδει κλωπεύειν· εἰ δέ τις ἁλίσκοιτο αὐτῶν, 
σὲ κύριον εἶναι κολάζειν. ταῦτα μὲν ἐκεῖνοι<tr><td rowspan=2><h6>Tox</h6>. <h2>50</h2><td>ἐπεστάλκασιν, ἐγὼ δὲ μηνύω σοι μεγάλην ἔφοδον<tr><td>ἐσομένην ἐφ’ ὑμᾶς ὑπ’ Ἀρσακόμα τοῦ Μαριάντα, 
ὃς ἐπρέσβευε πρῴην παρὰ σὲ καί, οἶμαι, διότι αἰτή‐ 
σας τὴν θυγατέρα οὐκ ἔτυχε παρὰ σοῦ, ἀγανακτεῖ<td class=Y rowspan=6>180<tr><th>5<td>καὶ ἐπὶ τῆς βύρσης ἑβδόμην ἡμέραν ἤδη κάθηται 
καὶ συνῆκται στρατὸς οὐκ ὀλίγος αὐτῷ.” 
    “Ἤκουσα,” ἔφη ὁ Λευκάνωρ, “καὶ αὐτὸς 
ἀθροίζεσθαι δύναμιν ἀπὸ βύρσης, ὅτι δ’ ἐφ’ ἡμᾶς 
συνίσταται καὶ ὅτι Ἀρσακόμας ὁ ἐλαύνων ἐστὶν<tr><th>10<td>ἠγνόουν.” “Ἀλλ’ ἐπὶ σέ,” ἔφη ὁ Λογχάτης, “ἡ 
παρασκευή. ἐμοὶ δὲ ἐχθρὸς ὁ Ἀρσακόμας ἐστί, 
καὶ ἄχθεται διότι προτιμῶμαι αὐτοῦ ὑπὸ τῶν 
γεραιτέρων καὶ ἀμείνων τὰ πάντα δοκῶ εἶναι· 
εἰ δέ μοι ὑπόσχοιο τὴν ἑτέραν σου θυγατέρα<tr><th>15<td>Βαρκέτιν, οὐδὲ τὰ ἄλλα ἀναξίῳ ὑμῶν ὄντι, οὐκ εἰς 
μακράν σοι ἥξω τὴν κεφαλὴν αὐτοῦ κομίζων.” 
“Ὑπισχνοῦμαι,” ἔφη ὁ βασιλεύς, μάλα περιδεὴς 
γενόμενος· ἔγνω γὰρ τὴν αἰτίαν τῆς ὀργῆς τῆς 
Ἀρσακόμα τὴν ἐπὶ τῷ γάμῳ, καὶ ἄλλως ὑπέπτησσεν<tr><th>20<td>ἀεὶ τοὺς Σκύθας. 
    Ὁ δὲ Λογχάτης, “Ὄμοσον,” εἶπεν, “ἦ μὴν 
φυλάξειν τὰς συνθήκας, μηδὲ ἀπαρνήσεσθαι τότε 
ἤδη, τούτων γενομένων.” καὶ ἐπεὶ ἀνατεί‐ 
νας εἰς τὸν οὐρανὸν ἤθελεν ὀμνύειν, “Μὴ σύ γε<tr><th rowspan=2>25<td>ἐνταῦθα,” εἶπεν, “μὴ καί τις ὑπίδηται τῶν ὁρώντων 
ἐφ’ ὅτῳ ὁρκωμοτοῦμεν, ἀλλὰ εἰς τὸ ἱερὸν τοῦ 
Ἄρεως τουτὶ εἰσελθόντες, ἐπικλεισάμενοι τὰς<tr><td>θύρας ὀμνύωμεν, ἀκουσάτω δὲ μηδείς· εἰ γάρ τι 
τούτων πύθοιτο Ἀρσακόμας, δέδια μὴ προθύσηται<td class=Y rowspan=7>182<tr><th>30<td>με τοῦ πολέμου, χεῖρα οὐ μικρὰν ἤδη περιβεβλη‐ 
μένος.” “Εἰσίωμεν,” ἔφη ὁ βασιλεύς, “ὑμεῖς δὲ 
ἀπόστητε ὅτι πορρωτάτω· μηδεὶς δὲ παρέστω 
ἐς τὸν νεὼν ὅντινα μὴ ἐγὼ καλέσω.” 
    Ἐπεὶ δὲ οἱ μὲν εἰσῆλθον, οἱ δορυφόροι δὲ<tr><th>35<td>ἀπέστησαν, σπασάμενος τὸν ἀκινάκην, ἐπισχὼν 
τῇ ἑτέρᾳ τὸ στόμα ὡς μὴ βοήσειε, παίει παρὰ τὸν 
μαστόν, εἶτα ἀποτεμὼν τὴν κεφαλὴν ὑπὸ τῇ χλαμύδι 
ἔχων ἐξῄει, μεταξὺ διαλεγόμενος δῆθεν αὐτῷ 
καὶ διὰ ταχέων ἥξειν λέγων, ὡς δὴ ἐπί τι πεμφθεὶς<tr><th>40<td>ὑπ’ ἐκείνου. καὶ οὕτως ἐπὶ τὸν τόπον ἀφικόμενος 
ἔνθα καταδεδεμένον καταλελοίπει τὸν ἵππον, ἀνα‐ 
βὰς ἀφιππάσατο εἰς τὴν Σκυθίαν. δίωξις δὲ οὐκ 
ἐγένετο αὐτοῦ, ἐπὶ πολὺ ἀγνοησάντων τὸ γεγονὸς 
τῶν Βοσπορανῶν, καὶ ὅτε ἔγνωσαν, ὑπὲρ τῆς<tr><th>45<td>βασιλείας στασιαζόντων.<tr><td><h6>Tox</h6>. <h2>51</h2><td>    Ταῦτα μὲν ὁ Λογχάτης ἔπραξεν καὶ τὴν ὑπό‐ 
σχεσιν ἀπεπλήρωσεν τῷ Ἀρσακόμᾳ παραδοὺς τὴν 
κεφαλὴν τοῦ Λευκάνορος. ὁ Μακέντης δὲ καθ’ 
ὁδὸν ἀκούσας τὰ ἐν Βοσπόρῳ γενόμενα ἧκεν<tr><th rowspan=2>5<td>εἰς τοὺς Μάχλυας καὶ πρῶτος ἀγγείλας αὐτοῖς τὸν 
φόνον τοῦ βασιλέως, “Ἡ πόλις δέ,” ἔφη, “ὦ 
Ἀδύρμαχε, σὲ γαμβρὸν ὄντα ἐπὶ τὴν βασιλείαν<tr><td>καλεῖ· ὥστε σὺ μὲν προελάσας παραλάμβανε τὴν 
ἀρχήν, τεταραγμένοις τοῖς πράγμασιν ἐπιφανείς,<td class=Y rowspan=7>184<tr><th>10<td>ἡ κόρη δέ σοι κατόπιν ἐπὶ τῶν ἁμαξῶν ἑπέσθω· 
ῥᾷον γὰρ οὕτω προσάξεις Βοσπορανῶν τοὺς πολλούς, 
ἰδόντας τὴν Λευκάνορος θυγατέρα. ἐγὼ δὲ Ἀλανός 
τέ εἰμι καὶ τῇ παιδὶ ταύτῃ συγγενὴς μητρόθεν· 
παρ’ ἡμῶν γὰρ οὖσαν τὴν Μάστειραν ἠγάγετο ὁ<tr><th>15<td>Λευκάνωρ. καὶ νῦν σοι ἥκω παρὰ τῶν Μαστείρας 
ἀδελφῶν τῶν ἐν Ἀλανίᾳ παρακελευομένων ὅτι 
τάχιστα ἐλαύνειν ἐπὶ τὸν Βόσπορον καὶ μὴ περι‐ 
ιδεῖν ἐς Εὐβίοτον περιελθοῦσαν τὴν ἀρχήν, 
ὃς ἀδελφὸς ὢν νόθος Λευκάνορος Σκύθαις μὲν<tr><th>20<td>ἀεὶ φίλος ἐστίν, Ἀλανοῖς δὲ ἀπέχθεται.” 
    Ταῦτα δὲ ἔλεγεν ὁ Μακέντης ὁμόσκευος καὶ 
ὁμόγλωττος τοῖς Ἀλανοῖς ὤν· κοινὰ γὰρ ταῦτα 
Ἀλανοῖς καὶ Σκύθαις, πλὴν ὅτι οὐ πάνυ κομῶσιν 
οἱ Ἀλανοὶ ὥσπερ οἱ Σκύθαι. ἀλλὰ ὁ Μακέντης<tr><th>25<td>καὶ τοῦτο εἴκαστο αὐτοῖς καὶ ἀποκεκάρκει τῆς 
κόμης ὁπόσον εἰκὸς ἦν ἔλαττον κομᾶν τὸν Ἀλανὸν 
τοῦ Σκύθου· ὥστε ἐπιστεύετο διὰ ταῦτα καὶ 
ἐδόκει Μαστείρας καὶ Μαζαίας συγγενὴς εἶναι.<tr><td><h6>Tox</h6>. <h2>52</h2><td>    “Καὶ νῦν,” ἔφη, “ὦ Ἀδύρμαχε, ἐλαύνειν 
τε ἕτοιμος ἅμα σοι ἐπὶ τὸν Βόσπορον, ἢν ἐθέλῃς, 
μένειν τε, εἰ δέοι, καὶ τὴν παῖδα ἄγειν.” “Τοῦτο,” 
ἔφη, “καὶ μᾶλλον,” ὁ Ἀδύρμαχος, “ἐθελήσαιμ’<tr><th rowspan=2>5<td>ἄν, ἀφ’ αἵματος ὄντα σε Μαζαίαν ἄγειν. ἢν μὲν<tr><td>γὰρ ἅμα ἡμῖν ἴῃς ἐπὶ Βόσπορον, ἱππεῖ ἑνὶ πλείους 
ἂν γενοίμεθα· εἰ δέ μοι τὴν γυναῖκα ἄγοις, ἀντὶ 
πολλῶν ἂν γένοιο.” 
    Ταῦτα ἐγίνετο καὶ ὁ μὲν ἀπήλαυνε παραδοὺς τῷ<td class=Y rowspan=6>186<tr><th>10<td>Μακέντῃ ἄγειν τὴν Μαζαίαν παρθένον ἔτι οὖσαν. 
ὁ δὲ ἡμέρας μὲν ἐπὶ τῆς ἁμάξης ἦγεν αὐτήν, 
ἐπεὶ δὲ νὺξ κατέλαβεν, ἀναθέμενος ἐπὶ τὸν ἵππον— 
ἐτεθεραπεύκει δὲ ἕνα σφίσιν ἄλλον ἱππέα ἕπεσθαι— 
ἀναπηδήσας καὶ αὐτὸς οὐκέτι παρὰ τὴν Μαιῶτιν<tr><th>15<td>ἤλαυνεν, ἀλλ’ ἀποτραπόμενος εἰς τὴν μεσόγειαν ἐν 
δεξιᾷ λαβὼν τὰ Μιτραίων ὄρη, διαναπαύων μεταξὺ 
τὴν παῖδα, τριταῖος ἐτέλεσεν ἐκ Μαχλύων ἐς 
Σκύθας. καὶ ὁ μὲν ἵππος αὐτῷ, ἐπειδὴ ἐπαύσατο<tr><td><h6>Tox</h6>. <h2>53</h2><td>τοῦ δρόμου, μικρὸν ἐπιστὰς ἀποθνήσκει, ὁ δὲ 
Μακέντης ἐγχειρίσας τὴν Μαζαίαν τῷ Ἀρσακόμᾳ, 
“Δέδεξο,” εἶπεν, “καὶ παρ’ ἐμοῦ τὴν ὑπόσχεσιν.” 
    Τοῦ δὲ πρὸς τὸ ἀνέλπιστον τοῦ θεάματος κατα‐<tr><th>5<td>πλαγέντος καὶ χάριν ὁμολογοῦντος, “Παῦε,” 
ἔφη ὁ Μακέντης, “ἄλλον με ποιῶν σεαυτοῦ· 
τὸ γὰρ χάριν ἐμοὶ ὁμολογεῖν ἐφ’ οἷς ἔπραξα 
τούτοις τοιόνδε ἐστὶν ὥσπερ ἂν εἰ ἡ ἀριστερά 
μου χάριν εἰδείη τῇ δεξιᾷ διότι τρωθεῖσάν ποτε<tr><th rowspan=2>10<td>αὐτὴν ἐθεράπευσε καὶ φιλοφρόνως ἐπεμελήθη 
καμνούσης. γελοῖα τοίνυν καὶ ἡμεῖς ἂν ποιοῖμεν 
εἰ πάλαι ἀναμιχθέντες καὶ ὡς οἷόν τε ἦν εἰς ἕνα 
συνελθόντες ἔτι μέγα νομίζοιμεν εἶναι εἰ τὸ μέρος<tr><td>ἡμῶν ἔπραξέ τι χρηστὸν ὑπὲρ ὅλου τοῦ σώματος·<td class=Y rowspan=8>188<tr><th>15<td>ὑπὲρ αὑτοῦ γὰρ ἔπραττεν, μέρος ὂν τοῦ ὅλου εὖ 
πάσχοντος.” 
    Οὕτως μὲν ὁ Μακέντης ἔφη τῷ Ἀρσακόμᾳ<tr><td><h6>Tox</h6>. <h2>54</h2><td>χάριν ὁμολογήσαντι. ὁ δὲ Ἀδύρμαχος ὡς ἤκουσε 
τὴν ἐπιβουλήν, εἰς μὲν τὸν Βόσπορον οὐκέτι 
ἦλθεν—ἤδη γὰρ Εὐβίοτος ἦρχεν, ἐπικληθεὶς ἐκ 
Σαυροματῶν, παρ’ οἷς διέτριβεν—εἰς δὲ τὴν<tr><th>5<td>αὑτοῦ ἐπανελθὼν καὶ στρατιὰν πολλὴν συναγαγὼν 
διὰ τῆς ὀρεινῆς εἰσέβαλεν εἰς τὴν Σκυθίαν· καὶ 
ὁ Εὐβίοτος οὐ μετὰ πολὺ καὶ οὗτος εἰσέπεσεν 
ἄγων πανδημεὶ μὲν τοὺς Ἕλληνας, Ἀλανοὺς δὲ 
καὶ Σαυρομάτας ἐπικλήτους ἑκατέρους δισμυ‐<tr><th>10<td>ρίους. ἀναμίξαντες δὲ τὰ στρατεύματα ὁ 
Εὐβίοτος καὶ ὁ Ἀδύρμαχος, ἐννέα μυριάδες 
ἅπαντες ἐγένοντο καὶ τούτων τὸ τρίτον ἱπποτο‐ 
ξόται. 
    Ἡμεῖς δὲ—καὶ γὰρ αὐτὸς μετέσχον τῆς ἐξόδου<tr><th>15<td>αὐτοῖς, ἐπιδοὺς ἐν τῇ βύρσῃ τότε ἱππέας αὐτοτε‐ 
λεῖς ἑκατόν—οὐ πολλῷ ἔλαττον τῶν τρισμυρίων 
σὺν τοῖς ἱππεῦσιν ἀθροισθέντες ὑπεμένομεν τὴν 
ἔφοδον· ἐστρατήγει δὲ ὁ Ἀρσακόμας. καὶ ἐπειδὴ 
προσιόντας εἴδομεν αὐτούς, ἀντεπήγομεν, προεπ‐<tr><th>20<td>αφέντες τὸ ἱππικόν. γενομένης δὲ ἐπὶ πολὺ μάχης 
καρτερᾶς ἐνεδίδου ἤδη τὰ ἡμέτερα καὶ παρερρή‐ 
γνυτο ἡ φάλαγξ, καὶ τέλος εἰς δύο διεκόπη τὸ 
Σκυθικὸν ἅπαν, καὶ τὸ μὲν ὑπέφευγεν, οὐ πάνυ 
σαφῶς ἡττημένον, ἀλλ’ ἀναχώρησις ἐδόκει ἡ<tr><th rowspan=2>25<td>φυγή· οὐδὲ γὰρ οἱ Ἀλανοὶ ἐτόλμων ἐπὶ πολὺ 
διώκειν. τὸ δὲ ἥμισυ, ὅπερ καὶ ἔλαττον, περι‐ 
σχόντες οἱ Ἀλανοὶ καὶ Μάχλυες ἔκοπτον πανταχό‐<tr><td>θεν ἀφθόνως ἀφιέντες τῶν ὀϊστῶν καὶ ἀκοντίων, 
ὥστε πάνυ ἐπονοῦντο ἡμῶν οἱ περιεσχημένοι,<td class=Y rowspan=8>190<tr><th>30<td>καὶ ἤδη προΐεντο οἱ πολλοὶ τὰ ὅπλα.<tr><td><h6>Tox</h6>. <h2>55</h2><td>    Ἐν τούτοις δὲ καὶ ὁ Λογχάτης καὶ ὁ Μακέντης 
ἔτυχον ὄντες καὶ ἐτέτρωντο ἤδη προκινδυνεύοντες, 
ὁ μὲν στυρακίῳ εἰς τὸν μηρόν, ὁ Λογχάτης, ὁ 
Μακέντης δὲ πελέκει εἰς τὴν κεφαλὴν καὶ κοντῷ<tr><th>5<td>εἰς τὸν ὦμον. ὅπερ αἰσθόμενος ὁ Ἀρσακόμας, 
ἐν ἡμῖν τοῖς ἄλλοις ὤν, δεινὸν ἡγησάμενος εἰ 
ἄπεισι καταλιπὼν τοὺς φίλους, προσβαλὼν τοὺς 
μύωπας τῷ ἵππῳ ἐμβοήσας ἤλαυνε διὰ τῶν 
πολεμίων κοπίδα διηρμένος, ὥστε τοὺς Μάχλυας<tr><th>10<td>μηδὲ ὑποστῆναι τὸ ῥόθιον τοῦ θυμοῦ, ἀλλὰ διαιρε‐ 
θέντες ἔδωκαν αὐτῷ διεξελθεῖν. 
    Ὁ δὲ ἀνακτησάμενος τοὺς φίλους καὶ τοὺς 
ἄλλους ἅπαντας παρακαλέσας ὥρμησεν ἐπὶ τὸν 
Ἀδύρμαχον καὶ πατάξας τῇ κοπίδι παρὰ τὸν αὐχένα<tr><th>15<td>μέχρι τῆς ζώνης διέτεμεν. πεσόντος δὲ ἐκείνου 
διελύθη τὸ Μαχλυϊκὸν ἅπαν, καὶ τὸ Ἀλανικὸν οὐ 
μετὰ πολύ, καὶ οἱ Ἕλληνες ἐπὶ τούτοις· ὥστε 
ἐκρατοῦμεν ἐξ ὑπαρχῆς ἡμεῖς καὶ ἐπεξήλθομεν ἂν 
ἐπὶ πολὺ κτείνοντες, εἰ μὴ νὺξ τὸ ἔργον ἀφείλετο.<tr><th>20<td>    Εἰς δὲ τὴν ἐπιοῦσαν ἱκέται παρὰ τῶν πολεμίων 
ἥκοντες ἐδέοντο φιλίαν ποιεῖσθαι, Βοσπορανοὶ 
μὲν ὑποτελέσειν διπλάσιον τὸν δασμὸν ὑπισχνού‐ 
μενοι, Μάχλυες δὲ ὁμήρους δώσειν ἔφασαν, οἱ 
Ἀλανοὶ δὲ ἀντὶ τῆς ἐφόδου ἐκείνης Σινδιανοὺς<tr><th rowspan=2>25<td>ἡμῖν χειρώσασθαι ὑπέστησαν ἐκ πολλοῦ διεστῶτας.<tr><td>ἐπὶ τούτοις ἐπείσθημεν, δόξαν πολὺ πρότερον 
Ἀρσακόμᾳ καὶ Λογχάτῃ, καὶ ἐγένετο εἰρήνη 
ἐκείνων πρυτανευόντων ἕκαστα. 
    Τοιαῦτα, ὦ Μνήσιππε, τολμῶσιν ποιεῖν Σκύθαι<td class=Y rowspan=10>192<tr><th>30<td>ὑπὲρ τῶν φίλων.<tr><th>30<td><a class=SN>ΜΝΗΣΙΠΠΟΣ</a><tr><td><h6>Tox</h6>. <h2>56</h2><td>    Πάνυ τραγικά, ὦ Τόξαρι, καὶ μύθοις ὅμοια· 
καὶ ἵλεως μὲν ὁ Ἀκινάκης καὶ ὁ Ἄνεμος εἶεν, 
οὓς ὤμοσας· εἰ δ’ οὖν τις ἀπιστοίη αὐτοῖς, οὐ 
πάνυ μεμπτὸς εἶναι δόξειεν ἄν.<tr><th>4<td><a class=SN>ΤΟΞΑΡΙΣ</a><tr><th>5<td>    Ἀλλ’ ὅρα, ὦ γενναῖε, μὴ φθόνος ὑμῶν ἡ ἀπι‐ 
στία ᾖ. πλὴν οὐκ ἐμὲ ἀποτρέψεις ἀπιστῶν καὶ 
ἄλλα τοιαῦτα εἰπεῖν ἃ οἶδα ὑπὸ Σκυθῶν γενόμενα.<tr><th>7<td><a class=SN>ΜΝΗΣΙΠΠΟΣ 
</a>    Μὴ μακρὰ μόνον, ὦ ἄριστε, μηδὲ οὕτως ἀφέτοις 
χρώμενος τοῖς λόγοις· ὡς νῦν γε, ἄνω καὶ κάτω<tr><th>10<td>τὴν Σκυθίαν καὶ τὴν Μαχλυανὴν διαθέων καὶ 
εἰς τὸν Βόσπορον ἀπιών, εἶτ’ ἐπανιών, πάνυ μου 
κατεχρήσω τῇ σιωπῇ.<tr><th>12<td><a class=SN>ΤΟΞΑΡΙΣ 
</a>    Πειστέον καὶ ταῦτά σοι νομοθετοῦντι καὶ διὰ 
βραχέων λεκτέον, μὴ καὶ κάμῃς ἡμῖν τῇ ἀκοῇ<tr><td rowspan=2><h6>Tox</h6>. <h2>57</h2><td>συμπερινοστῶν. μᾶλλον δὲ ἄκουσον ἐμοὶ αὐτῷ<tr><td>οἷα φίλος, Σισίννης τοὔνομα, ὑπηρέτησεν. 
    Ὅτε γὰρ Ἀθήναζε ἀπῄειν οἴκοθεν ἐπιθυμίᾳ 
παιδείας τῆς Ἑλληνικῆς, κατέπλευσα ἐς Ἄμαστριν<td class=Y rowspan=7>194<tr><th>5<td>τὴν Ποντικήν· ἐν προσβολῇ δέ ἐστιν τοῖς ἀπὸ 
Σκυθίας προσπλέουσιν, οὐ πολὺ τῆς Καράμβεως 
ἀπέχουσα, ἡ πόλις. εἵπετο δὲ ὁ Σισίννης ἑταῖρος 
ἐκ παιδὸς ὤν. ἡμεῖς μὲν οὖν καταγωγήν τινα ἐπὶ 
τῷ λιμένι σκεψάμενοι κἀκ τοῦ πλοίου ἐς αὐτὴν<tr><th>10<td>μετασκευασάμενοι ἠγοράζομεν, οὐδὲν πονηρὸν 
ὑφορώμενοι· ἐν τοσούτῳ δὲ κλῶπές τινες ἀνασπά‐ 
σαντες τὸ κλεῖστρον ἐκφέρουσιν ἅπαντα, ὡς μηδὲ 
τὰ ἐς ἐκείνην τὴν ἡμέραν διαρκέσοντα καταλιπεῖν. 
    Ἐπανελθόντες οὖν οἶκαδε καὶ τὸ γεγονὸς<tr><th>15<td>μαθόντες, δικάζεσθαι μὲν τοῖς γείτοσι πολλοῖς 
οὖσιν ἢ τῷ ξένῳ οὐκ ἐδοκιμάζομεν, δεδιότες μὴ 
συκοφάνται δόξωμεν τοῖς πολλοῖς λέγοντες ὡς 
ὑφείλετο ἡμῶν τις δαρεικοὺς τετρακοσίους καὶ 
ἐσθῆτα πολλὴν καὶ δάπιδάς τινας καὶ τὰ ἄλλα<tr><td><h6>Tox</h6>. <h2>58</h2><td>ὁπόσα εἴχομεν· ἐσκοπούμεθα δὲ περὶ τῶν παρόν‐ 
των ὅ τι πράξομεν, ἄποροι παντάπασιν ἐν τῇ 
ἀλλοδαπῇ γενόμενοι. κἀμοὶ μὲν ἐδόκει ὡς εἶχον 
αὐτοῦ παραβύσαντα ἐς τὴν πλευρὰν τὸν ἀκινάκην<tr><th>5<td>ἀπελθεῖν τοῦ βίου πρὶν ἀγεννές τι ὑποστῆναι 
λιμῷ ἢ δίψει πιεσθέντα, ὁ δὲ Σισίννης παρεμυθεῖτο 
καὶ ἱκέτευεν μηδὲν τοιοῦτο ποιεῖν· αὐτὸς γὰρ 
ἐπινοήσειν ὅθεν ἕξομεν ἱκανῶς τὰς τροφάς. 
    Καὶ τότε μὲν ξύλα ἐκ τοῦ λιμένος παρεκό‐<tr><th rowspan=2>10<td>μισεν καὶ ἧκεν ἡμῖν ἀπὸ τοῦ μισθοῦ ἐπισιτισάμενος· 
ἕωθεν δὲ περιιὼν κατὰ τὴν ἀγορὰν εἶδε προπομπήν<tr><td>τινα, ὡς ἔφη, γενναίων καὶ καλῶν νεανίσκων. 
μονομαχεῖν δὲ οὗτοι ἐπὶ μισθῷ ἀνδρολογηθέντες 
εἰς τρίτην ἡμέραν διαγωνιεῖσθαι ἔμελλον. καὶ<td class=Y rowspan=8>196<tr><th>15<td>δὴ τὸ πᾶν ὡς εἶχεν ἀμφ’ αὐτοὺς πυθόμενος, 
ἐλθὼν ὡς ἐμέ, “Μηκέτι, ὦ Τόξαρι,” ἔφη, “σαυτὸν 
πένητα λέγε, εἰς γὰρ τρίτην ἡμέραν πλούσιόν σε 
ἀποφανῶ.”<tr><td><h6>Tox</h6>. <h2>59</h2><td>    Ταῦτα εἶπε, καὶ πονηρῶς τὸ μεταξὺ ἀποζή‐ 
σαντες, ἐνστάσης ἤδη τῆς θέας ἐθεώμεθα καὶ 
αὐτοί· παραλαβὼν γάρ με ὡς ἐπὶ τερπνόν τι καὶ 
παράδοξον θέαμα τῶν Ἑλληνικῶν ἄγει εἰς τὸ<tr><th>5<td>θέατρον. καὶ καθίσαντες ἑωρῶμεν τὸ μὲν πρῶτον 
θηρία κατακοντιζόμενα καὶ ὑπὸ κυνῶν διωκόμενα 
καὶ ἐπ’ ἀνθρώπους δεδεμένους ἀφιέμενα, κακούρ‐ 
γους τινάς, ὡς εἰκάζομεν. ἐπεὶ δὲ εἰσῆλθον οἱ 
μονομάχοι καί τινα παραγαγὼν ὁ κῆρυξ εὐμεγέθη<tr><th>10<td>νεανίσκον εἶπεν, ὅστις ἂν ἐθέλῃ τούτῳ μονο‐ 
μαχῆσαι, ἥκειν εἰς τὸ μέσον δραχμὰς ληψόμενον 
μυρίας μισθὸν τῆς μάχης, ἐνταῦθα ἐξανίσταται ὁ 
Σισίννης καὶ καταπηδήσας ὑπέστη μαχεῖσθαι καὶ 
τὰ ὅπλα ᾔτει, καὶ τὸν μισθὸν λαβών, τὰς μυρίας<tr><th>15<td>ἐμοὶ φέρων ἐνεχείρισε, καὶ “Εἰ μὲν κρατήσαιμι, 
ὦ Τόξαρι,” εἶπεν, “ἅμα ἄπιμεν ἔχοντες τὰ 
ἀρκοῦντα, ἢν δὲ πέσω, θάψας με ὑποχώρει ὀπίσω 
ἐς Σκύθας.”<tr><td><h6>Tox</h6>. <h2>60</h2><td>    Ἐγὼ μὲν ἐπὶ τούτοις ἐκώκυον, ὁ δὲ λαβὼν τὰ 
ὅπλα τὰ μὲν ἄλλα περιεδήσατο, τὸ κράνος δὲ 
οὐκ ἐπέθηκεν, ἀλλ’ ἀπὸ γυμνῆς τῆς κεφαλῆς 
καταστὰς ἐμάχετο. καὶ τὸ μὲν πρῶτον τιτρώ‐<tr><th rowspan=2>5<td>σκεται αὐτός, καμπύλῳ τῷ ξίφει ὑποτμηθεὶς 
τὴν ἰγνύαν, ὥστε αἷμα ἔρρει πολύ· ἐγὼ δὲ προετε‐<tr><td>θνήκειν ἤδη τῷ δέει. θρασύτερον δὲ ἐπιφερό‐ 
μενον τηρήσας τὸν ἀντίπαλον παίει εἰς τὸ στέρνον 
καὶ διήλασεν, ὥστε αὐτίκα ἐπεπτώκει πρὸ τοῖν<td class=Y rowspan=7>198<tr><th>10<td>ποδοῖν αὐτοῦ. ὁ δὲ κάμνων καὶ αὐτὸς ἀπὸ τοῦ 
τραύματος ἐπεκάθιζε τῷ νεκρῷ, καὶ μικροῦ δεῖν 
ἀφῆκεν αὐτὸν ἡ ψυχή, ἀλλ’ ἐγὼ προσδραμὼν 
ἀνέστησα καὶ παρεμυθησάμην. ἐπεὶ δὲ ἀφεῖτο 
ἤδη νενικηκώς, ἀράμενος αὐτὸν ἐκόμισα εἰς τὴν<tr><th>15<td>οἰκίαν· καὶ ἐπὶ πολὺ θεραπευθεὶς ἐπέζησε μὲν 
καὶ ἔστι μέχρι νῦν ἐν Σκύθαις, γήμας τὴν ἐμὴν 
ἀδελφήν· χωλὸς δέ ἐστιν ὅμως ἀπὸ τοῦ τραύ‐ 
ματος. 
    Τοῦτο, ὦ Μνήσιππε, οὐκ ἐν Μάχλυσιν οὐδὲ<tr><th>20<td>ἐν Ἀλανίᾳ ἐγένετο, ὡς ἀμάρτυρον εἶναι καὶ 
ἀπιστεῖσθαι δύνασθαι, ἀλλὰ πολλοὶ πάρεισιν Ἀμα‐ 
στριανῶν μεμνημένοι τὴν μάχην τοῦ Σισίννου.<tr><td><h6>Tox</h6>. <h2>61</h2><td>    Πέμπτον ἔτι σοι τὸ Ἀβαύχα ἔργον διηγησά‐ 
μενος παύσομαι. ἧκέν ποτε οὗτος ὁ Ἀβαύχας εἰς 
τὴν Βορυσθενιτῶν πόλιν ἐπαγόμενος καὶ γυναῖκα, 
ἧς ἤρα μάλιστα, καὶ παιδία δύο· τὸ μὲν ἐπιμαστί‐<tr><th>5<td>διον ἄρρεν, τὸ δὲ ἕτερον, ἡ κόρη, ἑπτέτις ἦν. 
συναπεδήμει δὲ καὶ ἑταῖρος αὐτοῦ, Γυνδάνης, 
οὗτος μὲν καὶ νοσῶν ἀπὸ τραύματος ὃ ἐτέτρωτο 
κατὰ τὴν ὁδὸν ὑπὸ λῃστῶν ἐπιπεσόντων σφίσι· 
διαμαχόμενος γὰρ πρὸς αὐτοὺς ἐλαύνεται εἰς τὸν<tr><th>10<td>μηρόν, ὥστε οὐδὲ ἑστάναι ἐδύνατο ὑπὸ τῆς ὀδύνης. 
νύκτωρ δὲ καθευδόντων—ἔτυχον δὲ ἐν ὑπερῴῳ 
τινὶ οἰκοῦντες—πυρκαϊὰ μεγάλη ἐξανίσταται καὶ 
πάντα περιεκλείετο καὶ περιεῖχεν ἡ φλὸξ ἁπαντα‐ 
χόθεν τὴν οἰκίαν. ἐνταῦθα δὴ ἀνεγρόμενος ὁ<tr><th>15<td>Ἀβαύχας καταλιπὼν τὰ παιδία κλαυθμυριζόμενα 
καὶ τὴν γυναῖκα ἐκκρεμαννυμένην ἀποσεισάμενος 
καὶ σώζειν αὑτὴν παρακελευσάμενος, ἀράμενος 
τὸν ἑταῖρον κατῆλθεν καὶ ἔφθη διεκπαίσας καθ’ 
ὃ μηδέπω τελέως ἀπεκέκαυτο ὑπὸ τοῦ πυρός.<td class=Y rowspan=7>200<tr><th>20<td>ἡ γυνὴ δὲ φέρουσα τὸ βρέφος εἵπετο, ἀκολου‐ 
θεῖν κελεύσασα καὶ τὴν κόρην. ἡ δὲ ἡμίφλεκτος 
ἀφεῖσα τὸ παιδίον ἐκ τῆς ἀγκάλης μόλις διεπήδησε 
τὴν φλόγα, καὶ ἡ παῖς σὺν αὐτῇ, παρὰ μικρὸν 
ἐλθοῦσα κἀκείνη ἀποθανεῖν. καὶ ἐπεὶ ὠνείδισέν<tr><th>25<td>τις ὕστερον τὸν Ἀβαύχαν διότι προδοὺς τὰ τέκνα 
καὶ τὴν γυναῖκα ὁ δὲ Γυνδάνην ἐξεκόμισεν, 
“Ἀλλὰ παῖδας μέν,” ἔφη, “καὶ αὖθις ποιήσασθαί 
μοι ῥᾴδιον, καὶ ἄδηλον εἰ ἀγαθοὶ ἔσονται οὗτοι· 
φίλον δὲ οὐκ ἂν εὕροιμι ἄλλον ἐν πολλῷ χρόνῳ<tr><th>30<td>τοιοῦτον οἷος Γυνδάνης ἐστίν, πεῖράν μοι πολλὴν 
τῆς εὐνοίας παρεσχημένος.”<tr><td><h6>Tox</h6>. <h2>62</h2><td>    Εἴρηκα, ὦ Μνήσιππε, ἀπὸ πολλῶν πέντε τού‐ 
τους προχειρισάμενος. ἤδη δὲ καιρὸς ἂν εἴη 
κεκρίσθαι ὁπότερον ἡμῶν ἢ τὴν γλῶτταν ἢ τὴν 
δεξιὰν ἀποτετμῆσθαι δέοι. τίς οὖν ὁ δικάσων<tr><th>5<td>ἐστίν;<tr><th rowspan=2>5<td><a class=SN>ΜΝΗΣΙΠΠΟΣ 
</a>    Οὐδὲ εἷς· οὐ γὰρ ἐκαθίσαμέν τινα δικαστὴν 
τοῦ λόγου. ἀλλ’ οἶσθα ὃ δράσωμεν; ἐπειδὴ 
νῦν ἄσκοπα τετοξεύκαμεν, αὖθις ἑλόμενοι διαιτητὴν<tr><td>ἄλλους ἐπ’ ἐκείνῳ εἴπωμεν φίλους, εἶτα ὃς ἂν<td class=Y rowspan=9>202<tr><th>10<td>ἥττων γένηται, ἀποτετμήσεται τότε, ἢ ἐγὼ τὴν 
γλῶτταν ἢ σὺ τὴν δεξιάν. ἢ τοῦτο μὲν ἄγροικον, 
ἐπεὶ δὲ καὶ σὺ φιλίαν ἐπαινεῖν ἔδοξας, ἐγὼ δὲ 
οὐδὲν ἄλλο ἡγοῦμαι ἀνθρώποις εἶναι τούτου κτῆμα 
ἄμεινον ἢ κάλλιον, τί οὐχὶ καὶ ἡμεῖς συνθέμενοι<tr><th>15<td>πρὸς ἡμᾶς αὐτοὺς φίλοι τε αὐτόθεν εἶναι καὶ εἰσαεὶ 
ἔσεσθαι ἀγαπῶμεν ἄμφω νικήσαντες, τὰ μέγιστα 
ἆθλα προσλαβόντες, ἀντὶ μιᾶς γλώττης καὶ μιᾶς 
δεξιᾶς δύο ἑκάτερος ἐπικτησάμενοι καὶ προσέτι 
γε καὶ ὀφθαλμοὺς τέτταρας καὶ πόδας τέτταρας<tr><th>20<td>καὶ ὅλως διπλᾶ πάντα; τοιοῦτόν τι γάρ ἐστι 
συνελθόντες δύο ἢ τρεῖς φίλοι, ὁποῖον τὸν 
Γηρυόνην οἱ γραφεῖς ἐνδείκνυνται, ἄνθρωπον ἑξά‐ 
χειρα καὶ τρικέφαλον· ἐμοὶ γὰρ δοκεῖν, τρεῖς 
ἐκεῖνοι ἦσαν ἅμα πράττοντες πάντα, ὥσπερ ἐστὶ<tr><th>25<td>δίκαιον φίλους γε ὄντας.<tr><th>25<td><a class=SN>ΤΟΞΑΡΙΣ</a><tr><td><h6>Tox</h6>. <h2>63</h2><td class=QE>Εὖ λέγεις· καὶ οὕτω ποιῶμεν.<tr><th>1<td><a class=SN>ΜΝΗΣΙΠΠΟΣ 
</a>    Ἀλλὰ μήτε αἵματος, ὦ Τόξαρι, μήτε ἀκινάκου 
δεώμεθα τὴν φιλίαν ἡμῖν βεβαιώσοντος· ὁ γὰρ 
λόγος ὁ παρὼν καὶ τὸ τῶν ὁμοίων ὀρέγεσθαι πολὺ<tr><th rowspan=2>5<td>πιστότερα τῆς κύλικος ἐκείνης ἣν πίνετε, ἐπεὶ τά 
γε τοιαῦτα οὐκ ἀνάγκης ἀλλὰ γνώμης δεῖσθαί μοι<tr><td>δοκεῖ.<td class=Y rowspan=4>204<tr><th>7<td><a class=SN>ΤΟΞΑΡΙΣ 
</a>    Ἐπαινῶ ταῦτα, καὶ ἤδη ὦμεν φίλοι καὶ ξένοι, 
ἐμοὶ μὲν σὺ ἐνταῦθα ἐπὶ τῆς Ἑλλάδος, ἐγὼ δὲ σοὶ<tr><th>10<td>εἴ ποτε ἐς τὴν Σκυθίαν ἀφίκοιο.<tr><th rowspan=2>10<td><a class=SN>ΜΝΗΣΙΠΠΟΣ 
</a>    Καὶ μήν, εὖ ἴσθι, οὐκ ἂν ὀκνήσαιμι καὶ ἔτι 
πορρωτέρω ἐλθεῖν, εἰ μέλλω τοιούτοις φίλοις 
ἐντεύξεσθαι οἷος σύ, ὦ Τόξαρι, διεφάνης ἡμῖν ἀπὸ<tr><td>τῶν λόγων.<td class=Y>206</table>
<script>
var IL = ["Line", "Section"];
document.body.onload=f();
</script>
</body>
</html>
