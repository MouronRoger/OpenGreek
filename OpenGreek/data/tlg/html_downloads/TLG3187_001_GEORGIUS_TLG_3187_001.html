<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
<title>GEORGIUS :: Anacreontea :: TLG 3187 001</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="3187.htm">3187</a> 001&nbsp;:: <strong><a class=CaCo href="3187.htm">GEORGIUS</a></strong>&nbsp;:: <strong>Anacreontea</strong></p>
<p class="AuthorInfo"><a class=CaCo href="3187.htm">GEORGIUS</a> <a class="CanonEpi">Gramm.</a>, <span class="CanonSyn">fiq Georgius Choeroboscus</span><br />(<a class="CanonDat">A.D. 6</a>)</p><p class="WorkInfo"><strong>Anacreontea</strong></p><p class="EditionInfo"><a class=CaE>Source: Bergk, T. (ed.), <em>Poetae lyrici Graeci,</em> vol. 3. Leipzig: Teubner, 1882: 364–375.</a></p>
<ul class="CanonBrk">
<li>Meletai (frr. 1–6): pp. 364–373</li>
<li>Epithalamia (frr. 7–8): pp. 373–375</li>
</ul>
<p class="CitationStyle">Citation: Fragment&nbsp;&mdash; (line)</p>
<tr><td class=qS colspan=3> <tr><td><h2>1</h2> <h1>(1t)</h1><td><a class=T>Τί εἴποι ἡ Ἀφροδίτη τῆς Ἀθηνᾶς φυτευσάσης ἐλαίαν, καὶ ἀνελ‐</a><td class=K rowspan=7><tr><th>2t<td><a class=T>θόντος ῥόδου;</a><tr><th>1<td>— — — — — — —<tr><th>1<td>— — — — — — —<tr><th>1<td>    Ὁ Ἔρως χάριν συνάπτων 
πόρε μοι ῥόδον Κυθήρῃ, 
ἵνα σὺν πόθοις χορεύω 
Ἑλικῶνι, σὺν βελέμνοις.<tr><th>5<td>    Φλογερὸν βέλος τινάσσει 
τὸ γένος τὸ τῶν Ἐρώτων. 
    Ἀπ’ ἐμῶν ῥόδων προῆλθες, 
ἀπ’ ἐμοῦ φέρεις τὸ κάλλος, 
ἵνα σε πλέον τὸ κέντρον<tr><th rowspan=2>10<td>ῥοδέοις φυτοῖς δαμάσσῃ. 
    Ἄχρι τὶς μάθῃ, τὸ κρεῖσσον 
ἀγνοῶν δοκεῖ κακίζειν· 
ὅτε δὲ χρόνῳ νοήσῃ,<tr><td>τὶ πρὶν οὐ μάθεν στενάζει.<td class=Y rowspan=15>364<tr><th>15<td>    Τὸ καλὸν φύσει μαθοῦσα, 
μάθε καὶ πόθεν τὸ κρεῖσσον. 
    Τὸ ῥόδον πάλιν προλάμπει 
Χάριτας κλάδοις χαράσσον· 
ὃ γὰρ ἡ φύσις προσεῦρεν<tr><th>20<td>τὸ ῥόδον μόνον προσεῦρεν. 
    Γλυκερὸν ῥόδον προῆλθεν, 
γλυκερὴν χάριν κομίζει, 
κοτίνου δὲ πικρὸν ἄνθος 
γλυκεροῖς κλάδοις καλύπτει.<tr><th>25<td>    Φύσεως μόνην κρατοῦσαν 
Παφίην ἔδειξε πάσης 
δροσόεν ῥόδον κρατῆσαν 
στιβαρῶν κλάδων ἐλαίης. 
    Τὸ ῥόδον φυτῶν τὸ κάλλος<tr><th>30<td>παλάμαις τεαῖς λαβοῦσα, 
Παφίης μελῶν, Ἀθήνη, 
ἐρατοὺς χοροὺς μετέρχου. 
    Παφίην μόνην Ἀθήνης 
κρατέειν ῥόδον διδάσκει.<tr><th>35<td>    Δότε μοι ῥόδον φυτεύσω, 
ἵνα καὶ ῥόδον προέλθῃ, 
ὅτε δὲ τραπῇ πρὸς ἄλλο, 
τότε Παλλάς ἐστι κρείσσων. 
    Τί λέγουσιν Ἀφροδίτην<tr><th>40<td>βυθίοις ἁλὸς γενέσθαι, 
ὅτε καὶ πλέον με γαῖα 
διὰ τοῦ ῥόδου σεβίζει; 
    Ἔτι παρθένος καλεῖσθαι 
τάχα νῦν θέλεις, Ἀθήνη·<tr><th>45<td>μάθε τοὺς πόθους Κυθήρης 
ἵνα καὶ ῥόδου κρατήσῃς. 
    Ἀρετῆς πόσης μετέσχεν, 
ὅτ’ ἂν εἰς ῥόδον μετῆλθεν 
τὸ φυτὸν τὸ τῆς Κυθήρης<tr><td><h2>1</h2> <h1>(50)</h1><td>ὅτε τὴν ἄκανθαν εἷλξεν. 
    Πρόφασις πέλει ποθούντων 
τὸ ῥόδον τὸ τῆς Κυθήρης. 
    Πάλιν ὁ χρόνος κομίζει 
γλυκερὸν φάος χορείης,<tr><th>55<td>λογικοῖς λόγοις κρατοῦντες, 
τελετῆς νόμον τεκόντες. 
    Σταχυηκόμος δὲ γαῖα, 
ἅτε Κύπριδος τὸ ἄνθος, 
νοτερὴν ἄνοιγε βῶλον,<tr><th>60<td>ῥόδον οὐ στάχυν φέρουσα. 
    Λιβάνου κλέος Κυθήρη, 
Χαρίτων ὅπου τὰ τόξα· 
Μαραθὼν ἔρως Ἀθήνης, 
σοφίης ὅπου τὰ τόξα·<tr><th>65<td>    Ὁ γέρων Ἔρως χορεύει 
ῥόδον εἰς χάριν συνάπτων. 
    Ἐδάης τὰ νῦν, Ἀθήνη. 
καλύκων σθένος Κυθήρης, 
ῥόδα Κύπριδος χορεύει,<tr><th>70<td>ὅτι Παλλάδος κρατοῦσιν. 
    Παφίη, χόρευε μούνη, 
ὅτι καὶ μόνη διδάχθης 
κρατέειν σοφῆς Ἀθήνης 
φλογεροῖς ῥόδοις τυπείσης.<tr><th>75<td>    Φλογεροῖς ἐμοῖσι κέντροις 
βροτέη φύσις κρατεῖται· 
μάθε, Παλλάς, ἐξ Ἐρώτων, 
ὁπόσον σθένος Κυθήρης. 
    Ἐδάης ῥόδου τὸ ἄνθος,<tr><th rowspan=2>80<td>μάθε καὶ πόθου τὸ κέντρον. 
    Πτόλις ἐστὶν Ἀφροδίτης 
μεγάλαι σοφῶν Ἀθῆναι, 
ὅτι Κύπριδος προσῆλθε<tr><td>τὸ φυτὸν τὸ τῆς ἐλαίης.<td class=Y rowspan=15>365<tr><th>85<td>    Ὅτε μῆλον ἔσχε Κύπρις, 
κλέος ἄφθιτον προσεῦρεν, 
πλέον ἄστατον δὲ μᾶλλον 
φθόνον ἐκ θεῶν ἁπάντων. 
    Τὸ ῥόδον πλέος με μήλου<tr><th>90<td>σοφὸν εἰς κλέος κομίζει. 
    Βελέων Ἔρωτος οἶδεν 
τὸ ῥόδον πλέον με τέρπειν, 
ὅτι Παλλάδος κρατῆσαν 
Παφίῃ κλέος προσάπτει.<tr><th>95<td>    Ἄγαμαι φύσιν πετήλων, 
κάλυκας πλέον γεραίρω 
διὰ τῶν ῥόδων γὰρ ἄρτι 
σοφίης κρατοῦσα λάμπω. 
    Παλάμαις ῥόδον λαβοῦσα<tr><td><h2>1</h2> <h1>(100)</h1><td>ποτὶ σὰς κόμιζε ῥῖνας, 
ἵνα τὴν χάριν λαβοῦσα 
ῥοδόεσσά τις φανείης. 
    Τὸ φυτὸν τὸ τῆς Ἀθήνης 
Παφίης κάλυξ ἐτύχθη,<tr><th>105<td>ἵνα τῶν ὅλων φανείη 
νοερῶς μόνη κρατοῦσα. 
    Φλογερὸς πέφυκεν οἶστρος, 
φλογερώτερον δὲ τούτου 
καλύκων πέφυκεν ἄνθος<tr><th>110<td>σοφίης ἄνασσα μάρτυς. 
Σοφίης ἄνασσαν ἄρτι 
τὸ ῥόδον φανὲν διδάσκει, 
ὅτι Κύπριδος τὰ πάντα. 
    Ἔμαθεν τὰ νῦν Ἀθήνη<tr><th>115<td>γλυκεροὺς κλάδους Ἐρώτων, 
ἔμαθεν σθένος Κυθήρης, 
φρονέει τὰ τῶν Ἐρώτων. 
    Τρομέεις τὰ νῦν κρατοῦσα 
φλογεροῦ ῥόδου τὸ κέντρον·<tr><th>120<td>Παφίης γάρ ἐστι τέκνον, 
ὅ σε τοῖς δόλοις δαμάζει. 
    Πολέμων ἄνασσα Παλλάς, 
σθεναρῶν βελῶν κρατοῦσα, 
ῥοδέοις ὅπλοις ἐλήφθης,<tr><th>125<td>ἐδάης μάχην Κυθήρης. 
    Ἐδόκεις κρατεῖν, Ἀθήνη, 
ἔλαβες δὲ πεῖραν ἄρτι 
καλύκων λαβοῦσα κέντρον· 
πάλιν ἂν θέλῃς ἀνάπτω.<tr><th>130<td>    Τὸ γένος τὸ τῆς Κυθήρης 
μακάρων ὅλων ἀνάσσει. 
    Βλέπε, Παλλάς, Ἀφροδίτης 
τὸ ῥόδον τὸ μικρὸν ἄνθος 
κραδίης τεῆς κρατῆσαν<tr><th>135<td>δροσερὸν βέλος κομίζον. 
    Κραδίην θεῶν ἰαίνει 
τὸ ῥόδον τὸ τῆς Κυθήρης· 
λάβε μικρὸν ἄρτι γεῦμα, 
ἵνα σὸν κέαρ κρατήσῃ.<tr><th>140<td>    Τὸ κράτος τὸ τῆς Ἀθήνης 
ὁ κάλυξ ἔδειξεν οὐδέν· 
ὅθεν ἀρτίως προλάμπων 
Παφίῃ δίδωσι χάρμα. 
    Ὁ γλυκὺς κάλυξ ἐδείχθη<tr><th>145<td>μεγάλης θεᾶς Ἀθήνης 
τελέως φυτοῦ κρατήσας. 
    Κρατέουσα νῦν Ἀθήνης 
Παφίη θέλω κρατῆσαι 
Ζυγίης· μόνη γὰρ αὕτη<tr><td rowspan=2><h2>1</h2> <h1>(150)</h1><td>παλάμας ἐμὰς προφεύγει. 
    Ῥόδον ἐκ φρενῶν Ἀθήνης<tr><td>ἐφάνη μόνον κρατῆσαν· 
τάχα που ῥόδον κομίζει 
δροσερὰς φρένας φυτοῖσι.<td class=Y rowspan=13>366<tr><th>155<td>    Βραδέως ἔγνως τὸ κρεῖσσον, 
βραδέως δὲ γνοῦσα, Παλλάς, 
ταχέως δίδου βεβαίαν 
κραδίαις τεαῖσι πίστιν. 
    Πολέμοις κόμιζε μᾶλλον<tr><th>160<td>σάκος ἐκ ῥόδων, Ἀθήνη, 
Δαναῶν ὅπως τις εἴποι· 
Παφίην ὁρῶμεν ἄλλην. 
    Φρονέεις πλέον λαλοῦσα 
τὸ ῥόδον τὰ νῦν, Ἀθήνη.<tr><th>165<td>    Ὁ Ἔρως ὁ τῆς Κυθήρης, 
τὸ ῥόδον πάλιν Κυθήρης· 
κατέχω δύο κρατοῦντας· 
ὁ θέλων μάχην συνάψει.<tr><td><h2>2</h2> <h1>(1t)</h1><td><a class=T>Τί εἴποι ἡ Ἀφροδίτη τῆς Ἀθηνᾶς διὰ ῥόδου πεισθείσης βοηθῆσαι</a><tr><th>2t<td><a class=T>τοῖς Τρωσίν;</a><tr><th>1<td>    Καλύκων χάριν λαβοῦσαν 
θεράπαιναν Ἀφροδίτην 
ῥοδέην δέδεξο, Παλλάς, 
ἵνα γνῷς πόθεν τὸ κρεῖσσον.<tr><th>5<td>    Σοφίης Ἔρως ὁ λάτρις, 
Χάριτες πάλιν σὺ οἴστρῳ· 
ἔχε, Παλλάς, Ἀφροδίτης 
γλυκερὴν ὅλην γενέθλην. 
    Δαναοῖς, θέλεις, ἀμύνω,<tr><th>10<td>Φρυγίοις πάλιν ἀρήγω· 
μερόπων τί μοι τὸ φίλτρον 
φιλίης τεῆς τυχούσῃ; 
    Φέρε πάντα τῶν Ἐρώτων· 
τί δέ σοι χρέος στενάζειν;<tr><th>15<td>ἐχέτω μάχην τὸ θνητόν, 
μακάρων πόθον τὸ φῦλον. 
    Ἀγαπᾶν θεοῖς προσήκει, 
ἀπαθὴς φύσις γὰρ ὤφθη· 
τὸ πάθος πρέπει βροτοῖσιν,<tr><th>20<td>χαλεπὴν ἔριν τελέσσαι 
    Ποταμῶν θάλασσα πάντων 
δέχεται μόνη τὸ ῥεῦμα, 
Παφίη δὲ τῶν Ἐρώτων 
ἀρετὰς χάριν κομίζει.<tr><th>25<td>    Τὸ γένος τὸ τῶν Ἐρώτων 
κρατέει δοκοῦν λατρεύειν. 
    Φρυγίοις ἔλαμψεν ὥρη 
ῥοδέης γέμουσα νίκης· 
σοφίη πόθοις ἐπείσθη<tr><th rowspan=2>30<td>Δαναοὺς μόνους ὀρίνειν. 
    Μέγα νῦν κλέος προσεῦρον. 
ξένα Παλλὰς ἔργα πτήσσει, 
ῥοδόεν στέφος κρατοῦσα<tr><td>Παφίης πόνους γεραίρει.<td class=Y rowspan=14>367<tr><th>35<td>    Διός ἐστιν Ἀφροδίτη, 
ὁ Ἔρως πάλιν Κυθήρης· 
ὁ θέλων Ἔρωτα νικᾶν 
Διῒ τὴν μάχην συνάψει. 
    Ὅπερ οὖν πάρος δοκεύω,<tr><th>40<td>γελόωσα νῦν δοκεύω· 
ὅπερ οὐ πόθος προσεῦρεν, 
Παφίης ῥόδον προσεῦρεν.<tr><td><h2>3</h2> <h1>(1t)</h1><td><a class=T>Τί εἴποι ὁ Ἄρης τῆς Ἀφροδίτης τρωθείσης ὑπὸ ἀκάνθης ῥόδου;</a><tr><th>1<td>    Τὸ ῥόδον δύω τιτρώσκει, 
σὲ μὲν ἐς δέμας, Κυθήρη, 
ἐμέθεν δ’ ἔπληξεν ἦτορ, 
ὅτι σοι πόνους προπέμπει.<tr><th>5<td>    Φέρε τὴν ἄκανθαν ἕλξω 
ἀπὸ σῶν μελῶν, Κυθήρη, 
ἵνα μὴ πλέον τυπεῖσα 
μεταδῷς Ἄρηϊ κέντρον. 
    Τὸ σὸν ἄνθος, ὦ Κυθήρη,<tr><th>10<td>ἴσον ἐστὶ τῇ μελίσσῃ, 
ὅτι καὶ πόνους κομίζει 
φέρον ἡδονὴν τὸ κέντρον. 
    Παφίην ῥόδον τιτρώσκει, 
τὸ ῥόδον δὲ νῦν τὸ πλῆττον<tr><th>15<td>ποτέροις πόθοις ἐτρώθη, 
ὅτι Κύπριδι προσῆλθεν; 
    Ῥοδέην ἄκανθαν εἴθε 
Κρονίδης Ἄρηα τεῦξεν, 
ἵνα σῶν μελῶν μετάσχω<tr><th>20<td>γλυκερῷ βαλών σε κέντρῳ. 
    Ἐπ’ ἐμὸν δέμας, Κυθήρη, 
φέρε σου βάδισμα πέμψον, 
ἵνα μὴ πάλιν σε πλήξῃ 
χλοεροῦ δένδρου τὸ κέντρον.<tr><th>25<td>    Μάθε τοῦ ῥόδου τὸ νύγμα, 
μάθε τῶν πόνων τὸ κέντρον, 
ἵνα τοῖς πόθοις κρατοῦσα 
ὑπὸ τῶν ῥόδων κρατύνῃ. 
    Χθονίῳ βραχεῖ βελέμνῳ<tr><th>30<td>Παφίην Ἔρως δαμάζει, 
γλυκερὸν βέλος φυτεύει 
ῥόδον, ὃ κρατεῖ ποθούντων. 
    Ἀπὸ σῶν αἷμα μελῶν στάξε, Κυθήρη, 
γλυκερῶς ἡμετέρων ἔνδοθι κόλπων.<tr><th>35<td>    Τί ποθεῖς πόθων κρατοῦσα 
τὸν Ἄδωνιν οὐ ποθοῦντα, 
τὸν Ἄρην δὲ καὶ ποθοῦντα 
στυγέεις, καλὴ Κυθήρη; 
    Βροτός ἐστιν, ὃν διώκεις,<tr><th>40<td>Παφίη, τὰ νῦν ποθοῦσα· 
θεὸς οὖσα δὲ στενάξεις 
θεὸν ὄντα με στυγοῦσα. 
    Ἐθέλω, θέλω δαμῆναι 
ῥοδόεντι σῷ βελέμνῳ·<tr><th>45<td>μόνον, ὦ θεῶν κρατοῦσα, 
τέλεσον χάριν ποθοῦντι. 
    Ὁ Ἔρως Ἄρην δαμάζει 
παρέχων πόνους Κυθήρῃ. 
    Χαρίτων χάριν κομίζει<tr><td><h2>3</h2> <h1>(50)</h1><td>τὸ ῥόδον, τὸ πῦρ, τὸ κέντρον, 
τὸ βέλος τὸ τῶν Ἐρώτων, 
ὅ τι καὶ Κύπριν δαμάζει. 
    Τὸ ῥόδον τάχα προῆλθεν 
φέρον ἐκ φθόνου τὸ τύμμα,<td class=Y rowspan=12>368<tr><th>55<td>ὅτι μῆλον Ἀφροδίτη 
ἕτερον φυτὸν γεραίρει. 
    Ὅτε καὶ Κύπρις δονεῖται, 
τότε καὶ ῥόδον ποθεῖται. 
    Βελέων μάτην ἀνάσσω·<tr><th>60<td>τί δέ μοι χρέος φαρέτρης, 
ὅτε τὴν ἐμὴν Κυθήρην 
ῥοδόεν βέλος δαμάζει; 
    Ἔλαβεν Κύπρις τὸ τύμμα 
ἐπὶ γῆς, ἐγὼ δὲ κέντρον,<tr><th>65<td>ὅτι τοὺς πόνους Κυθήρης 
ἔλαβον, ποθῶν Κυθήρην. 
    Φαέθων Κύπριν δαμάζει, 
λέχος οἶδεν ἐξελέγχειν, 
ἔχον ἡλίου τὸ κέντρον<tr><th>70<td>τὸ ῥόδον Κύπριν δαμάζει. 
    Τὸ ῥόδον Κύπριν δαμάζει, 
ὅτι κάλλος εὗρε μεῖζον. 
    Ὁ Ἔρως σε, Κύπρι, βάλλει, 
τὸ ῥόδον δὲ ταῖς ἀκάνθαις,<tr><th>75<td>ἵνα πως λάβωσι πεῖραν 
ἀπὸ σοῦ θεῶν ἀνάσσειν. 
    Κατὰ σοῦ τὰ τόξα τείνει, 
νόθον οὐ πέφυκε τέκνον 
ἀπὸ τῶν δρυῒ τραφέντων<tr><th>80<td>πάλιν ἢ πέτρᾳ στραφέντων. 
    Ὁ λέων φέρων τὸ κέντρον 
ἴδιον δέμας τιτρώσκει· 
Παφίη, ῥόδοισι βάλλεις 
γλυκερὸν σέθεν τὸ σῶμα.<tr><th>85<td>    Ἰδίοισιν ἀγριοῦται 
ὁ λέων τυπεὶς βελέμνοις· 
Παφίη δὲ ταῖς ἀκάνθαις 
πολὺ μᾶλλον ἠγριώθης. 
    Γενεὴν τεὴν οἰδάσκεις,<tr><th>90<td>ἵνα τῶν θεῶν κρατήσῃς. 
    Γλυκερὸν ῥόδου τὸ τύμμα 
γλυκεροὺς πόνους προπέμπει, 
τὸ δὲ τύμμα σόν, Κυθήρη, 
φλογεροὺς πόνους προπέμπει.<tr><th>95<td>    Μέγα θαῦμα νῦν δοκεύω, 
ὑπὸ τοῦ ῥόδου κρατεῖται 
Παφίη, κρατοῦσα πάντων 
μερόπων θεῶν τε φύτλης· 
    Παφίης, Ἔρως, ὁπλίζου<tr><td><h2>3</h2> <h1>(100)</h1><td>παλάμαις βέλος κομίζων, 
τὸ ῥόδον τὸ τῆς Κυθήρης 
ἀθετεῖ τὰ νῦν Κυθήρην. 
    Βελέων ἄπειρον ὤφθη 
τὸ ῥόδον τὸ σόν, Κυθήρη,<tr><th>105<td>τεὸν εἰ μάθῃ δὲ κέντρον, 
τρομερὸν νόον κομίσσει. 
    Ὀλίγον ῥόδον Κυθήρης 
ὀλίγους δίδωσι μόχθους, 
ὁ δὲ βαιὸς Ἀφροδίτης<tr><th>110<td>μεγάλους Ἔρως προπέμπει. 
    Τὸ ῥόδον ῥόδον τιτρώσκει· 
τί καλὴ πέφυκε τέρψις; 
τὸ ῥόδον δὲ ποῖον εἴπω, 
ἀπορῶ μὰ τὴν Ἀθήνην.<td class=Y rowspan=12>369<tr><th>115<td>    Ἐδάης πόνων τὸ κέντρον, 
μάθε μὴ πόνοις με βάλλειν. 
    Ὁ Ἔρως δίκαια πράττει, 
ὁρόων γὰρ Ἀφροδίτην 
νόον ἄστατον λαχοῦσαν,<tr><th>120<td>ῥοδέοις ἔνυξε κέντροις.<tr><td><h2>4</h2> <h1>(1t)</h1><td><a class=T>Τί εἴποι ὁ Ἀπόλλων κατατρέχων τῆς Δάφνης</a><tr><th>2t<td><a class=T>καὶ ἐμποδισθεὶς εἰς ἄκανθαν ῥόδου;</a><tr><th>1<td>    Γενεὴν ῥόδων φανεῖσαν 
δότε μοι δρέπειν μανένατα· 
τί μάτην δὲ τοῦτο πράττω; 
ὁ χρόνος φέρει γὰρ ἄλλα.<tr><th>5<td>    Κιθάρης μέλος δονήσω 
κραδίης πόνους συνᾴδων, 
ἐλαφρίζεται γὰρ οἶστρος, 
ὅταν ἐκ βάθους ἀνέλθῃ. 
    Πτερόεις Ἔρως ὑπάρχων<tr><th>10<td>μετέωρον αἶρε Φοῖβον, 
ἵνα μὴ τὸ μικρὸν ἄνθος 
ἀπὸ σοῦ δρόμου με παύσῃ. 
    Χθόνα καὶ πόλον τοσοῦτον 
Φαέθων ἐγὼ κυκλεύω.<tr><th>15<td>πόθεν οὖν, πόθεν κρατοῦμαι 
ἁπαλὴν κόρην πιέζειν; 
    Λέγε μοι, ῥόδον Κυθήρης, 
τί τὸ τραῦμα μου βαθύνεις; 
πυρὶ πῦρ τί νῦν προσάπτεις<tr><th>20<td>δροσερῆς Δάφνης στεροῦν με; 
    Κύκνε, σὺ δραμὼν πτεροῖσι 
λέγε τῇ Δάφνῃ τρεχούσῃ, 
ἵνα μοι φίλημα πέμψῃ 
λεχέων, ἀφ’ ὧν στερεῖ με.<tr><th>25<td>    Φιλοκερτόμως με παίζειν 
ἐνόησα τὴν Κυθήρην. 
    Ὁ Ἔρως τρέχειν διδάσκει, 
σύ, ῥόδον, τρέχοντα παύεις· 
γενεὴν μίαν λαχόντες<tr><th rowspan=2>30<td>κατ’ ἐμοῦ διχῶς φρονεῖτε. 
    Σύ, Κύπρις, πόθοις με θέλγεις,<tr><td>σύ με καὶ ῥόδοις κατέσχες· 
τί με τοῖς πόθοις διώκεις, 
τί πάλιν ῥόδοις κρατεῖς με;<td class=Y rowspan=11>370<tr><th>35<td>    Τὸ ῥόδον τὸ τῆς κυθήρης 
Παφίης πλέον δαμάζει· 
ὅτε γὰρ συνῆλθε Κύπρις, 
τὸ ῥόδον τότε φθονεῖ μοι. 
    Ἀμελῶ πόθου κρατοῦντος·<tr><th>40<td>τὸ ῥόδον πλέον με τέρπει, 
ὅτε καὶ Δάφνην ἐάσω.<tr><td><h2>5</h2> <h1>(1t)</h1><td><a class=T>Τί εἴποι ἡ Φαίδρα ὁρῶσα τὸν Ἱππόλυτον ἐστεμμένον ῥόδοις;</a><tr><th>1<td>    Τὶ καλὸν χρόνον δοκεύω, 
Παφίην ὁρῶ τυχοῦσαν· 
ὁ ποθούμενος γὰρ ἄρτι 
ῥοδόεν στέφος κομίζει.<tr><th>5<td>    Ὀλίγην Ἔρωτος αἴγλην, 
Παφίη, ῥόδοισι μῖξον, 
ἵνα τοὺς πόνους νοήσας 
φλογερὸν λέγῃ φαρέτρην. 
    Χαρίεις Ἄδωνι χαίροις,<tr><th>10<td>διὰ σοῦ ῥόδον γὰρ ἄνθος 
φλογεροὺς πόνους προπέμπον 
κραδίην ἐμὴν ἰαίνει. 
    Ῥόδον ἤθελον γενέσθαι, 
ἵνα μετρίως τυχοῦσα<tr><th>15<td>ἐπικειμένη μετώποις 
μετεβαλλόμην φιλοῦσα. 
    Χαρίτων φέρει τὰ τερπνά, 
ὅτε τις φιλῶν ποθεῖται.<tr><td><h2>6</h2> <h1>(1t)</h1><td><a class=T>Ἄλλο εἰς τὸν αὐτόν.</a><tr><th>1<td>    Ἐπ’ ἐμοὶ πανδαμάτωρ ὅπλα κορύσσει, 
ἐπ’ ἐμοὶ πάντα βέλη νεῦρα τινάσσει, 
ὅτι παῖς Ἱππολύτης στέμμα Κυθήρης 
φορέων ἐν κροτάφοις ἀμφιπολεύει.<tr><th>5<td>    Χρονίων, Κύπρι, πόθων ἵλαθι Φαίδρης, 
φλογερῆς παῦσον ἐμῆς οἶστρον ἀνάγκης, 
ὅτι παῖς Ἱππολύτης στέμμα Κυθήρης 
φορέων ἐν κροτάφοις ἀμφιπολεύει. 
    Κορυφαῖς ἀνθοφόροις παίξατε θῆρες,<tr><th>10<td>βελέων παυσαμένων ἰοχεαίρης, 
ὅτι παῖς Ἱππολύτης στέμμα Κυθήρης 
φορέων ἐν κροτάφοις ἀμφιπολεύει. 
    Μὰ τοὺς Ἔρωτας νῦν ἀριθμὸν γὰρ μέγαν 
χρεὼν ὀνομάζειν εἰκότως, βλέπουσά γε<td class=Y rowspan=7>371<tr><th>15<td>τὸν χθὲς μὲν ἄκανθαν, σήμερον δὲ τοῦ ῥόδου 
ἔσχον ὑγίειαν τῶν ποθούντων φαρμάκων. 
<div class=Qk></div>Γλυκὺ Θησέως τὸ τέκνον 
<div class=QU></div>βάλε καὶ λόγοις με, Κύπρι, 
<div class=QU></div>ἵνα πᾶν μέλος συνᾴδῃ,<tr><th>20<td class=QU>ἀκοή, φρένες σὺν ὄψει. 
    Ὁ πόθος πόθοις ἐρίζει, 
ἀγαθὸν πέφυκε νεῖκος· 
φλέγε πῦρ, ἐγὼ κομίζω, 
φλέγε πῦρ, τὸ πῦρ τὸ καῖον.<tr><th>25<td class=QU>    Στεφάνους τί νῦν κομίζεις; 
ῥόδα φαιδρὰ δέξο, Φαίδρα· 
ἐὰν ὀκλάσῃς ἀφάσσων, 
τότε μανθάνεις τὸ κρεῖσσον. 
    Ἀρετῆς πόθεν μετέστη<tr><th>30<td class=QU>γενέτης τεὸς τοσαύτης; 
λαβύρινθε, μαρτύρει μοι, 
ὅτι τὸ κράτος Κυθήρης. 
    Ἀνέμων πνοαῖς ἐρίζω, 
πελάγους βάθος διώκω,<tr><th>35<td class=QU>λιμένας φίλους δοκεύσω· 
ἕνεκεν τίνος πλανῶμαι; 
    Ὁ φιλῶν ὅτε στυγεῖται, 
ἀέρος σκιὰν διώκει, 
καμάτους φέρων ἀΰπνους.<tr><th rowspan=2>40<td class=QU>    Παφίης Ἔρωτα φεύγων, 
Παφίης ῥόδοις τί τέρπῃ; 
φιλέων ῥόδον Κυθήρης,<tr><td class=QU>ἔχε καὶ νόον Κυθήρης. 
    Παφίη, πόθων ἀνάσσεις,<td class=Y rowspan=9>372<tr><th>45<td class=QU>Παφίη, κρατοῦσα δεῖξον, 
ἵνα τοῖς τεοῖς βελέμνοις 
φιλίης γένοιτο τέρψις. 
    Στυγέων Ἔρωτος ἔργα, 
φρένα σὴν ῥόδοις νοθεύεις·<tr><td><h2>6</h2> <h1>(50)</h1><td class=QU>ἐρατῆς γὰρ Ἀφροδίτης 
ἐρατὸν πέφυκεν ἄνθος. 
    Βέλος ἄρχεται κομίζειν 
ὑπὸ Κύπριδος γελώσης, 
ἵνα γνῶ, πόσον δαμάζει<tr><th>55<td class=QU>φλογερὸν βέλος Κυθήρης. 
    Παφίη, χόλῳ μετρήσεις· 
ὁ χόλος πόθου με βάλλει, 
ὁ πόθος ῥόδοις με τήκει· 
πόσα τίς βέλη κομίσσει.<tr><th>60<td class=QU>    Φύσις οὐκ ἔμεινε, Κύπρι, 
τὰ σὰ μὴ φέρουσα κέντρα.<tr><td><h2>7</h2> <h1>(1t)</h1><td><a class=T>Ἐπιθαλάμια.</a><tr><th>1<td class=QU>    Γάμιαι πνέουσιν αὖραι, 
μέλος ὀργάνων δονεῖται, 
τάχα παστὸν Ἀφροδίτῃ 
Χαρίτων πλέκουσι κῶμοι.<tr><th>5<td class=QU>    Ὁ δ’ ἔρως ὁ πάντα παίζων, 
ὁ γένος γένει συνάπτων 
ἀπ’ ἐλευθέρας φαρέτρας 
βέλος ἱμέρου τινάσσει. 
    Ὁ γέρων πάρεστι Νεῖλος<tr><th rowspan=2>10<td class=QU>κεφαλὴν ῥόδοις πυκάσσας, 
ἵνα σὺν νέοις χορεύσῃ<tr><td class=QU>πολιοὺς πόδας τινάσσων. 
    Κιθάρης ἄναξ Ἀπόλλων 
γάμιον μέλος λιγαίνει·<td class=Y rowspan=10>373<tr><th>15<td class=QU>γλυκεραὶ πάρεισι Μοῦσαι 
Βρομίῳ γάμους τελοῦσαι. 
    Ὅθεν ἄσμενος προῆλθον 
ἐπέων μέλος χαράξας, 
ἵνα σὺν νέοις χορεύσω<tr><th>20<td class=QU>γαμίους νόμους τελέσσας.<tr><td><h2>8</h2> <h1>(1t)</h1><td><a class=T>Ἐπιθαλάμια.</a><tr><th>1<td class=QU>    Ἀναβάλλομαι χορεύειν 
λιγυροῖς μίτοισι κρούων 
γαμικὸν μέλισμα σεμνόν, 
βιοτῆς χάρισμα πρῶτον.<tr><th>5<td class=QU>    Τί γάρ, εἰπέ μοι, τίς ὤφθης; 
κιθάρης μαθὼν ἀταρπόν, 
τόσον εἰς χρόνον μεθῆκας 
ἀγέραστα κέντρα πλήκτροις; 
    Ἑλέτω πόθος δ’ ἐκείνης,<tr><th>10<td class=QU>ἑλέτω μάκαρ λιγαίνειν 
φίλον εἰς λέχος κιόντα 
μετὰ σώφρονος συνεύνου. 
    Ἀπὸ πασσάλου δ’ ἀκούσας 
χέλυν ὡς τάχος καθεῖλον,<tr><th>15<td class=QU>ἐθέλω δὲ ταῦτα μέλπειν, 
ὅσα μοι βίος κελεύει. 
    Πόθεν οὖν γένοιτο βαλβίς 
Ἑλικωνίδος μερίμνης; 
τίνα δ’ ὡς θέμις προσειπών<tr><th>19<td class=QU><a class=La>*******</a><tr><th rowspan=2>20<td class=QU>    Ἄγ’ ἔλασσον ἢ τεκόντας 
γενέτην σὸν ἢ τεκοῦσαν, 
ἐπέων φέρουσαν εὖχος,<tr><td class=QU>γεραροῖς νόμοις κομῶσαν. 
    Χρόνος ἐστὶ ταῦτα βάζειν,<td class=Y rowspan=4>374<tr><th>25<td class=QU>κόρον ἐκ χρόνου δὲ φεύγω, 
ὅτι θ’ ἥματος μί’ ὥρα 
χρόνος ἐστὶ τοῖς ποθοῦσιν. 
    Μικρὸν οὖν κόρην προσειπών, 
μελέων ἐμῶν ἀφορμήν,<tr><th>30<td class=QU>θαλίης μέλισμα πάσης 
ἀποπαύσομαι λιγαίνειν. 
    Ἐρατὴ πέλουσα νύμφη, 
ἐρατοῦ δὲ καὶ γραφεῖσα 
φιλοσώφρονος συνεύνου,<tr><th rowspan=2>35<td class=QU>πόσιν ἄξιον μετέρχῃ. 
    Ὅθεν, ὦ μάκαιρα, χαίροις 
γεραροῖς ζυγεῖσα λέκτροις· 
τετελεσμένας δ’ ἐς ὥρας<tr><td class=QU>πάϊν ἀγκάλαισι φέρβοις.<td class=Y>375</table>
<script>
var IL = ["Line", "Fragment"];
document.body.onload=f();
</script>
</body>
</html>
