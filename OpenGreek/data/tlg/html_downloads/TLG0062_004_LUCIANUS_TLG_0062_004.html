<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>LUCIANUS :: Hercules :: TLG 0062 004</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0062.htm">0062</a> 004&nbsp;:: <strong><a class=CaCo href="0062.htm">LUCIANUS</a></strong>&nbsp;:: <strong>Hercules</strong></p>
<p class="AuthorInfo"><a class=CaCo href="0062.htm">LUCIANUS</a> <a class="CanonEpi">Soph.</a><br />(<a class="CanonGeo">Samosatenus</a>: <a class="CanonDat">A.D. 2</a>)</p>
<p class="CanonVid"><a class="CaV">Scholia: Cf. <em>SCHOLIA IN LUCIANUM</em> (5029)</a></p>
<p class="WorkInfo"><strong>Hercules</strong></p><p class="EditionInfo"><a class=CaE>Source: Harmon, A.M. (ed.), <em>Lucian, </em>vol. 1. Cambridge, Mass.: Harvard University Press, 1913 (repr. 1961): 62–70.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Herc</h6>. <h2>t</h2><td><a class=T>ΠΡΟΛΑΛΙΑ. ΗΡΑΚΛΗΣ</a><td class=K rowspan=6><tr><td><h6>Herc</h6>. <h2>1</h2><td>    Τὸν Ἡρακλέα οἱ Κελτοὶ Ὄγμιον ὀνομάζουσι 
φωνῇ τῇ ἐπιχωρίῳ, τὸ δὲ εἶδος τοῦ θεοῦ πάνυ 
ἀλλόκοτον γράφουσι. γέρων ἐστὶν αὐτοῖς ἐς τὸ 
ἔσχατον, ἀναφαλαντίας, πολιὸς ἀκριβῶς ὅσαι<tr><th>5<td>λοιπαὶ τῶν τριχῶν, ῥυσὸς τὸ δέρμα καὶ διακεκαυ‐ 
μένος ἐς τὸ μελάντατον οἷοί εἰσιν οἱ θαλαττουργοὶ 
γέροντες· μᾶλλον δὲ Χάρωνα ἢ Ἰαπετόν τινα τῶν 
ὑποταρταρίων καὶ πάντα μᾶλλον ἢ Ἡρακλέα 
εἶναι ἂν εἰκάσειας. ἀλλὰ καὶ τοιοῦτος ὢν ἔχει<tr><th>10<td>ὅμως τὴν σκευὴν τὴν Ἡρακλέους· καὶ γὰρ τὴν 
διφθέραν ἐνῆπται τὴν τοῦ λέοντος καὶ τὸ ῥόπαλον 
ἔχει ἐν τῇ δεξιᾷ καὶ τὸν γωρυτὸν παρήρτηται, καὶ 
τὸ τόξον ἐντεταμένον ἡ ἀριστερὰ προδείκνυσιν,<tr><td><h6>Herc</h6>. <h2>2</h2><td>καὶ ὅλος Ἡρακλῆς ἐστι ταῦτά γε. ᾤμην οὖν ἐφ’ 
ὕβρει τῶν Ἑλληνίων θεῶν τοιαῦτα παρανομεῖν 
τοὺς Κελτοὺς ἐς τὴν μορφὴν τὴν Ἡρακλέους 
ἀμυνομένους αὐτὸν τῇ γραφῇ, ὅτι τὴν χώραν ποτὲ<tr><th>5<td>αὐτῶν ἐπῆλθεν λείαν ἐλαύνων, ὁπότε τὰς Γηρυόνου 
ἀγέλας ζητῶν κατέδραμε τὰ πολλὰ τῶν ἑσπερίων<tr><td><h6>Herc</h6>. <h2>3</h2><td>γενῶν. καίτοι τὸ παραδοξότατον οὐδέπω ἔφην 
τῆς εἰκόνος· ὁ γὰρ δὴ γέρων Ἡρακλῆς ἐκεῖνος 
ἀνθρώπων πάμπολύ τι πλῆθος ἕλκει ἐκ τῶν ὤτων 
ἅπαντας δεδεμένους. δεσμὰ δέ εἰσιν οἱ σειραὶ<td class=Y rowspan=8>62<tr><th>5<td>λεπταὶ χρυσοῦ καὶ ἠλέκτρου εἰργασμέναι ὅρμοις 
ἐοικυῖαι τοῖς καλλίστοις. καὶ ὅμως ὑφ’ οὕτως 
ἀσθενῶν ἀγόμενοι οὔτε δρασμὸν βουλεύουσι, δυνά‐ 
μενοι ἂν εὐμαρῶς, οὔτε ὅλως ἀντιτείνουσιν ἢ τοῖς 
ποσὶν ἀντερείδουσι πρὸς τὸ ἐναντίον τῆς ἀγωγῆς<tr><th>10<td>ἐξυπτιάζοντες, ἀλλὰ φαιδροὶ ἕπονται καὶ γεγη‐ 
θότες καὶ τὸν ἄγοντα ἐπαινοῦντες, ἐπειγόμενοι 
ἅπαντες καὶ τῷ φθάνειν ἐθέλειν τὸν δεσμὸν ἐπι‐ 
χαλῶντες, ἐοικότες ἀχθεσθησομένοις εἰ λυθή‐ 
σονται. ὃ δὲ πάντων ἀτοπώτατον εἶναί μοι<tr><th>15<td>ἔδοξεν, οὐκ ὀκνήσω καὶ τοῦτο εἰπεῖν· οὐ γὰρ ἔχων 
ὁ ζωγράφος ὅθεν ἐξάψειε ταῖς σειραῖς τὰς ἀρχάς, 
ἅτε τῆς δεξιᾶς μὲν ἤδη τὸ ῥόπαλον, τῆς λαιᾶς δὲ 
τὸ τόξον ἐχούσης, τρυπήσας τοῦ θεοῦ τὴν γλῶτταν 
ἄκραν ἐξ ἐκείνης ἑλκομένους αὐτοὺς ἐποίησεν, καὶ<tr><th>20<td>ἐπέστραπταί γε εἰς τοὺς ἀγομένους μειδιῶν.<tr><td><h6>Herc</h6>. <h2>4</h2><td>    Ταῦτ’ ἐγὼ μὲν ἐπὶ πολὺ εἱστήκειν ὁρῶν καὶ 
θαυμάζων καὶ ἀπορῶν καὶ ἀγανακτῶν· Κελτὸς 
δέ τις παρεστὼς οὐκ ἀπαίδευτος τὰ ἡμέτερα, ὡς 
ἔδειξεν ἀκριβῶς Ἑλλάδα φωνὴν ἀφιείς, φιλόσοφος,<tr><th>5<td>οἶμαι, τὰ ἐπιχώρια, Ἐγώ σοι, ἔφη, ὦ ξένε, λύσω 
τῆς γραφῆς τὸ αἴνιγμα· πάνυ γὰρ ταραττομένῳ 
ἔοικας πρὸς αὐτήν. τὸν λόγον ἡμεῖς οἱ Κελτοὶ 
οὐχ ὥσπερ ὑμεῖς οἱ Ἕλληνες Ἑρμῆν οἰόμεθα εἶναι, 
ἀλλ’ Ἡρακλεῖ αὐτὸν εἰκάζομεν, ὅτι παρὰ πολὺ<tr><th rowspan=2>10<td>τοῦ Ἑρμοῦ ἰσχυρότερος οὗτος. εἰ δὲ γέρων 
πεποίηται, μὴ θαυμάσῃς· μόνος γὰρ ὁ λόγος ἐν<tr><td>γήρᾳ φιλεῖ ἐντελῆ ἐπιδείκνυσθαι τὴν ἀκμήν, εἴ 
γε ἀληθῆ ὑμῶν οἱ ποιηταὶ λέγουσιν, ὅτι αἱ μὲν 
τῶν ὁπλοτέρων φρένες ἠερέθονται, τὸ δὲ γῆρας<td class=Y rowspan=8>64<tr><th>15<td>ἔχει τι λέξαι τῶν νέων σοφώτερον. οὕτω γέ τοι 
καὶ τοῦ Νέστορος ὑμῖν ἀπορρεῖ ἐκ τῆς γλώττης 
τὸ μέλι, καὶ οἱ ἀγορηταὶ τῶν Τρώων τὴν ὄπα 
ἀφιᾶσιν εὐανθῆ τινα· λείρια γὰρ καλεῖται, εἴ γε<tr><td><h6>Herc</h6>. <h2>5</h2><td>μέμνημαι, τὰ ἄνθη. ὥστε εἰ τῶν ὤτων ἐκδεδε‐ 
μένους τοὺς ἀνθρώπους πρὸς τὴν γλῶτταν ὁ γέρων 
οὗτος Ἡρακλῆς ἕλκει, μηδὲ τοῦτο θαυμάσῃς εἰδὼς 
τὴν ὤτων καὶ γλώττης συγγένειαν· οὐδ’ ὕβρις εἰς<tr><th>5<td>αὐτόν, εἰ ταύτῃ τετρύπηται· μέμνημαι γοῦν, ἔφη, 
καὶ κωμικῶν τινων ἰαμβείων παρ’ ὑμῶν μαθών, 
τοῖς γὰρ λάλοις ἐξ ἄκρου ἡ γλῶττα πᾶσίν ἐστι<tr><td><h6>Herc</h6>. <h2>6</h2><td>τετρυπημένη. τὸ δ’ ὅλον καὶ αὐτὸν ἡμεῖς τὸν 
Ἡρακλέα λόγῳ τὰ πάντα ἡγούμεθα ἐξεργάσασθαι 
σοφὸν γενόμενον, καὶ πειθοῖ τὰ πλεῖστα βιάσασθαι. 
καὶ τά γε βέλη αὐτοῦ οἱ λόγοι εἰσίν, οἶμαι, ὀξεῖς<tr><th>5<td>καὶ εὔστοχοι καὶ ταχεῖς καὶ τὰς ψυχὰς τιτρώ‐ 
σκοντες· πτερόεντα γοῦν τὰ ἔπη καὶ ὑμεῖς φατε 
εἶναι.<tr><td><h6>Herc</h6>. <h2>7</h2><td>    Τοσαῦτα μὲν ὁ Κελτός. ἐμοὶ δὲ ἡνίκα περὶ 
τῆς δεῦρο παρόδου ταύτης ἐσκοπούμην πρὸς 
ἐμαυτόν, εἴ μοι καλῶς ἔχει τηλικῷδε ὄντι καὶ 
πάλαι τῶν ἐπιδείξεων πεπαυμένῳ αὖθις ὑπὲρ<tr><th rowspan=2>5<td>ἐμαυτοῦ ψῆφον διδόναι τοσούτοις δικασταῖς, κατὰ<tr><td>καιρὸν ἐπῆλθεν ἀναμνησθῆναι τῆς εἰκόνος· τέως 
μὲν γὰρ ἐδεδίειν, μή τινι ὑμῶν δόξαιμι κομιδῇ 
μειρακιώδη ταῦτα ποιεῖν καὶ παρ’ ἡλικίαν 
νεανιεύεσθαι, κᾆτά τις Ὁμηρικὸς νεανίσκος ἐπι‐<td class=Y rowspan=6>66<tr><th>10<td>πλήξειέν μοι εἰπὼν τὸ σὴ δὲ βίη λέλυται, καὶ 
χαλεπὸν γῆρας κατείληφέ σε, ἠπεδανὸς δέ νύ τοι 
θεράπων, βραδέες δέ τοι ἵπποι, ἐς τοὺς πόδας 
τοῦτο ἀποσκώπτων. ἀλλ’ ὅταν ἀναμνησθῶ τοῦ 
γέροντος ἐκείνου Ἡρακλέους, πάντα ποιεῖν προ‐<tr><th>15<td>άγομαι καὶ οὐκ αἰδοῦμαι τοιαῦτα τολμῶν ἡλικιώτης<tr><td><h6>Herc</h6>. <h2>8</h2><td>ὢν τῆς εἰκόνος. ὥστε ἰσχὺς μὲν καὶ τάχος καὶ 
κάλλος καὶ ὅσα σώματος ἀγαθὰ χαιρέτω, καὶ ὁ 
Ἔρως ὁ σός, ὦ Τήϊε ποιητά, ἐσιδών με ὑποπόλιον 
τὸ γένειον χρυσοφαέννων εἰ βούλεται πτερύγων<tr><th>5<td>ταρσοῖς παραπετέσθω, καὶ ὁ Ἱπποκλείδης οὐ 
φροντιεῖ. τῷ λόγῳ δὲ νῦν ἂν μάλιστα ἀνηβᾶν 
καὶ ἀνθεῖν καὶ ἀκμάζειν καθ’ ὥραν εἴη καὶ ἕλκειν 
τῶν ὤτων ὅσους ἂν πλείστους δύνηται, καὶ τοξεύειν 
πολλάκις, ὡς οὐδέν γε δέος μὴ κενωθεὶς λάθοι ὁ<tr><th>10<td>γωρυτὸς αὐτῷ. 
    Ὁρᾷς ὅπως παραμυθοῦμαι τὴν ἡλικίαν καὶ 
τὸ γῆρας τὸ ἐμαυτοῦ. καὶ διὰ τοῦτο ἐτόλ‐ 
μησα πάλαι νενεωλκημένον τὸ ἀκάτιον κατα‐ 
σπάσας καὶ ἐκ τῶν ἐνόντων ἐπισκευάσας αὖθις<tr><th>15<td>ἀφεῖναι ἐς μέσον τὸ πέλαγος. εἴη δ’, ὦ θεοί, καὶ 
τὰ παρ’ ὑμῶν ἐμπνεῦσαι δεξιά, ὡς νῦν γε μάλιστα 
πλησιστίου τε καὶ ἐσθλοῦ ἑταίρου ἀνέμου δεόμεθα, 
ἵνα, εἰ ἄξιοι φαινοίμεθα, καὶ ἡμῖν τὸ Ὁμηρικὸν 
ἐκεῖνο ἐπιφθέγξηταί τίς,<td class=Y>68<tr><th>20<td class=QU>οἵην ἐκ ῥακέων ὁ γέρων ἐπιγουνίδα φαίνει.<td class=Y>70</table>
<script>
var IL = ["Line", "Section"];
document.body.onload=f();
</script>
</body>
</html>
