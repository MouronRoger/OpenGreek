<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
<title>ASCLEPIADES :: Epigrammata :: TLG 0137 001</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0137.htm">0137</a> 001&nbsp;:: <strong><a class=CaCo href="0137.htm">ASCLEPIADES</a></strong>&nbsp;:: <strong>Epigrammata</strong></p>
<p class="AuthorInfo"><a class=CaCo href="0137.htm">ASCLEPIADES</a> <a class="CanonEpi">Epigr.</a><br />(<a class="CanonGeo">Samius</a>: <a class="CanonDat">3 B.C.</a>)</p><p class="WorkInfo"><strong>Epigrammata</strong></p>
<p class="CanonBrk">
<em>AG</em> 13.29: Cf. NICAENETUS Epic. (0218 002)</p>
<p class="CitationStyle">Citation: Book&nbsp;&mdash; epigram&nbsp;&mdash; (line)</p>
<tr><td class=qS colspan=3> <tr><td><h3>5</h3>.<h2>7</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><td class=K rowspan=23><tr><th>1<td>Λύχνε, σὲ γὰρ παρεοῦσα τρὶς ὤμοσεν Ἡράκλεια 
    ἥξειν κοὐχ ἥκει· λύχνε, σὺ δ’, εἰ θεὸς εἶ, 
τὴν δολίην ἀπάμυνον· ὅταν φίλον ἔνδον ἔχουσα 
    παίζῃ, ἀποσβεσθεὶς μηκέτι φῶς πάρεχε.<tr><td><h3>5</h3>.<h2>64</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Νεῖφε, χαλαζοβόλει, ποίει σκότος, αἶθε, κεραύνου, 
    πάντα τὰ πορφύροντ’ ἐν χθονὶ σεῖε νέφη· 
ἢν γάρ με κτείνῃς, τότε παύσομαι· ἢν δέ μ’ ἀφῇς ζῆν, 
    καὶ διαθεὶς τούτων χείρονα, κωμάσομαι.<tr><th>5<td>ἕλκει γάρ μ’ ὁ κρατῶν καὶ σοῦ θεός, ᾧ ποτε πεισθείς, 
    Ζεῦ, διὰ χαλκείων χρυσὸς ἔδυς θαλάμων.<tr><td><h3>5</h3>.<h2>85</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Φείδῃ παρθενίης. καὶ τί πλέον; οὐ γὰρ ἐς Ἅιδην 
    ἐλθοῦς’ εὑρήσεις τὸν φιλέοντα, κόρη. 
ἐν ζωοῖσι τὰ τερπνὰ τὰ Κύπριδος· ἐν δ’ Ἀχέροντι 
    ὀστέα καὶ σποδιή, παρθένε, κεισόμεθα.<tr><td><h3>5</h3>.<h2>145</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Αὐτοῦ μοι, στέφανοι, παρὰ δικλίσι ταῖσδε κρεμαστοὶ 
    μίμνετε, μὴ προπετῶς φύλλα τινασσόμενοι, 
οὓς δακρύοις κατέβρεξα· κάτομβρα γὰρ ὄμματ’ ἐρώντων. 
    ἀλλ’ ὅταν οἰγομένης αὐτὸν ἴδητε θύρης,<tr><th>5<td>στάξαθ’ ὑπὲρ κεφαλῆς ἐμὸν ὑετόν, ὡς ἂν ἄμεινον 
    ἡ ξανθή γε κόμη τἀμὰ πίῃ δάκρυα.<tr><td><h3>5</h3>.<h2>150</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Ὡμολόγης’ ἥξειν εἰς νύκτα μοι ἡ ’πιβόητος 
    Νικὼ καὶ σεμνὴν ὤμοσε Θεσμοφόρον· 
κοὐχ ἥκει· φυλακὴ δὲ παροίχεται. ἆρ’ ἐπιορκεῖν 
    ἤθελε; τὸν λύχνον, παῖδες, ἀποσβέσατε.<tr><td><h3>5</h3>.<h2>153</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Νικαρέτης τὸ πόθοισι βεβλημένον ἡδὺ πρόσωπον, 
    πυκνὰ δι’ ὑψιλόφων φαινόμενον θυρίδων, 
αἱ χαροπαὶ Κλεοφῶντος ἐπὶ προθύροισι μάραναν, 
    Κύπρι φίλη, γλυκεροῦ βλέμματος ἀστεροπαί.<tr><td><h3>5</h3>.<h2>158</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Ἑρμιόνῃ πιθανῇ ποτ’ ἐγὼ συνέπαιζον ἐχούσῃ 
    ζωνίον ἐξ ἀνθέων ποικίλον, ὦ Παφίη, 
χρύσεα γράμματ’ ἔχον· „Διόλου,“ δ’ ἐγέγραπτο, „φίλει με 
    καὶ μὴ λυπηθῇς, ἤν τις ἔχῃ μ’ ἕτερος.“<tr><td><h3>5</h3>.<h2>161</h2> <h1>(p1)</h1><td><a class=T>ΗΔΥΛΟΥ [οἱ δὲ ΑΣΚΛΗΠΙΑΔΟΥ]</a><tr><th>1<td>Εὐφρὼ καὶ Θαῒς καὶ Βοίδιον, αἱ Διομήδους, 
    Γραῖαι, ναυκλήρων ὁλκάδες εἰκόσοροι, 
Ἆγιν καὶ Κλεοφῶντα καὶ Ἀνταγόρην, ἕν’ ἑκάστη, 
    γυμνούς, ναυηγῶν ἥσσονας, ἐξέβαλον.<tr><th>5<td>ἀλλὰ σὺν αὐταῖς νηυσὶ τὰ λῃστρικὰ τῆς Ἀφροδίτης 
    φεύγετε· Σειρήνων αἵδε γὰρ ἐχθρότεραι.<tr><td><h3>5</h3>.<h2>162</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Ἡ λαμυρή μ’ ἔτρωσε Φιλαίνιον· εἰ δὲ τὸ τραῦμα 
    μὴ σαφές, ἀλλ’ ὁ πόνος δύεται εἰς ὄνυχα. 
οἴχομ’, Ἔρωτες, ὄλωλα, διοίχομαι· εἰς γὰρ ἑταίραν 
    νυστάζων ἐπέβην ἠδ’ ἔθιγον γ’ Ἀίδα.<tr><td><h3>5</h3>.<h2>164</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th rowspan=2>1<td>Νύξ, σὲ γάρ, οὐκ ἄλλην μαρτύρομαι, οἷά μ’ ὑβρίζει 
    Πυθιὰς ἡ Νικοῦς, οὖσα φιλεξαπάτης. 
κληθείς, οὐκ ἄκλητος, ἐλήλυθα· ταὐτὰ παθοῦσα<tr><td class=QE>σοὶ μέμψαιτ’ ἐπ’ ἐμοὶ στᾶσα παρὰ προθύροις.<td class=G rowspan=4><tr><td><h3>5</h3>.<h2>167</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Ὑετὸς ἦν καὶ νὺξ καί, τὸ τρίτον ἄλγος ἔρωτι, 
    οἶνος· καὶ Βορέης ψυχρός, ἐγὼ δὲ μόνος. 
„Ἀλλ’ ὁ καλὸς Μόσχος πλέον ἴσχυε.“ Καὶ σὺ γὰρ οὕτως 
    ἤλυθες οὐδὲ θύρην πρὸς μίαν ἡσύχασας,<tr><th rowspan=2>5<td>τῇδε τοσοῦτ’ ἐβόησα βεβρεγμένος. ἄχρι τίνος, Ζεῦ;<tr><td class=QE>Ζεῦ φίλε, σίγησον, καὐτὸς ἐρᾶν ἔμαθες.<td class=G rowspan=15><tr><td><h3>5</h3>.<h2>169</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Ἡδὺ θέρους διψῶντι χιὼν ποτόν, ἡδὺ δὲ ναύταις 
    ἐκ χειμῶνος ἰδεῖν εἰαρινὸν Στέφανον· 
ἥδιον δ’, ὁπόταν κρύψῃ μία τοὺς φιλέοντας 
    χλαῖνα καὶ αἰνῆται Κύπρις ὑπ’ ἀμφοτέρων.<tr><td><h3>5</h3>.<h2>181</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Τῶν καρύων ἡμῖν λάβε † κώλακας (ἀλλά ποθ’ ἥξει;) 
    καὶ πέντε στεφάνους τῶν ῥοδίνων. —„Τί, τὸ ...“ —Πάξ. 
οὐ φὴς κέρματ’ ἔχειν; διολώλαμεν. οὐ τροχιεῖ τις 
    τὸν Λαπίθην; λῃστήν, οὐ θεράποντ’ ἔχομεν.<tr><th>5<td>οὐκ ἀδικεῖς; —„Οὐδέν.“ —Φέρε τὸν λόγον· ἐλθὲ λαβοῦσα, 
    Φρύνη, τὰς ψήφους. ὢ μεγάλου κινάδους· 
πέντ’ οἶνος δραχμῶν, ἀλλᾶς δύο ... 
    ὦτα, λαγώς, σκόμβροι, σησαμίδες, σχάδονες. 
αὔριον αὐτὰ καλῶς λογιούμεθα. νῦν δὲ πρὸς Αἴσχραν<tr><th>10<td>    τὴν μυρόπωλιν ἰὼν πέντε λάβ’ ἀργυρέας· 
εἰπὲ δὲ σημεῖον, Βάκχων ὅτι πέντ’ ἐφίλησεν 
    ἑξῆς, ὧν κλίνη μάρτυς ἐπεγράφετο.<tr><td><h3>5</h3>.<h2>185</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Εἰς ἀγορὰν βαδίσας, Δημήτριε, τρεῖς παρ’ Ἀμύντου 
    γλαυκίσκους αἴτει καὶ δέκα φυκίδια 
καὶ κυφὰς καρῖδας (ἀριθμήσει δέ σοι αὐτός) 
    εἴκοσι καὶ τέτορας δεῦρο λαβὼν ἄπιθι.<tr><th>5<td>καὶ παρὰ Θαυβορίου ῥοδίνους ἓξ πρόσλαβε 〈πλοχμοὺσ〉 
    καὶ Τρυφέραν ταχέως ἐν παρόδῳ κάλεσον.<tr><td><h3>5</h3>.<h2>189</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Νὺξ μακρὴ καὶ χεῖμα, μέσην δ’ ἐπὶ Πλειάδα δύνει, 
    κἀγὼ πὰρ προθύροις νίσσομαι ὑόμενος, 
τρωθεὶς τῆς δολίης κείνης πόθῳ· οὐ γὰρ ἔρωτα 
    Κύπρις, ἀνιηρὸν δ’ ἐκ πυρὸς ἧκε βέλος.<tr><td><h3>5</h3>.<h2>194</h2> <h1>(p1)</h1><td><a class=T>ΠΟΣΕΙΔΙΠΠΟΥ ἢ ΑΣΚΛΗΠΙΑΔΟΥ</a><tr><th>1<td>Αὐτοὶ τὴν ἁπαλὴν Εἰρήνιον εἶδον Ἔρωτες, 
    Κύπριδος ἐκ χρυσέων ἐρχόμενοι θαλάμων, 
ἐκ τριχὸς ἄχρι ποδῶν ἱερὸν θάλος, οἷά τε λύγδου 
    γλυπτήν, παρθενίων βριθομένην χαρίτων,<tr><th rowspan=2>5<td>καὶ πολλοὺς τότε χερσὶν ἐπ’ ἠιθέοισιν ὀιστοὺς<tr><td class=QE>τόξου πορφυρέης ἧκαν ἀφ’ ἁρπεδόνης.<td class=G rowspan=9><tr><td><h3>5</h3>.<h2>202</h2> <h1>(p1)</h1><td><a class=T>ΑΣΚΛΗΠΙΑΔΟΥ ἢ ΠΟΣΕΙΔΙΠΠΟΥ</a><tr><th>1<td>Πορφυρέην μάστιγα καὶ ἡνία σιγαλόεντα 
    Πλαγγὼν εὐίππων θῆκεν ἐπὶ προθύρων, 
νικήσασα κέλητι Φιλαινίδα τὴν πολύχαρμον 
    ἑσπερινῶν πώλων ἄρτι φρυασσομένων.<tr><th>5<td>Κύπρι φίλη, σὺ δὲ τῇδε πόροις νημερτέα νίκης 
    δόξαν, ἀείμνηστον τήνδε τιθεῖσα χάριν.<tr><td><h3>5</h3>.<h2>203</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Λυσιδίκη σοί, Κύπρι, τὸν ἱππαστῆρα μύωπα, 
    χρύσεον εὐκνήμου κέντρον ἔθηκε ποδός, 
ᾧ πολὺν ὕπτιον ἵππον ἐγύμνασεν· οὐδέ ποτ’ αὐτῆς 
    μηρὸς ἐφοινίχθη κοῦφα τινασσομένης·<tr><th>5<td>ἦν γὰρ ἀκέντητος τελεοδρόμος· οὕνεκεν ὅπλον 
    σοὶ κατὰ μεσσοπύλης χρύσεον ἐκρέμασεν.<tr><td><h3>5</h3>.<h2>207</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th rowspan=2>1<td>Αἱ Σάμιαι Βιττὼ καὶ Νάννιον εἰς Ἀφροδίτης 
    φοιτᾶν τοῖς αὐτῆς οὐκ ἐθέλουσι νόμοις, 
εἰς δ’ ἕτερ’ αὐτομολοῦσιν, ἃ μὴ καλά. δεσπότι Κύπρι,<tr><td class=QE>μίσει τὰς κοίτης τῆς παρὰ σοὶ φυγάδας.<td class=G rowspan=6><tr><td><h3>5</h3>.<h2>209</h2> <h1>(p1)</h1><td><a class=T>ΠΟΣΕΙΔΙΠΠΟΥ ἢ ΑΣΚΛΗΠΙΑΔΟΥ</a><tr><th>1<td>Σήν, Παφίη Κυθέρεια, παρ’ ἠιόν’ εἶδε Κλέανδρος 
    Νικοῦν ἐν χαροποῖς κύμασι νηχομένην· 
καιόμενος δ’ ὑπ’ Ἔρωτος ἐνὶ φρεσὶν ἄνθρακας ὡνὴρ 
    ξηροὺς ἐκ νοτερῆς παιδὸς ἐπεσπάσατο.<tr><th>5<td>χὠ μὲν ἐναυάγει γαίης ἔπι, τὴν δὲ θαλάσσης 
    ψαύουσαν πρηεῖς εἴχοσαν αἰγιαλοί. 
νῦν δ’ ἴσος ἀμφοτέροις φιλίης πόθος· οὐκ ἀτελεῖς γὰρ 
    εὐχαὶ τὰς κείνης εὔξατ’ ἐπ’ ἠιόνος.<tr><td><h3>5</h3>.<h2>210</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th rowspan=2>1<td>Τῷ θαλλῷ Διδύμη με συνήρπασεν· ὤμοι, ἐγὼ δὲ 
    τήκομαι ὡς κηρὸς πὰρ πυρί, κάλλος ὁρῶν. 
εἰ δὲ μέλαινα, τί τοῦτο; καὶ ἄνθρακες· ἀλλ’ ὅτε κείνους<tr><td class=QE>θάλψωμεν, λάμπους’ ὡς ῥόδεαι κάλυκες.<td class=G rowspan=3><tr><td><h3>6</h3>.<h2>308</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th rowspan=2>1<td>Νικήσας τοὺς παῖδας, ἐπεὶ καλὰ γράμματ’ ἔγραψεν, 
    Κόνναρος ὀγδώκοντ’ ἀστραγάλους ἔλαβεν· 
κἀμὲ χάριν Μούσαις τὸν κωμικὸν ὧδε Χάρητα,<tr><td class=QE>πρεσβύτην θορύβῳ θῆκέ με παιδαρίων.<td class=G rowspan=16><tr><td><h3>7</h3>.<h2>11</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Ὁ γλυκὺς Ἠρίννης οὗτος πόνος, οὐχὶ πολὺς μέν, 
    ὡς ἂν παρθενικᾶς ἐννεακαιδεκέτευς, 
ἀλλ’ ἑτέρων πολλῶν δυνατώτερος· εἰ δ’ Ἀίδας μοι 
    μὴ ταχὺς ἦλθε, τίς ἂν ταλίκον ἔσχ’ ὄνομα;<tr><td><h3>7</h3>.<h2>145</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Ἅδ’ ἐγὼ ἁ τλάμων Ἀρετὰ παρὰ τῷδε κάθημαι 
    Αἴαντος τύμβῳ κειρομένα πλοκάμους, 
θυμὸν ἄχει μεγάλῳ βεβολημένα, εἰ παρ’ Ἀχαιοῖς 
    ἁ δολόφρων Ἀπάτα κρέσσον ἐμεῦ δύναται.<tr><td><h3>7</h3>.<h2>217</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Ἀρχεάνασσαν ἔχω, τὰν ἐκ Κολοφῶνος ἑταίραν, 
    ἇς καὶ ἐπὶ ῥυτίδων ὁ γλυκὺς ἕζετ’ Ἔρως. 
ἆ νέον ἥβης ἄνθος ἀποδρέψαντες ἐρασταὶ 
    πρωτοβόλου, δι’ ὅσης ἤλθετε πυρκαϊῆς.<tr><td><h3>7</h3>.<h2>284</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Ὀκτώ μευ πήχεις ἄπεχε, τρηχεῖα θάλασσα, 
    καὶ κύμαινε βόα θ’, ἡλίκα σοι δύναμις· 
ἢν δὲ τὸν Εὐμάρεω καθέλῃς τάφον, ἄλλο μὲν οὐδὲν 
    κρήγυον, εὑρήσεις δ’ ὀστέα καὶ σποδιήν.<tr><td><h3>7</h3>.<h2>500</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Ὦ παρ’ ἐμὸν στείχων κενὸν ἠρίον, εἶπον, ὁδῖτα, 
    εἰς Χίον εὖτ’ ἂν ἵκῃ, πατρὶ Μελησαγόρῃ, 
ὡς ἐμὲ μὲν καὶ νῆα καὶ ἐμπορίην κακὸς Εὖρος 
    ὤλεσεν, Εὐίππου δ’ αὐτὸ λέλειπτ’ ὄνομα.<tr><td><h3>9</h3>.<h2>63</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Λύδη καὶ γένος εἰμὶ καὶ οὔνομα· τῶν δ’ ἀπὸ Κόδρου 
    σεμνοτέρη πασῶν εἰμι δι’ Ἀντίμαχον. 
τίς γὰρ ἔμ’ οὐκ ἤεισε; τίς οὐκ ἀνελέξατο Λύδην, 
    τὸ ξυνὸν Μουσῶν γράμμα καὶ Ἀντιμάχου;<tr><td><h3>9</h3>.<h2>64</h2> <h1>(p1)</h1><td><a class=T>ΑΣΚΛΗΠΙΑΔΟΥ, οἱ δὲ ΑΡΧΙΟΥ</a><tr><th>1<td>Αὐταὶ ποιμαίνοντα μεσαμβρινὰ μῆλά σε Μοῦσαι 
    ἔδρακον ἐν κραναοῖς οὔρεσιν, Ἡσίοδε, 
καί σοι καλλιπέτηλον, ἐρυσσάμεναι περὶ πᾶσαι, 
    ὤρεξαν δάφνας ἱερὸν ἀκρεμόνα,<tr><th rowspan=2>5<td>δῶκαν δὲ κράνας Ἑλικωνίδος ἔνθεον ὕδωρ, 
    τὸ πτανοῦ πώλου πρόσθεν ἔκοψεν ὄνυξ· 
οὗ σὺ κορεσσάμενος μακάρων γένος ἔργα τε μολπαῖς<tr><td class=QE>καὶ γένος ἀρχαίων ἔγραφες ἡμιθέων.<td class=G rowspan=5><tr><td><h3>9</h3>.<h2>752</h2> <h1>(p1)</h1><td><a class=T>ΑΣΚΛΗΠΙΑΔΟΥ, τινὲς δὲ ΑΝΤΙΠΑΤΡΟΥ ΘΕΣΣΑΛΟΝΙΚΕΩΣ</a><tr><th>1<td>Εἰμὶ Μέθη τὸ γλύμμα σοφῆς χερός, ἐν δ’ ἀμεθύστῳ 
    γέγλυμμαι· τέχνης δ’ ἡ λίθος ἀλλοτρίη. 
ἀλλὰ Κλεοπάτρης ἱερὸν κτέαρ· ἐν γὰρ ἀνάσσης 
    χειρὶ θεὸν νήφειν καὶ μεθύουσαν ἔδει.<tr><td><h3>12</h3>.<h2>36</h2> <h1>(p1)</h1><td><a class=T>ΑΣΚΛΗΠΙΑΔΟΥ, 〈οἱ δὲ ΔΙΟΤΙΜΟΥ〉 ΑΔΡΑΜΥΤΤΗΝΟΥ</a><tr><th rowspan=2>1<td>Νῦν αἰτεῖς, ὅτε λεπτὸς ὑπὸ κροτάφοισιν ἴουλος 
    ἕρπει καὶ μηροῖς ὀξὺς ἔπεστι χνόος· 
εἶτα λέγεις· „Ἥδιον ἐμοὶ τόδε.“ καὶ τίς ἂν εἴποι<tr><td class=QE>κρείσσονας αὐχμηρὰς ἀσταχύων καλάμας;<td class=G rowspan=10><tr><td><h3>12</h3>.<h2>46</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Οὐκ εἴμ’ οὐδ’ ἐτέων δύο κεἴκοσι καὶ κοπιῶ ζῶν. 
    Ὤρωτες, τί κακὸν τοῦτο; τί με φλέγετε; 
ἢν γὰρ ἐγώ τι πάθω, τί ποιήσετε; δῆλον, Ἔρωτες, 
    ὡς τὸ πάρος παίξεσθ’ ἄφρονες ἀστραγάλοις.<tr><td><h3>12</h3>.<h2>50</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Πῖν’, Ἀσκληπιάδη. τί τὰ δάκρυα ταῦτα; τί πάσχεις; 
    οὐ σὲ μόνον χαλεπὴ Κύπρις ἐληίσατο, 
οὐδ’ ἐπὶ σοὶ μούνῳ κατεθήξατο τόξα καὶ ἰοὺς 
    πικρὸς Ἔρως. τί ζῶν ἐν σποδιῇ τίθεσαι;<tr><th>5<td>πίνωμεν Βάκχου ζωρὸν πόμα· δάκτυλος ἀώς. 
    ἦ πάλι κοιμιστὰν λύχνον ἰδεῖν μένομεν; 
πίνομεν· οὐ γὰρ ἔρως· μετά τοι χρόνον οὐκέτι πουλύν, 
    σχέτλιε, τὴν μακρὰν νύκτ’ ἀναπαυσόμεθα.<tr><td><h3>12</h3>.<h2>75</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Εἰ πτερά σοι προσέκειτο καὶ ἐν χερὶ τόξα καὶ ἰοί, 
    οὐκ ἂν Ἔρως ἐγράφη Κύπριδος, ἀλλὰ σύ, παῖς.<tr><td><h3>12</h3>.<h2>77</h2> <h1>(p1)</h1><td><a class=T>ΑΣΚΛΗΠΙΑΔΟΥ [ἢ ΠΟΣΕΙΔΙΠΠΟΥ]</a><tr><th rowspan=2>1<td>Εἰ καθύπερθε λάβοις χρύσεα πτερὰ καί σευ ἀπ’ ὤμων 
    τείνοιτ’ ἀργυρέων ἰοδόκος φαρέτρη 
καὶ σταίης παρ’ Ἔρωτα, φίλ’ Ἄγλαον, οὐ μὰ τὸν Ἑρμῆν,<tr><td class=QE>οὐδ’ αὐτὴ Κύπρις γνώσεται, ὃν τέτοκεν.<td class=G rowspan=7><tr><td><h3>12</h3>.<h2>105</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Μικρὸς Ἔρως ἐκ μητρὸς ἔτ’ εὐθήρατος ἀποπτὰς 
    ἐξ οἴκων ὑψοῦ Δάμιδος οὐ πέτομαι· 
ἀλλ’ αὐτοῦ, φιλέων τε καὶ ἀζήλωτα φιληθείς, 
    οὐ πολλοῖς, εὐκρὰς δ’ εἷς ἑνὶ συμφέρομαι.<tr><td><h3>12</h3>.<h2>135</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Οἶνος ἔρωτος ἔλεγχος· ἐρᾶν ἀρνεύμενον ἡμῖν 
    ἤτασαν αἱ πολλαὶ Νικαγόρην προπόσεις· 
καὶ γὰρ ἐδάκρυσεν καὶ ἐνύστασε καί τι κατηφὲς 
    ἔβλεπε, χὠ σφιγχθεὶς οὐκ ἔμενε στέφανος.<tr><td><h3>12</h3>.<h2>153</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th rowspan=2>1<td>Πρόσθε μοι Ἀρχεάδης ἐθλίβετο· νῦν δὲ τάλαιναν 
    οὐδ’ ὅσσον παίζων εἰς ἔμ’ ἐπιστρέφεται. 
οὐδ’ ὁ μελιχρὸς Ἔρως ἀεὶ γλυκύς· ἀλλ’ ἀνιήσας<tr><td class=QE>πολλάκις ἡδίων γίνετ’ ἐρῶσι θεός.<td class=G rowspan=15><tr><td><h3>12</h3>.<h2>161</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Δόρκιον ἡ φιλέφηβος ἐπίσταται ὡς ἁπαλὸς παῖς 
    ἕσθαι πανδήμου Κύπριδος ὠκὺ βέλος 
ἵμερον ἀστράπτουσα κατ’ ὄμματος, † ἠδ’ ὑπὲρ ὤμων 
    σὺν πετάσῳ, γυμνὸν μηρὸν ἔφαινε χλαμύς.<tr><td><h3>12</h3>.<h2>162</h2> <h1>(p1)</h1><td><a class=T>ΤΟΥ ΑΥΤΟΥ</a><tr><th>1<td>Οὔπω τοξοφορῶν οὐδ’ ὥριος, ἀλλὰ νεογνὸς 
    οὑμὸς Ἔρως παρὰ τὴν Κύπριν ὑποστρέφεται 
δέλτον ἔχων χρυσέην· τὰ Φιλοκράτεος δὲ Διύλλου 
    τραυλίζει ψυχῇ φίλτρα κατ’ Ἀντιγένους.<tr><td><h3>12</h3>.<h2>163</h2> <h1>(p1)</h1><td><a class=T>ΤΟΥ ΑΥΤΟΥ</a><tr><th>1<td>Εὗρεν Ἔρως τι καλῷ μῖξαι καλόν, οὐχὶ μάραγδον 
    χρυσῷ, ὃ μήτ’ ἀνθεῖ μήτε γένοιτ’ ἐν ἴσῳ, 
οὐδ’ ἐλέφαντ’ ἐβένῳ, λευκῷ μέλαν, ἀλλὰ Κλέανδρον 
    Εὐβιότῳ, πειθοῦς ἄνθεα καὶ φιλίης.<tr><td><h3>12</h3>.<h2>166</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Τοῦθ’, ὅ τι μοι λοιπὸν ψυχῆς, ὅ τι δήποτ’, Ἔρωτες, 
    τοῦτό γ’ ἔχειν πρὸς θεῶν ἡσυχίην ἄφετε· 
εἰ μή, ναὶ τόξοις μὴ βάλλετέ μ’, ἀλλὰ κεραυνοῖς, 
    ναὶ πάντως τέφρην θέσθε με κἀνθρακιήν.<tr><th>5<td>ναὶ ναὶ βάλλετ’, Ἔρωτες· ἐνεσκληκὼς γὰρ ἀνίαις 
    ὀξύτερον τούτων, εἴ γέ τι, βούλομ’ ἔχειν.<tr><td><h3>13</h3>.<h2>23</h2> <h1>(p1)</h1><td><a class=T>ΑΣΚΛΗΠΙΑΔΟΥ</a><tr><th>1<td>Ἰὼ παρέρπων, μικρόν, εἴ τι κἀγκονεῖς, ἄκουσον 
    τὰ Βότρυος περισσὰ δῆτα κήδη, 
ὃς πρέσβυς ὀγδώκοντ’ ἐτῶν τὸν ἐκ νέων ἔθαψεν 
    ἤδη τι τέχνᾳ καὶ σοφὸν λέγοντα.<tr><th>5<td>φεῦ τὸν τεκόντα, φεῦ δὲ καὶ σέ, Βότρυος φίλος παῖ, 
    ὅσων ἄμοιρος ἡδονῶν ἀπώλευ.<tr><td><h3>16</h3>.<h2>68</h2> <h1>(p1)</h1><td><a class=T>ΑΣΚΛΗΠΙΑΔΟΥ, οἱ δὲ ΠΟΣΕΙΔΙΠΠΟΥ</a><tr><th rowspan=2>1<td>Κύπριδος ἅδ’ εἰκών· φέρ’ ἰδώμεθα, μὴ Βερενίκας·<tr><td class=QE>διστάζω, ποτέρᾳ φῇ τις ὁμοιοτέραν.<td class=G rowspan=3><tr><td><h3>16</h3>.<h2>120</h2> <h1>(p1)</h1><td><a class=T>ΑΡΧΕΛΑΟΥ, οἱ δὲ ΑΣΚΛΗΠΙΑΔΟΥ</a><tr><th rowspan=2>1<td>Τόλμαν Ἀλεξάνδρου καὶ ὅλαν ἀπεμάξατο μορφὰν 
    Λύσιππος· τίν’ ὁδὶ χαλκὸς ἔχει δύναμιν. 
αὐδάσοντι δ’ ἔοικεν ὁ χάλκεος ἐς Δία λεύσσων·<tr><td class=QE>„Γᾶν ὑπ’ ἐμοὶ τίθεμαι, Ζεῦ, σὺ δ’ Ὄλυμπον ἔχε.“<td class=G></table>
<script>
var IL = ["Line", "Epigram", "Book"];
document.body.onload=f();
</script>
</body>
</html>
