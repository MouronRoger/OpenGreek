<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>PLUTARCHUS :: Comparatio Aemilii Paulli et Timoleontis :: TLG 0007 020</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0007.htm">0007</a> 020&nbsp;:: <strong><a class=CaCo href="0007.htm">PLUTARCHUS</a></strong>&nbsp;:: <strong>Comparatio Aemilii Paulli et Timoleontis</strong></p>
<p class="AuthorInfo"><a class=CaCo href="0007.htm">PLUTARCHUS</a> <a class="CanonEpi">Biogr.
Phil.</a><br />(<a class="CanonGeo">Chaeronensis</a>: <a class="CanonDat">A.D. 1–2</a>)</p><p class="WorkInfo"><strong>Comparatio Aemilii Paulli et Timoleontis</strong></p><p class="EditionInfo"><a class=CaE>Source: Ziegler, K. (ed.), <em>Plutarchi vitae parallelae</em>, vol. 2.1, 2nd edn. Leipzig: Teubner, 1964: 255–256.</a></p><p class="CitationStyle">Citation: Chapter&nbsp;&mdash; section&nbsp;&mdash; (line)</p>
<tr><td class=qS colspan=3> <tr><td><h3>1</h3>.<h2>1</h2><td class=QE>Τοιούτων δὲ τῶν κατὰ τὴν ἱστορίαν ὄντων, δῆλον ὡς οὐκ ἔχει<td class=K rowspan=9><tr><td><h3>1</h3>.<h2>2</h2><td>πολλὰς διαφορὰς οὐδ’ ἀνομοιότητας ἡ σύγκρισις. οἵ τε γὰρ πόλεμοι πρὸς 
ἐνδόξους γεγόνασιν ἀμφοτέροις ἀνταγωνιστάς, τῷ μὲν Μακεδόνας, τῷ δὲ 
Καρχηδονίους, αἵ τε νῖκαι περιβόητοι, τοῦ μὲν ἑλόντος Μακεδονίαν καὶ 
τὴν ἀπ’ Ἀντιγόνου διαδοχὴν ἐν ἑβδόμῳ βασιλεῖ καταπαύσαντος, τοῦ δὲ<tr><th>5<td>τὰς τυραννίδας πάσας ἀνελόντος ἐκ Σικελίας καὶ τὴν νῆσον ἐλευθερώσαν‐<tr><td><h3>1</h3>.<h2>3</h2><td>τος· εἰ μὴ νὴ Δία βούλοιτό τις παρεγχειρεῖν, ὡς Αἰμίλιος μὲν ἐρρωμένῳ 
Περσεῖ καὶ Ῥωμαίους νενικηκότι, Τιμολέων δὲ Διονυσίῳ παντάπασιν<tr><td><h3>1</h3>.<h2>4</h2><td>ἀπειρηκότι καὶ κατατετριμμένῳ συνέπεσε· καὶ πάλιν ὑπὲρ Τιμολέοντος, 
ὅτι πολλοὺς μὲν τυράννους, μεγάλην δὲ τὴν Καρχηδονίων δύναμιν ἀπὸ τῆς 
τυχούσης στρατιᾶς ἐνίκησεν, οὐχ ὥσπερ Αἰμίλιος ἀνδράσιν ἐμπειροπο‐ 
λέμοις καὶ μεμαθηκόσιν ἄρχεσθαι χρώμενος, ἀλλὰ μισθοφόροις οὖσι καὶ<tr><td><h3>1</h3>.<h2>5</h2><td>στρατιώταις ἀτάκτοις, πρὸς ἡδονὴν εἰθισμένοις στρατεύεσθαι. τὰ γὰρ 
ἀπ’ οὐκ ἴσης παρασκευῆς ἴσα κατορθώματα τῷ στρατηγῷ τὴν αἰτίαν 
περιτίθησι.<tr><td><h3>2</h3>.<h2>1</h2><td>    Καθαρῶν οὖν καὶ δικαίων ἐν τοῖς πράγμασιν ἀμφοτέρων γεγο‐ 
νότων, Αἰμίλιος μὲν ὑπὸ τῶν νόμων καὶ τῆς πατρίδος οὕτως ἔοικεν εὐθὺς 
ἀφικέσθαι παρεσκευασμένος, Τιμολέων δὲ τοιοῦτον αὐτὸς ἑαυτὸν παρ‐<tr><td><h3>2</h3>.<h2>2</h2><td>έσχε. τούτου τεκμήριον, ὅτι Ῥωμαῖοι μὲν ὁμαλῶς ἐν τῷ τότε χρόνῳ πάντες 
ἦσαν εὔτακτοι καὶ ὑποχείριοι τοῖς ἐθισμοῖς, καὶ τοὺς νόμους δεδιότες καὶ 
τοὺς ἄρχοντας, Ἑλλήνων δ’ οὐδεὶς ἡγεμών ἐστιν οὐδὲ στρατηγός, ὃς οὐ<tr><td rowspan=2><h3>2</h3>.<h2>3</h2><td>διεφθάρη τότε Σικελίας ἁψάμενος, ἔξω Δίωνος. καίτοι 〈καὶ〉 Δίωνα πολ‐<tr><td>λοὶ μοναρχίας ὀρέγεσθαι καὶ βασιλείαν τινὰ Λακωνικὴν ὀνειροπολεῖν<td class=Y rowspan=11>255<tr><td><h3>2</h3>.<h2>4</h2><td>ὑπενόουν. Τίμαιος (FGrH 566 F 100c) δὲ καὶ Γύλιππον ἀκλεῶς φησι καὶ 
ἀτίμως ἀποπέμψαι Συρακοσίους, φιλοπλουτίαν αὐτοῦ καὶ ἀπληστίαν ἐν<tr><td><h3>2</h3>.<h2>5</h2><td>τῇ στρατηγίᾳ κατεγνωκότας. ἃ δὲ Φάραξ ὁ Σπαρτιάτης καὶ Κάλλιππος 
ὁ Ἀθηναῖος ἐλπίσαντες ἄρξειν Σικελίας παρενόμησαν καὶ παρεσπόνδησαν,<tr><td><h3>2</h3>.<h2>6</h2><td>ὑπὸ πολλῶν ἀναγέγραπται. καίτοι τίνες ἢ πηλίκων κύριοι πραγμάτων 
ὄντες οὗτοι τοιαῦτ’ ἤλπισαν; ὧν ὁ μὲν ἐκπεπτωκότα Συρακουσῶν ἐθερά‐<tr><td><h3>2</h3>.<h2>7</h2><td>πευε Διονύσιον, Κάλλιππος δ’ εἷς ἦν τῶν περὶ Δίωνα ξεναγῶν. ἀλλὰ Τιμο‐ 
λέων αἰτησαμένοις καὶ δεηθεῖσιν αὐτοκράτωρ πεμφθεὶς Συρακοσίοις, καὶ 
δύναμιν οὐ ζητῶν, ἀλλ’ ἔχειν ὀφείλων ἣν ἔλαβε βουλομένων καὶ διδόντων, 
πέρας ἐποιήσατο τῆς αὑτοῦ στρατηγίας καὶ ἀρχῆς τὴν τῶν παρὰ νόμον<tr><td><h3>2</h3>.<h2>8</h2><td>ἀρχόντων κατάλυσιν. ἐκεῖνο μέντοι τοῦ Αἰμιλίου θαυμαστόν, ὅτι τηλι‐ 
καύτην βασιλείαν καταστρεψάμενος οὐδὲ δραχμῇ μείζονα τὴν οὐσίαν 
ἐποίησεν οὐδ’ εἶδεν οὐδ’ ἥψατο τῶν χρημάτων, καίτοι πολλὰ δοὺς ἑτέροις<tr><td><h3>2</h3>.<h2>9</h2><td>καὶ δωρησάμενος. οὐ λέγω δ’ ὅτι Τιμολέων μεμπτός ἐστιν οἰκίαν τε καλὴν 
λαβὼν καὶ χωρίον· οὐ γὰρ τὸ λαβεῖν ἐκ τοιούτων αἰσχρόν, ἀλλὰ τὸ μὴ λα‐ 
βεῖν κρεῖττον, καὶ περιουσία τις ἀρετῆς ἐν οἷς ἔξεστιν ἐπιδεικνυμένης τὸ<tr><td><h3>2</h3>.<h2>10</h2><td>μὴ δεόμενον. ἐπεὶ δ’, ὡς σώματος ῥῖγος ἢ θάλπος φέρειν δυναμένου τὸ 
πρὸς ἀμφοτέρας εὖ πεφυκὸς ὁμοῦ τὰς μεταβολὰς ῥωμαλεώτερον, οὕτω 
ψυχῆς ἄκρατος εὐρωστία καὶ ἰσχύς, ἣν οὔτε τὸ εὐτυχεῖν ὕβρει θρύπτει καὶ 
ἀνίησιν οὔτε συμφοραὶ ταπεινοῦσι, φαίνεται τελειότερος ὁ Αἰμίλιος, ἐν<tr><th>5<td>χαλεπῇ τύχῃ καὶ πάθει μεγάλῳ τῷ περὶ τοὺς παῖδας οὐδέν τι μικρότερος<tr><td><h3>2</h3>.<h2>11</h2><td>οὐδ’ ἀσεμνότερος ἢ διὰ τῶν εὐτυχημάτων ὁραθείς. Τιμολέων δὲ γενναῖα 
πράξας περὶ τὸν ἀδελφὸν οὐκ ἀντέσχε τῷ λογισμῷ πρὸς τὸ πάθος, ἀλλὰ 
μετανοίᾳ καὶ λύπῃ ταπεινωθεὶς ἐτῶν εἴκοσι τὸ βῆμα καὶ τὴν ἀγορὰν ἰδεῖν<tr><td rowspan=2><h3>2</h3>.<h2>12</h2><td>οὐχ ὑπέμεινε. δεῖ δὲ τὰ αἰσχρὰ φεύγειν καὶ αἰδεῖσθαι· τὸ δὲ πρὸς πᾶσαν<tr><td>ἀδοξίαν εὐλαβὲς ἐπιεικοῦς μὲν ἤθους καὶ ἁπαλοῦ, μέγεθος δ’ οὐκ ἔχοντος.<td class=Y>256</table>
<script>
var IL = ["Line", "Section", "Chapter"];
document.body.onload=f();
</script>
</body>
</html>
