<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
<title>DAMOXENUS :: Fragmenta :: TLG 0438 001</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0438.htm">0438</a> 001&nbsp;:: <strong><a class=CaCo href="0438.htm">DAMOXENUS</a></strong>&nbsp;:: <strong>Fragmenta</strong></p>
<p class="AuthorInfo"><a class=CaCo href="0438.htm">DAMOXENUS</a> <a class="CanonEpi">Comic.</a><br />(<a class="CanonDat">4/3 B.C.</a>)</p><p class="WorkInfo"><strong>Fragmenta</strong></p><p class="EditionInfo"><a class=CaE>Source: Kock, T. (ed.), <em>Comicorum Atticorum fragmenta</em>, vol. 3. Leipzig: Teubner, 1888: 348–351, 353.</a></p>
<p class="CanonBrk">
frr. 1–3</p>
<p class="CitationStyle">Citation: Fragment&nbsp;&mdash; (line)</p>
<tr><td class=qS colspan=3> <tr><td><h2>tit 1</h2><td><a class="T F_1T">ΑΥΤΟΝ ΠΕΝΘΩΝ</a><td class=K rowspan=2><tr><td><h2>1</h2><td>εἰ δ’ οὐχ ἱκανόν σοι, τὸν ἐλέφανθ’ ἥκει φέρων 
ὁ παῖς. <a class=SN>Β.</a> τί δ’ ἐστὶ τοῦτο, πρὸς θεῶν; <a class=SN>Α.</a> ῥυτὸν 
δίκρουνον, ἡλίκον τι τρεῖς χωρεῖν χόας, 
Ἄλκωνος ἔργον. προὔπιεν δέ μοί ποτε<tr><th>5<td>ἐν Κυψέλοις Ἀδαῖος.<td class=Y rowspan=8>348<tr><td><h2>tit 2</h2><td><a class="T F_1T">ΣΥΝΤΡΟΦΟΙ</a><tr><td><h2>2</h2><td><div class=J0></div>Ἐπικούρου δέ με 
ὁρᾷς μαθητὴν ὄντα τοῦ σοφοῦ, παρ’ ᾧ 
ἐν δύ’ ἔτεσιν καὶ μησὶν οὐχ ὅλοις δέκα 
τάλαντ’ ἐγώ σοι κατεπύκνωσα τέτταρα.<tr><th>5<td><a class=SN>Β.</a> τοῦτο δὲ τί ἐστιν; εἰπέ μοι. <a class=SN>Α.</a> καθήγισα. 
μάγειρος ἦν κἀκεῖνος, ὦ γῆ καὶ θεοί. 
<a class=SN>Β.</a> ποῖος μάγειρος; <a class=SN>Α.</a> ἡ φύσις πάσης τέχνης 
ἀρχέγονόν ἐστ’. <a class=SN>Β.</a> ἀρχέγονον, ὦλιτήριε; 
<a class=SN>Α.</a> οὐκ ἔστιν οὐδὲν τοῦ πονεῖν σοφώτερον,<tr><th>10<td>πᾶν εὐχερές τε πρᾶγμα τοῦ λόγου τριβὴν 
ἔχοντι τούτου· πολλὰ γὰρ συμβάλλεται. 
διόπερ μάγειρον ὅταν ἴδῃς ἀγράμματον 
μὴ Δημόκριτόν τε πάντα διανεγνωκότα, 
μᾶλλον δὲ κατέχοντα [καταγέλα ὡς κενοῦ]<tr><th>15<td>καὶ τὸν Ἐπικούρου κανόνα, μινθώσας ἄφες 
ὡς ἐκ διατριβῆς. τοῦτο δεῖ γὰρ εἰδέναι, 
τίν’ ἔχει διαφορὰν πρῶτον, ὦ βέλτιστε σύ, 
γλαυκίσκος ἐν χειμῶνι καὶ θέρει, πάλιν 
ποῖος περὶ δύσιν Πλειάδος συνειδέναι<tr><th>20<td>ἰχθὺς ὑπὸ τροπάς τ’ ἐστὶ χρησιμώτατος. 
αἱ μεταβολαὶ γὰρ αἵ τε κινήσεις κακὸν 
ἠλίβατόν ἐστ’ ἀνθρώποις ἀλλοιώματα 
ἐν ταῖς τροφαῖς ποιοῦσι, μανθάνεις; τὸ δὲ 
ληφθὲν καθ’ ὥραν ἀποδίδωσι τὴν χάριν.<tr><th rowspan=2>25<td>τίς παρακολουθεῖ δ’ αὐτά; τοιγαροῦν στρόφοι<tr><td>καὶ πνευμάτια γινόμενα τὸν κεκλημένον 
ἀσχημονεῖν ποιοῦσι. παρὰ δ’ ἐμοὶ τρέφει 
τὸ προσφερόμενον βρῶμα, καὶ λεπτύνεται 
ὀρθῶς τε διαπνεῖ. τοιγαροῦν εἰς τοὺς πόρους<td class=Y rowspan=8>349<tr><th>30<td>ὁ χυμὸς ὁμαλῶς πανταχοῦ συνίσταται. 
χυμός, λέγει Δημόκριτος, οὐδὲν πρᾶγμα τὰ 
γινόμενα ποιεῖ τὸν φαγόντ’ ἀρθριτικόν. 
<a class=SN>Β.</a> καὶ τῆς ἰατρικῆς τι μετέχειν μοι δοκεῖς. 
<a class=SN>Α.</a> καὶ πᾶς ὁ φύσεως ἐντός. ἡ δ’ ἀπειρία<tr><th>35<td>τῶν νῦν μαγείρων κατανόει, πρὸς τῶν θεῶν, 
οἵα ’στίν. ἅλμην ὅταν ἴδῃς ἐξ ἰχθύων 
ὑπεναντίων αὑτοῖσι ποιοῦντας μίαν 
καὶ σήσαμ’ ὑποτρίβοντας εἰς ταύτην, λαβὼν 
ἕκαστον αὐτῶν κατὰ μέρος προσπαρδέτω.<tr><th>40<td><a class=SN>Β.</a> ὥς μοι κέχρησαι. <a class=SN>Α.</a> τί γὰρ ἂν εὖ γένοιτ’ ἔτι, 
τῆς ἰδιότητος πρὸς ἑτέραν μεμιγμένης 
καὶ συμπλεκομένης οὐχὶ συμφώνους ἁφάς; 
τὸ ταῦτα διορᾶν ἐστιν ἐμψύχου τέχνης, 
οὐ τὸ διανίζειν λοπάδας οὐδ’ ὄζειν καπνοῦ.<tr><th>45<td>ἐγὼ γὰρ εἰς τοὐπτάνιον οὐκ εἰσέρχομαι. 
<a class=SN>Β.</a> ἀλλὰ τί; <a class=SN>Α.</a> θεωρῶ πλησίον καθήμενος, 
πονοῦσιν ἕτεροι δ’, οἷς λέγω τὰς αἰτίας 
καὶ τἀποβαῖνον· ὀξὺ τὸ περίκομμ’, ἄνες. 
<a class=SN>Β.</a> ἁρμονικὸς εἶ μάγειρος. <a class=SN>Α.</a> ἐπίτεινον τὸ πῦρ.<tr><td><h2>2</h2> <h1>(50)</h1><td>ὁμαλιζέτω τοῖς τάχεσιν· ἡ πρώτη λοπὰς 
ζεῖ ταῖς ἐφεξῆς οὐχὶ συμφώνως. νοεῖς 
τὸν τύπον; <a class=SN>Β.</a> Ἄπολλον, μέγα τι φαίνεθ’ ἡ τέχνη. 
<a class=SN>Α.</a> εἶτ’ οὐδὲν εἰκῆ παρατίθημι, μανθάνεις; 
βρῶμ’, ἀλλὰ μείξας πάντα κατὰ συμφωνίαν.<tr><th>55<td><a class=SN>Β.</a> πῶς; <a class=SN>Α.</a> ἔστιν αὑτοῖς ἃ διὰ τεττάρων ἔχει 
κοινωνίαν, διὰ πέντε, διὰ πασῶν πάλιν. 
ταῦτα προσάγω πρὸς αὐτὰ τὰ διαστήματα 
καὶ ταῖς ἐπιφοραῖς εὐθὺς οἰκείως πλέκω· 
ἐνίοτ’ ἐφεστὼς παρακελεύομαι· πόθεν<tr><th rowspan=2>60<td>ἅπτει; τί τούτῳ μιγνύειν μέλλεις; ὅρα, 
διάφωνον ἕλκεις· οὐχ ὑπερβήσει σοφόν; 
Ἐπίκουρος οὕτω κατεπύκνου τὴν ἡδονήν,<tr><td>ἐμασᾶτ’ ἐπιμελῶς, εἶδε τἀγαθὸν μόνος 
ἐκεῖνος οἷόν ἐστιν· οἱ δ’ ἐν τῇ στοᾷ<td class=Y rowspan=2>350<tr><th rowspan=2>65<td>ζητοῦσι συνεχῶς οἷόν ἐστ’ οὐκ εἰδότες. 
οὐκοῦν ὅ γ’ οὐκ ἔχουσιν, ἀγνοοῦσι δέ, 
οὐδ’ ἂν ἑτέρῳ δοίησαν. <a class=SN>Β.</a> οὕτω συνδοκεῖ.<tr><td>ἀφῶμεν οὖν τὰ λοιπά. δῆλα δὴ πάλαι.<td class=Y rowspan=5>351<tr><td><h2>tit 3</h2><td><a class="T F_1T">ΑΔΗΛΟΥ ΔΡΑΜΑΤΟΣ</a><tr><td><h2>3</h2><td><div class=Qk></div>νεανίας τις ἐσφαίριζεν εἷς 
ἐτῶν ἴσως  .  .  .  ἑπτακαίδεκα, 
Κῷος· θεοὺς γὰρ φαίνεθ’ ἡ νῆσος φέρειν. 
ὃς ἐπεί ποτ’ ἐμβλέψειε τοῖς καθημένοις,<tr><th>5<td>ἢ λαμβάνων τὴν σφαῖραν ἢ διδούς, ἅμα 
πάντες ἐβοῶμεν  .  .  .  .  .  .  . 
ἡ δ’ εὐρυθμία τό τ’ ἦθος ἡ τάξις θ’ ὅση 
ἐν τῷ τι πράττειν ἢ λέγειν ἐφαίνετο. 
πέρας ἐστὶ κάλλους, ἄνδρες. οὔτ’ ἀκήκοα<tr><th rowspan=2>10<td>ἔμπροσθεν οὔθ’ ἑόρακα τοιαύτην χάριν. 
κακὸν ἄν τι μεῖζον ἔλαβον, εἰ πλείω χρόνον<tr><td>ἔμεινα· καὶ νῦν δ’ οὐχ ὑγιαίνειν μοι δοκῶ.<td class=Y>353</table>
<script>
var IL = ["Line", "Fragment"];
document.body.onload=f();
</script>
</body>
</html>
