<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>Flavius JUSTINIANUS Imperator :: Epistula dogmatica ad Zoilum :: TLG 2734 019</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2734.htm">2734</a> 019&nbsp;:: <strong><a class=CaCo href="2734.htm">Flavius JUSTINIANUS Imperator</a></strong>&nbsp;:: <strong>Epistula dogmatica ad Zoilum</strong></p>
<p class="AuthorInfo"><a class=CaCo href="2734.htm">Flavius JUSTINIANUS Imperator</a> <a class="CanonEpi">Theol., Imperator
Nomographus</a>, <span class="CanonSyn">vel Petrus Sabbatius</span><br />(<a class="CanonGeo">Constantinopolitanus</a>: <a class="CanonDat">A.D. 5–6</a>)</p><p class="WorkInfo"><strong>Epistula dogmatica ad Zoilum</strong></p><p class="EditionInfo"><a class=CaE>Source: Amelotti, M., Zingale, L.M. (eds.), <em>Scritti teologici ed ecclesiastici di Giustiniano</em>. Milan: Giuffrè, 1977: 58–60.</a></p><p class="CitationStyle">Citation: Page&nbsp;&mdash; (line)</p>
<tr><td class=qS colspan=3> <tr><td><h2>58</h2> <h1>(1t)</h1><td><a class=T>Ἔτι ἀνεγνώσθη ἐκ τοῦ αὐτοῦ κωδικίου χρῆσις τοῦ αὐτοῦ ἐν ἁγίοις Ἰουστινιανοῦ,</a><td class=K rowspan=15><tr><th>2t<td><a class=T>ἐκ τῆς πρὸς Ζώϊλον τὸν ἁγιώτατον πατριάρχην Ἀλεξανδρείας δογματικῆς ἐπιστολῆς·</a><tr><th>3t<td><a class=T>ἧς ἡ ἀρχή· </a><a class="T Xp">τοῖς γράμμασιν ἐντυχόντε</a><a class=T>ς· ἔχουσα οὕτως</a><tr><th>4<td class=QE>Εἷς οὖν ἐστιν ὁ Χριστός, οὐκ ἀνῃρημένης τῆς τῶν φύσεων διαφορᾶς διὰ τὴν ἄφραστον<tr><th>5<td>ἕνωσιν· λόγος νοούμενος καὶ ἄνθρωπος θεωρούμενος. οὔτε γὰρ ἡ ἕνωσις σύγχυσιν ἀπειρ‐ 
γάσατο, οὔτε ἡ διαφορὰ τῶν ἐν αὐτῷ οὐσιῶν τομὴν εἴτουν διαίρεσιν ἐπιδέχεται. βλέ‐ 
ποντες γὰρ τοῦ Χριστοῦ τὰ θαύματα, κηρύττομεν αὐτοῦ τὴν θεότητα· ὁρῶντες αὐτοῦ 
τὰ πάθη, οὐκ ἀρνούμεθα αὐτοῦ τὴν ἀνθρωπότητα· οὔτε δὲ τὰ θαύματα χωρὶς σαρκός, 
οὔτε τὰ πάθη χωρὶς τῆς θεότητος. καὶ ἔστι παράδοξον ὅτι αὐτὸς ἦν ὁ πάσχων καὶ μὴ<tr><th>10<td>πάσχων· πάσχων μέν, ὅτι τὸ ἴδιον αὐτοῦ ἔπασχε σῶμα, καὶ ἐν αὐτῷ τῷ σώματι ἦν· 
μὴ πάσχων δέ, ὅτι φύσει θεὸς ὢν ὁ λόγος ἀπαθὴς ἦν· καὶ αὐτὸς μὲν ὁ ἀσώματος ἦν 
ἐν τῷ παθητῷ σώματι, τὸ δὲ σῶμα εἶχεν ἐν ἑαυτῷ τὸν ἀπαθῆ λόγον, ἀφανίζοντα τὰς 
ἀσθενείας αὐτοῦ τοῦ σώματος. 
    ἐνεργεῖ γὰρ ἑκατέρα μορφὴ μετὰ τῆς θατέρου κοινωνίας, ὅπερ ἴδιον ἔσχηκε· τοῦ<tr><th>15<td>μὲν λόγου κατεργαζομένου τοῦτο ὅπερ ἐστὶ τοῦ λόγου, τοῦ δὲ σώματος ἐκτελοῦντος 
ἅπερ ἐστὶ τοῦ σώματος. 
    Τοῦτο γὰρ καὶ ὁ ἐν ἁγίοις Κύριλλος ἐν τῷ τριακοστῷ δευτέρῳ λόγῳ τοῦ Θησαυροῦ 
διδάσκει, τὴν πρὸς Ῥωμαίους ἑρμηνεύων ἐπιστολήν· 
    οὐ δήπου μίαν εἶναι φυσικὴν τὴν ἐνέργειαν δώσομεν θεοῦ καὶ ποιήματος· ἵνα μὴ<tr><th>20<td>τό τε ποιηθὲν εἰς τὴν θείαν ἀναγάγωμεν οὐσίαν, μήτε μὴν τῆς θείας φύσεως τὸ ἐξαί‐ 
ρετον εἰς τὸν τοῖς γεννητοῖς πρέποντα καταγάγωμεν τόπον. 
    Ὁ αὐτὸς δὲ ἅγιος πατὴρ καὶ ἐν τοῖς πρὸς Θεοδόσιον τὰ αὐτὰ ἡμᾶς ἐκδιδάσκει 
λέγων· 
    ὅλον ὅλῃ συνηνῶσθαί φαμεν τῇ καθ’ ἡμᾶς ἀνθρωπότητι τὸν ἐκ θεοῦ λόγον. οὐ<tr><th>25<td>γάρ που τὸ ἄμεινον ἐν ἡμῖν, τουτέστι τὴν ψυχήν, οὐδενὸς ἂν ἠξίωσε λόγου, μόνῃ δω‐ 
ρούμενος τῇ σαρκὶ τῆς ἐπιδημίας τοὺς πόνους. ἐπράττετο δὲ δι’ ἀμφοῖν καλῶς τῆς 
οἰκονομίας τὸ μυστήριον. προσεχρήσατο δὲ καθάπερ ὀργάνῳ τῇ ἰδίᾳ σαρκὶ πρὸς τὰ 
τῆς σαρκὸς ἔργα τε καὶ ἀρρωστήματα φυσικὰ καὶ ὅσα μώμου μακράν· ψυχῇ δ’ αὐτῇ 
ἰδίᾳ πρὸς τὰ ἀνθρώπινά τε καὶ ἀνυπαίτια πάθη. πεινῆσαι γὰρ λέγεται, κόπους τε ὑπε‐<tr><th>30<td>νεγκεῖν τοὺς ἐκ μακρῶν ὁδοιποριῶν, πτοίας τε καὶ φόβον καὶ λύπην καὶ ἀγωνίαν καὶ 
τὸν ἐπὶ τῷ σταυρῷ θάνατον. ἐπαναγκάζοντος γὰρ οὐδενὸς ἔθηκεν ἀφ’ ἑαυτοῦ τὴν ἰδίαν 
ψυχὴν ὑπὲρ ἡμῶν, <span class=Xp>ἵνα καὶ νεκρῶν καὶ ζώντων κυριεύσ</span>ῃ· σάρκα 
μὲν τὴν ἰδίαν τῆς ἁπάντων σαρκὸς ἀποτιννὺς ἀληθῶς δῶρον ἀντάξιον· ψυχὴν δ’ αὖ<tr><td><h2>60</h2><td>ψυχῆς ἀντίλυτρον τῆς ἁπάντων ποιούμενος· εἰ καὶ ἀνεβίω πάλιν, ζωὴ κατὰ φύσιν ὑπάρ‐ 
χων ὡς θεός· οὐ γάρ τοι θέμις εἰπεῖν φθορᾷ μὲν δύνασθαι κρατεῖσθαί ποτε τὴν ἑνω‐ 
θεῖσαν τῷ λόγῳ σάρκα, κάτοχον δὲ αὖ ταῖς τοῦ ᾅδου πύλαις τὴν θείαν γενέσθαι ψυχήν. 
<span class=Xp>οὐκ ἐγκατελείφθη γὰρ εἰς ᾅδο</span>υ, καθὰ καὶ ὁ θεσπέσιος ἔφη Πέτρος.<tr><th>5<td>οὐ γάρ ἐστιν εἰπεῖν, ὡς τήν τε ἄληπτον παντελῶς καὶ ἀνάλωτον τῷ θανάτῳ φύσιν, 
τουτέστι τὴν θεότητα τοῦ μονογενοῦς τῶν ὑπὸ χθόνα μυχῶν ἀνακεκομίσθαι φήσομεν. 
οὐ γὰρ ἂν ἠξιώθη τὸ χρῆμα θαύματος, εἰ μεμένηκεν εἰς τὸν ᾅδην ὁ ἐκ θεοῦ λόγος, τῇ 
τῆς θεότητος ἐνεργείᾳ τε καὶ φύσει παραδόξως τε καὶ ὑπὲρ λόγον πληρῶν τὰ πάντα καὶ 
τοῖς πᾶσιν ἐπιδημῶν.<tr><th>10<td>    Εἶτα προϊὼν τῷ λόγῳ ταῦτα πάλιν φησί· 
    ἀνθρώπινον μὲν τὸ τεθνάναι πάθος, ἐνέργημα δὲ θεϊκὸν τὸ ἀναβιῶναι, δεικνὺς ἃ 
δι’ ἀμφοῖν γνωρίζεται καθ’ ἡμᾶς τε ἅμα καὶ ὑπὲρ ἡμᾶς ὡς θέος. 
    Ὁρᾶς ὅπως ὁ σεβάσμιος οὗτος πατὴρ τὰς τῶν δύο φύσεων ἐνεργείας ἐπὶ τῆς μιᾶς 
ὑποστάσεως, ἤτοι τοῦ ἑνὸς προσώπου Χριστοῦ τοῦ 〈θεοῦ〉 ἡμῶν παραδίδωσι; καὶ<tr><th>15<td>μετ’ ὀλίγα· 
    εἶτα δι’ ἡμᾶς ἄνθρωπος γενόμενος ὁρατὸς καὶ ψηλαφητὸς γέγονε, καὶ διὰ τῶν θείων 
τε καὶ ἀνθρωπίνων ἐνεργειῶν φανερωθεὶς ὑπάρχειν ἐν θεότητι καὶ ἀνθρωπότητι δέδω‐ 
κεν ἡμῖν γινώσκειν ὅτι ἐν οἷς ἐγνώσθη, ἐξ αὐτῶν καὶ συνίσταται. οὕτω γὰρ καὶ οἱ 
ἅγιοι πατέρες ἀμφοτέρας τὰς φωνὰς ὁμολογοῦντες, τουτέστιν ἐν θεότητι καὶ ἀνθρω‐<tr><th rowspan=2>20<td>πότητι, καὶ τὴν ἐκ θεότητος καὶ ἀνθρωπότητος, δι’ ἑκατέρας αὐτῶν τὸ ἀσύγχυτόν τε 
καὶ ἀδιαίρετον τῆς οἰκονομίας τοῦ μεγάλου θεοῦ καὶ σωτῆρος ἡμῶν Ἰησοῦ Χριστοῦ<tr><td>παραδιδόασιν.<td class=Y>58</table>
<script>
var IL = ["Line", "Page"];
document.body.onload=f();
</script>
</body>
</html>
