<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: In sanctum Romanum (homilia 1) :: TLG 2062 046</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 046&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>In sanctum Romanum </strong>(homilia 1)</p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>In sanctum Romanum </strong>(homilia 1)</p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>50</h3>.<h2>605</h2> <h1>(31t)</h1><td><a class=T>ΕΓΚΩΜΙΟΝ</a><td class=K rowspan=4><tr><th>32t<td><a class="T Em">Εἰς τὸν ἅγιον μάρτυρα Ῥωμανὸν αʹ.</a><tr><th>33<td>    αʹ. Πάλιν μαρτύρων μνήμη, καὶ πάλιν ἑορτὴ, καὶ, 
πανήγυρις πνευματική. Ἔκαμον ἐκεῖνοι, καὶ χαίρομεν<tr><th rowspan=2>35<td>ἡμεῖς· ἐπάλαισαν ἐκεῖνοι, καὶ ἡμεῖς ἀγαλλόμεθα· 
ἐκείνων ὁ στέφανος, καὶ κοινὸν τὸ κλέος, μᾶλλον δὲ 
τῆς Ἐκκλησίας ἁπάσης ἡ δόξα. Καὶ πῶς ἂν τοῦτο 
γένοιτο; φησίν. Ὅτι μέρη καὶ μέλη ἡμῶν εἰσιν οἱ<tr><td>μάρτυρες. Εἴτε δὲ πάσχει ἓν μέλος, συμπάσχει πάντα<td class=K rowspan=4>Column end<tr><td><h3>50</h3>.<h2>606</h2> <h1>(33)</h1><td>τὰ μέλη· εἴτε δοξάζεται ἓν μέλος, συγχαίρει πάντα 
τὰ μέλη. Ἡ κεφαλὴ στεφανοῦται, καὶ τὸ λοιπὸν σῶμα<tr><th>35<td>ἀγάλλεται· εἷς Ὀλυμπιονίκης γίνεται, καὶ ὁλόκλη‐ 
ρος δῆμος εὐφραίνεται, καὶ μετὰ πολλῆς αὐτὸν δέχε‐ 
ται τῆς εὐφημίας. Εἰ δὲ ἐπὶ τῶν Ὀλυμπιακῶν ἀγώ‐ 
νων οἱ μηδὲν εἰς τοὺς ἱδρῶτας ἐκείνους εἰσενεγκόντες 
τοσαύτην καρποῦνται τὴν ἡδονὴν, πολλῷ μᾶλλον ἐπὶ<tr><th rowspan=2>40<td>τῶν τῆς εὐσεβείας ἀθλητῶν τοῦτο γένοιτ’ ἄν. Πόδες 
ἐσμὲν ἡμεῖς, οἱ μάρτυρες κεφαλή· ἀλλ’ οὐ δύναται<tr><td>εἰπεῖν ἡ κεφαλὴ τοῖς ποσὶ, Χρείαν ὑμῶν οὐκ ἔχω.<td class=Y rowspan=13>605<tr><td><h3>50</h3>.<h2>607</h2><td>Ἔνδοξα τὰ μέλη, ἀλλ’ ἡ ὑπεροχὴ τῆς δόξης οὐ ποιεῖ 
τῆς πρὸ τὰ λοιπὰ μέρη συναφείας ἀλλοτρίωσιν· 
ταύτῃ γὰρ μάλιστα ἔνδοξα γίνεται, ὅταν τὴν πρὸς 
ἡμᾶς συνάφειαν μὴ διακρούσηται· ἐπεὶ καὶ ὀφθαλ‐<tr><th>5<td>μὸς, τοῦ λοιποῦ παντὸς σώματος λαμπρότερος ὢν, 
τότε τὴν οἰκείαν διατηρεῖ δόξαν, ὅταν μὴ τοῦ λοιποῦ 
σώματος ἀποσχίζηται. Καὶ τί λέγω περὶ μαρτύρων; 
Εἰ γὰρ ὁ Δεσπότης αὐτῶν οὐκ ἐπῃσχύνθη γενέσθαι 
ἡμῶν κεφαλὴ, πολλῷ μᾶλλον αὐτοὶ μέλη ἡμῶν εἶναι<tr><th>10<td>οὐκ ἐπαισχύνονται· ἀγάπην γὰρ ἔχουσιν ἐῤῥιζωμέ‐ 
νην, ἡ δὲ ἀγάπη τὰ διεστηκότα συνάπτειν καὶ συν‐ 
δεῖν εἴωθε, καὶ περὶ τῆς ἀξίας οὐκ ἀκριβολογεῖται. 
Ὥσπερ οὖν αὐτοὶ συναλγοῦσιν ἡμῶν τοῖς ἁμαρτήμα‐ 
σιν, οὕτως ἡμεῖς συγχαίρομεν αὐτῶν τοῖς κατορθώ‐<tr><th>15<td>μασιν. Οὕτω καὶ Παῦλος ἐκέλευσε ποιεῖν λέγων, 
Χαίρειν μετὰ χαιρόντων, καὶ κλαίειν μετὰ κλαιόντων. 
Ἀλλὰ τὸ μὲν κλαίειν μετὰ κλαιόντων εὔκολον, τὸ δὲ 
χαίρειν μετὰ χαιρόντων οὐ σφόδρα ῥᾴδιον· ῥᾷον γὰρ 
τοῖς ἐν συμφοραῖς οὖσι συναλγοῦμεν, ἢ τοῖς εὐδοκι‐<tr><th>20<td>μοῦσι συνηδόμεθα. Ἐκεῖ μὲν γὰρ αὐτὴ τῆς συμφο‐ 
ρᾶς ἡ φύσις καὶ τὸν λίθον ἱκανὴ πρὸς συμπάθειαν 
ἐπικάμψαι· ἐνταῦθα δὲ ἐπὶ τῆς εὐπραγίας ὁ φθόνος 
καὶ ἡ βασκανία τὸν μὴ σφόδρα φιλοσο‐ 
φοῦντα οὐκ ἀφίησι γενέσθαι κοινωνὸν τῆς ἡδονῆς.<tr><th>25<td>Ὥσπερ γὰρ ἡ ἀγάπη τὰ διῃρημένα συνάγει καὶ συν‐ 
δεῖ, οὕτως ἡ βασκανία τὰ ἡνωμένα διαιρεῖ. Διὸ παρα‐ 
καλῶ, μελετήσωμεν συγχαίρειν τοῖς εὐδοκιμοῦσιν, ἵνα 
καὶ φθόνου καὶ βασκανίας τὴν ψυχὴν ἐκκαθάρωμεν· 
οὐδὲν γὰρ οὕτως ἀπελαύνει τὸ νόσημα τοῦτο τὸ χαλε‐<tr><th>30<td>πὸν καὶ δυσίατον, ὡς τὸ συνήδεσθαι τοῖς ἐν ἀρετῇ 
βιοῦσιν. Ἄκουσον γοῦν πῶς ὁ Παῦλος ἐν ἑκατέροις 
τούτοις ἐστὶν ἄκρος· <span class=Em>Τίς,</span> φησὶν, <span class=Em>ἀσθενεῖ, καὶ οὐκ 
ἀσθενῶ; τίς σκανδαλίζεται, καὶ οὐκ ἐγὼ πυροῦ‐ 
μαι;</span> Οὐκ εἶπε, καὶ οὐκ ἐγὼ λυποῦμαι, ἀλλ’, <span class=Em>οὐκ</span><tr><th>35<td><span class=Em>ἐγὼ πυροῦμαι,</span> τῇ προσηγορίᾳ, τῆς πυρώσεως τὴν 
ἐπίτασιν τῆς ὀδύνης ἡμῖν παραστῆσαι βουλόμενος. 
Καὶ πάλιν ἑτέροις γράφων, <span class=Em>Χωρὶς ἡμῶν ἐβασιλεύ‐ 
σατε,</span> φησίν· <span class=Em>καὶ ὄφελόν γε ἐβασιλεύσατε, ἵνα 
καὶ ἡμεῖς ὑμῖν συμβασιλεύσωμεν·</span> καὶ πάλιν·<tr><th>40<td><span class=Em>Νῦν ζῶμεν, ἐὰν ὑμεῖς στήκητε ἐν Κυρίῳ.</span> Ὅρα 
πῶς περισπούδαστος ἦν αὐτῷ τῶν ἀδελφῶν ἡ εὐδο‐ 
κίμησις, ὃς οὔτε ζῇν ἐνόμιζεν, ἐκείνων μὴ σωζο‐ 
μένων. 
    Ἄνθρωπος εἰς τρίτον ἁρπαγεὶς οὐρανὸν, καὶ εἰς<tr><th>45<td>παράδεισον ἀπενεχθεὶς, καὶ μυστηρίων κοινωνήσας 
ἀποῤῥήτων, καὶ τοσαύτης πρὸς τὸν Θεὸν ἀπολαύσας 
παῤῥησίας, οὐ σφόδρα αἴσθησιν ἐκείνων ἐλάμβανε 
τῶν ἀγαθῶν, εἰ μὴ καὶ τοὺς ἀδελφοὺς εἶδε σὺν αὐτῷ 
διασωζομένους. Οἶδε γὰρ, οἶδε σαφῶς, ὅτι ἀγάπης<tr><td><h3>50</h3>.<h2>607</h2> <h1>(50)</h1><td>οὐδὲν οὔτε μεῖζον οὔτε ἴσον ἐστὶν, οὐδὲ αὐτὸ τὸ μαρ‐ 
τύριον, ὃ πάντων ἐστὶ κεφάλαιον τῶν ἀγαθῶν· καὶ 
πῶς, ἄκουσον. Ἀγάπη μὲν γὰρ καὶ χωρὶς μαρτυρίου 
ποιεῖ μαθητὰς τοῦ Χριστοῦ, μαρτύριον δὲ χωρὶς ἀγά‐ 
πης οὐκ ἂν ἰσχύσειε τοῦτο ἐργάσασθαι. Πόθεν τοῦτο<tr><th rowspan=2>55<td>δῆλον; Ἀπ’ αὐτῶν τῶν τοῦ Χριστοῦ ῥημάτων· πρὸς 
γὰρ τοὺς μαθητὰς ἔλεγεν· <span class=Em>Ἐν τούτῳ γνώσονται 
πάντες, ὅτι μαθηταί μού ἐστε, ἐὰν ἀγαπᾶτε ἀλλή‐</span><tr><td><span class=Em>λους.</span> Ἰδοὺ ἀγάπη χωρὶς μαρτυρίου μαθητὰς ποιεῖ.<td class=K rowspan=14>Column end<tr><td><h3>50</h3>.<h2>608</h2><td>Ὅτι δὲ μαρτύριον χωρὶς ἀγάπης οὐ μόνον μαθητὰς 
οὐ ποιεῖ, ἀλλ’ οὐδὲ ὠφελεῖ τι τὸν ὑπομένοντα, ἄκουσον 
Παύλου λέγοντος· <span class=Em>Ἐὰν παραδῶ τὸ σῶμά μου, ἵνα 
καυθήσωμαι, ἀγάπην δὲ μὴ ἔχω, οὐδὲν ὠφε‐</span><tr><th>5<td><span class=Em>λοῦμαι. 
</span>    βʹ. Διὰ τοῦτο μάλιστα τὸν ἅγιον τοῦτον φιλῶ τὸν σή‐ 
μερον ἡμᾶς συναγαγόντα, τὸν μακάριον Ῥωμανὸν, ὅτι 
μετὰ τοῦ μαρτυρίου πολλὴν τὴν ἀγάπην ἐπεδείξατο, 
διὸ καὶ τὴν γλῶτταν ἐξεκόπτετο τὴν ἁγίαν. Καὶ γὰρ<tr><th>10<td>καὶ τοῦτο ἄξιον ἐξετάσαι, τί δή ποτε οὐκ ἐπὶ βασάνους 
καὶ κολάσεις καὶ τιμωρίας ἤγαγεν αὐτὸν ὁ διάβολος, 
ἀλλὰ τὴν γλῶτταν ἀπέτεμεν· οὐ γὰρ εἰκῆ τοῦτο 
ἐποίησεν, ἀλλὰ μετὰ πολλῆς τῆς πονηρίας· καὶ γὰρ 
κακουργόν ἐστι τὸ θηρίον, καὶ πάντα κατὰ τῆς ἡμε‐<tr><th>15<td>τέρας σωτηρίας πραγματεύεται καὶ κινεῖ. Φέρε οὖν 
ἐξετάσωμεν, τί δήποτε ἐπὶ τὴν ἐκκοπὴν τῆς γλώτ‐ 
της ἐχώρησε, μικρὸν γοῦν ἀνωτέρω τὸν λόγον ἀγα‐ 
γόντες· οὕτω γὰρ εἰσόμεθα καὶ τὴν τοῦ Θεοῦ φιλαν‐ 
θρωπίαν, καὶ τὴν τοῦ μάρτυρος ὑπομονὴν, καὶ τὴν<tr><th>20<td>τοῦ διαβόλου κακουργίαν· καὶ τὴν μὲν τοῦ Θεοῦ φιλ‐ 
ανθρωπίαν μαθόντες εὐχαριστήσομεν τῷ Δεσπότῃ, 
τὴν δὲ τοῦ μάρτυρος ὑπομονὴν γνόντες μιμησόμεθα 
τὸν σύνδουλον, τὴν δὲ τοῦ διαβόλου κακουργίαν κατα‐ 
μαθόντες, ἀποστραφησόμεθα τὸν ἐχθρόν. Διὰ γὰρ<tr><th>25<td>τοῦτο ἡμῖν ἔδωκεν ὁ Θεὸς εἰδέναι αὐτοῦ τὰς μηχανὰς, 
ἵνα μειζόνως αὐτὸν μισήσαντες εὐκολώτερον 
αὐτοῦ περιγενώμεθα. Ὅτι γὰρ δυνατὸν εἰδέναι αὐτοῦ 
τὰ νοήματα, ἄκουσον τί φησιν ὁ Παῦλος περὶ τοῦ πε‐ 
πορνευκότος· Κορινθίοις γὰρ ἐπιστέλλων οὕτω πώς<tr><th>30<td>φησι· <span class=Em>Κυρώσατε εἰς αὐτὸν ἀγάπην, ἵνα μὴ πλεον‐ 
εκτηθῶμεν ὑπὸ τοῦ Σατανᾶ· οὐ γὰρ αὐτοῦ τὰ νοή‐ 
ματα ἀγνοοῦμεν.</span> Τίς οὖν ἡ αἰτία, δι’ ἣν τὴν γλῶτ‐ 
ταν ἐξέκοψε; Μικρὸν ἄνωθεν ἀνάσχεσθέ μου διηγου‐ 
μένου. Πόλεμος ἀνεῤῥιπίσθη ποτὲ κατὰ τῶν Ἐκκλη‐<tr><th>35<td>σιῶν χαλεπὸς, οὐχὶ βαρβάρων ἐπιδραμόντων τὰς 
πόλεις, οὐδὲ ἀλλογενῶν τινων, ἀλλ’ αὐτῶν τῶν δοκούν‐ 
των προεστάναι τῆς καθ’ ἡμᾶς οἰκουμένης, καὶ βαρ‐ 
βάρων, καὶ πολεμίων, καὶ τυράννων ἁπάντων ἀπη‐ 
νέστερον καὶ ὠμότερον κεχρημένων τοῖς ὑπηκόοις. Οὐ<tr><th>40<td>γὰρ ὑπὲρ ἐλευθερίας, καὶ πατρίδος, καὶ χρημάτων, 
καὶ τῆς παρούσης ζωῆς ὁ κίνδυνος ἦν τότε, ἀλλ’ ὑπὲρ 
βασιλείας οὐρανῶν, καὶ τῶν ἀποκειμένων ἀγαθῶν, 
ὑπὲρ ἀθανάτου ζωῆς, ὑπὲρ ὁμολογίας τῆς εἰς τὸν 
Χριστόν. Καὶ καινός τις αἰχμαλωσίας ἐπενοεῖτο<tr><th>45<td>τρόπος· οὐ γὰρ τῆς ἐνταῦθα πόλεως ἐξέβαλλον, ἀλλὰ 
τῆς ἄνω Ἱερουσαλὴμ τῆς ἐλευθέρας ἐπεχείρουν ἀπο‐ 
στερεῖν, καὶ τὴν ψυχὴν ἕκαστον καταθύειν ἠνάγκα‐ 
ζον ἐπὶ τῶν βωμῶν, καὶ τὸν οἰκεῖον Δεσπότην ἐξ‐ 
όμνυσθαι, καὶ τῇ τῶν δαιμόνων ὑποκύπτειν τυραννίδι,<tr><td><h3>50</h3>.<h2>608</h2> <h1>(50)</h1><td>καὶ τοὺς λυμεῶνας καὶ ἐχθροὺς τῆς σωτηρίας τῆς 
ἡμετέρας θεραπεύειν δαίμονας· ὃ μυρίων θανάτων καὶ 
πάσης γεέννης χαλεπώτερον ἦν καὶ ἀφορητότερον 
ταῖς φιλοχρίστοις ψυχαῖς. Τότε δὴ πολλῶν ὑποβρυ‐ 
χίων γινομένων, καὶ τοῦ χειμῶνος αἰρομένου, καὶ<tr><th>55<td>πολλῶν ναυαγούντων, ὁ μακάριος οὗτος Ῥωμανὸς 
παρελθὼν εἰς μέσους οὐκ ἐσκόπησεν εὐθέως, ὅπως 
ἑαυτὸν ἐπιδῷ τοῖς κινδύνοις, ἀλλὰ πρότερον τοὺς 
πεφοβημένους, τοὺς ἀναπεπτωκότας, τοὺς τὴν οἰκείαν 
προδόντας σωτηρίαν συνῆγε, παρεθάῤῥυνεν, ἀναμα‐<tr><th rowspan=2>60<td>χέσασθαι παρεσκεύαζε, τοὺς μὲν καταπεσόντας ἀνορ‐ 
θῶν, τοὺς δὲ ἑστῶτας ἀσφαλιζόμενος εὐχαῖς, καὶ<tr><td>παραινέσεσι, καὶ συμβουλαῖς, περὶ τῶν μελλόντων,<td class=Y rowspan=13>607<tr><td><h3>50</h3>.<h2>609</h2><td>περὶ τῶν παρόντων πραγμάτων πολλὰ φιλοσοφῶν, 
δεικνὺς τὸ πρόσκαιρον τούτων, τὸ διηνεκὲς ἐκείνων, 
ἀντιτιθεὶς τοῖς πόνοις τὰ ἔπαθλα, ταῖς βασάνοις τοὺς 
στεφάνους, ταῖς ἀλγηδόσι τὰ βραβεῖα, διδάσκων<tr><th>5<td>τίς μὲν ἡ παροῦσα ζωὴ, τίς δὲ ἡ μέλλουσα, καὶ πό‐ 
σον ἑκατέρας τὸ μέσον, καὶ ὅτι πάντως ἀποθανεῖν 
ἀνάγκη· κἂν γὰρ μὴ τούτῳ τῷ τρόπῳ καταλύσωμεν 
τὴν ζωὴν, τῷ νόμῳ τῆς φύσεως πάντως ἀναγκαζό‐ 
μενοι μικρὸν γοῦν ὕστερον τῶν σωμάτων ἀποστησό‐<tr><th>10<td>μεθα τούτων. Ταῦτα δὴ καὶ τὰ τούτοις ἐοικότα παρ‐ 
αινῶν ἀνώρθωσε τὰς παρειμένας χεῖρας, ἐστήριξε 
τὰ παραλελυμένα γόνατα, τοὺς φυγάδας ἐπανήγαγε, 
τὴν δειλίαν ἐξέβαλε, τὴν ἀγωνίαν ἀπήλασε, θάρσος 
ἐνέθηκεν, ἀντὶ δειλῶν προθύμους ἐποίησεν, ἀντὶ δορ‐<tr><th>15<td>κάδων καὶ ἐλάφων λέοντας ἀπειργάσατο πολλῆς 
πνέοντας τῆς ἰσχύος, συνεκρότησε τοῦ Χριστοῦ τὸ 
στρατόπεδον, τὴν αἰσχύνην τὴν παρ’ ἡμῖν εἰς τὰς τῶν 
πολεμίων μετήνεγκε κεφαλάς. Ἰδὼν τοίνυν ὁ διά‐ 
βολος ἀθρόαν μεταβολὴν γεγενημένην, καὶ τοὺς χθὲς<tr><th>20<td>καὶ πρῴην δεδοικότας αὐτὸν καὶ τρέμοντας, νῦν κα‐ 
ταγελῶντας αὐτοῦ καὶ κατατολμῶντας, ἐπαπο‐ 
δυομένους τοῖς κινδύνοις, ἐπιπηδῶντας τοῖς κολαστη‐ 
ρίοις, καὶ γνοὺς τὸν αἴτιον, πάντας ἀφεὶς, κατ’ ἐκεί‐ 
νου λοιπὸν ἔπνευσεν ὅλος, πᾶσαν τὴν δύναμιν αὐτοῦ<tr><th>25<td>καὶ τὴν μανίαν κατὰ τῆς μακαρίας ταύτης κινῶν κε‐ 
φαλῆς. Καὶ τί ποιεῖ; Σκοπεῖτε τὴν κακουργίαν. Οὐκ 
ἤγαγεν αὐτὸν ἐπὶ βασάνους, οὐκ ἀπέτεμεν αὐτοῦ τὴν 
κεφαλήν· ἐδίδαξε γὰρ αὐτὸν ὁ παρελθὼν χρόνος, ὅτι 
πάντα ταῦτα εἰκῆ καὶ μάτην ἐγίνετο. Οὐ γὰρ μόνον<tr><th>30<td>οὐκ ἐνέκοψε τῶν πεπιστευκότων τὴν προθυμίαν, ἀλλὰ 
καὶ ἐπέτεινε πλέον, καὶ μείζω καὶ θερμοτέραν αὐτὴν 
ἐποίησεν. Ἄνθρακας ὑπεστόρεσα, φησὶν, οἱ δὲ ὡς 
ἐπὶ ῥόδα ἔτρεχον· πῦρ ἀνῆψα, οἱ δὲ ὡς εἰς πηγὰς 
ὑδάτων ψυχρῶν ἑαυτοὺς ἔῤῥιψαν· κατέξανα τὰς πλευ‐<tr><th>35<td>ρὰς, καὶ βαθείας ἀνέτεμον αὔλακας, καὶ κατήγαγον 
ῥύακας αἱμάτων, οἱ δὲ ὡς χρυσίῳ πάντοθεν περιῤ‐ 
ῥεόμενοι, οὕτως ἐκαλλωπίζοντο· τοῖς κρημνοῖς ἔῤῥι‐ 
ψα, καὶ εἰς πέλαγος κατεπόντισα, οἱ δὲ οὐχ ὡς εἰς 
βυθὸν καταβαίνοντες, ἀλλ’ ὡς εἰς αὐτὸν ἀναβαίνοντες<tr><th>40<td>τὸν οὐρανὸν, οὕτω διέκειντο σκιρτῶντες, καὶ ἀγαλλό‐ 
μενοι, καὶ ὥσπερ ἐν ἱερᾷ πομπῇ χορεύοντες, καὶ ἐν 
λειμῶνι παίζοντες χλοερῷ, οὕτω τὰς τιμωρίας ἕκα‐ 
στος ἥρπαζον, οὐχ ὡς τιμωρίας, ἀλλ’ ὡς ἄνθη λαμ‐ 
βάνοντες ἐαρινὰ, καὶ στεφανούμενοι, καὶ τῇ τῆς οἰ‐<tr><th>45<td>κείας προθυμίας ὑπερβολῇ τὰς ἐμὰς προέφθανον 
τιμωρίας. Τί τοίνυν ἂν εἴη πρακτέον, φησίν; Ἀπο‐ 
τέμω τούτου τὴν κεφαλήν; Ἀλλ’ ὅπερ εὔχεται, τοῦτο 
γίνεται, καὶ μείζονα λαμβάνουσιν οἱ μαθηταὶ τὴν διὰ 
τῶν ἔργων παραίνεσιν· καὶ γὰρ παρῄνεσεν, ὅτι μαρ‐<tr><td><h3>50</h3>.<h2>609</h2> <h1>(50)</h1><td>τύρων θάνατος οὐκ ἔστι θάνατος, ἀλλὰ ζωὴ πέρας 
οὐκ ἔχουσα, καὶ μάλιστά γε ὑπὲρ ταύτης πάντα ὑπο‐ 
μένειν χρὴ, καὶ ὅτι δεῖ καταφρονεῖν τελευτῆς. Ἂν 
τοίνυν ἀποτέμω τὴν κεφαλὴν, καὶ γενναίως ἐνέγκῃ 
τὸ συμβὰν, διὰ τῶν ἔργων αὐτοὺς παιδεύσει σαφέ‐<tr><th>55<td>στερον, ὅτι οὕτω θανάτου δεῖ καταφρονεῖν, καὶ μᾶλ‐ 
λον αὐτῶν ἀνορθώσει τὰ φρονήματα, καὶ πλείονα αὐ‐ 
τοῖς ἐμπνεύσει τελευτήσας τὴν προθυμίαν. Διὰ τοῦ‐ 
το τὴν γλῶτταν ἀπέτεμεν, ἵνα ἀποστερηθέντες τῆς 
φωνῆς, ἧς ἀπήλαυον οἱ τοῦ μάρτυρος μαθηταὶ, καὶ<tr><th>60<td>τῆς συμβουλῆς ἐκπεσόντες, καὶ τῆς παραινέσεως ἐρη‐<td class=K rowspan=14>Column end<tr><td><h3>50</h3>.<h2>610</h2><td>μωθέντες, δειλότεροι γένωνται, καὶ πρὸς τὴν προτέ‐ 
ραν ἀγωνίαν ἐπανέλθωσιν, οὐκ ἔχοντες τὸν ἐπαλεί‐ 
φοντα, οὐδὲ τὸν διεγείροντα καὶ καθοπλίζοντα. 
    γʹ. Καὶ σκόπει μοι τὴν κακουργίαν. Ἡρώδης μὲν<tr><th>5<td>ἀπέτεμε τὴν κεφαλὴν Ἰωάννου· οὗτος δὲ οὐχὶ τὴν κε‐ 
φαλὴν, ἀλλὰ τὴν γλῶτταν μόνην. Τί δήποτε; Διὰ 
πολλὴν κακουργίαν καὶ σκαιότητα. Ἂν ἀποτέμω τὴν 
κεφαλὴν, φησὶ, καὶ ἀποθάνῃ, ἀπελεύσεται οὐχ ὁρῶν 
τὴν ἀπώλειαν τῶν ἑαυτοῦ ἀδελφῶν· ἐγὼ δὲ αὐτὸν βού‐<tr><th>10<td>λομαι στῆσαι μάρτυρα τῶν πτωμάτων καὶ τῆς συμ‐ 
φορᾶς τῶν οἰκείων στρατιωτῶν, ἵν’, ὑπὸ τῆς ὀδύνης 
ἄγχηται καταπίπτοντας μὲν ὁρῶν, χεῖρα δὲ ὀρέγειν μὴ 
δυνάμενος, καὶ τὸ συμβουλεῦσαι ταῦτα ἅπερ καὶ 
πρότερον οὐκ ἔχων, τῆς φωνῆς μετὰ τῆς γλώττης<tr><th>15<td>ἐκκοπείσης. 
    Ἀλλ’ ὁ δρασσόμενος τοὺς σοφοὺς ἐν τῇ πανουργίᾳ 
αὐτῶν, τὸ σόφισμα τοῦτο εἰς τὴν ἐκείνου περιέτρεψε 
κεφαλὴν, καὶ οὐ μόνον συμβουλῆς οὐκ ἀπεστέρησεν, 
ἀλλὰ καὶ πλείονος αὐτοὺς ἐποίησεν ἀπολαῦσαι παραι‐<tr><th>20<td>νέσεως, καὶ πνευματικωτέρας μετασχεῖν διδα‐ 
σκαλίας. Ἐπειδὴ γὰρ τοῦτο ἐκράτησε, καλεῖται λοιπὸν 
ἐπὶ τὴν τομὴν ὁ ἰατρὸς, καὶ δήμιος ἀντὶ ἰατροῦ γίγνε‐ 
ται, οὐχὶ τὸ νενοσηκὸς διορθούμενος μέλος, ἀλλὰ τὸ 
ὑγιαῖνον διαφθείρων· καὶ τὴν γλῶτταν ἐξελὼν, οὐκ<tr><th>25<td>ἴσχυσεν αὐτῇ συνεξελεῖν καὶ τὴν φωνήν· ἀλλ’ ἡ μὲν 
τῆς σαρκὸς ἐξεκόπτετο γλῶττα, ἡ δὲ τῆς χάριτος ἐφ‐ 
ίπτατο τῷ στόματι τοῦ μακαρίου· καὶ ἡ μὲν φύσις τὸ 
οἰκεῖον ἠφίει μέλος, τοῦ σιδήρου τοῦτο καταναγκάζον‐ 
τος, ἡ δὲ χάρις συνεκπεσεῖν αὐτῇ τὴν φωνὴν οὐκ<tr><th>30<td>εἴασεν· ὅθεν λοιπὸν πνευματικωτέρας ἀπήλαυον οἱ 
μαθηταὶ διδασκαλίας, οὐκ ἀνθρωπίνῃ φωνῇ καθάπερ 
τὰ πρότερα ἀκούοντες, ἀλλὰ θείᾳ τινὶ, καὶ πνευματι‐ 
κῇ, καὶ μείζονι τῆς φύσεως τῆς ἡμετέρας· καὶ πάντες 
συνέτρεχον, ἄνωθεν ἄγγελοι, κάτωθεν ἄνθρωποι, ἕκα‐<tr><th>35<td>στος χωρὶς γλώττης στόμα ἰδεῖν ἐπιθυμοῦντες, καὶ 
ἀκοῦσαι φθεγγομένου οὕτως. Καὶ γὰρ ἦν ὄντως 
θαυμαστὸν καὶ παράδοξον στόμα ἄνευ γλώττης φθεγ‐ 
γόμενον, πολλὴν μὲν τῷ διαβόλῳ φέρον αἰσχύνην, 
πολλὴν δὲ τῷ μάρτυρι δόξαν, μεγάλην δὲ τοῖς μαθη‐<tr><th>40<td>ταῖς παράκλησιν καὶ ὑπομονῆς ὑπόθεσιν. Καὶ γὰρ 
ἔθος τῷ Θεῷ τοιοῦτον ἄνωθεν καὶ ἐξ ἀρχῆς, ἅπερ ἂν 
καθ’ ἡμῶν ὁ διάβολος ῥάψῃ, ταῦτα εἰς τὴν ἐκείνου 
τρέπειν κεφαλὴν, καὶ ὑπὲρ τῆς ἡμετέρας κατασκευά‐ 
ζειν σωτηρίας. Σκόπει δέ· ἐξέβαλεν ἐκεῖνος τοῦ πα‐<tr><th>45<td>ραδείσου τὸν ἄνθρωπον, καὶ ἀνέῳξεν αὐτῷ τὸν οὐρα‐ 
νὸν ὁ Θεός· ἀπήλασεν αὐτὸν ἐκεῖνος τῆς ἀρχῆς τῆς ἐν 
τῇ γῇ, καὶ ἔδωκεν αὐτῷ τὴν βασιλείαν τῶν οὐρανῶν 
ὁ Θεὸς, καὶ ἐν τῷ θρόνῳ τῷ βασιλικῷ τὴν φύσιν ἐν‐ 
ίδρυσε τὴν ἡμετέραν. Οὕτως ἀεὶ μείζονα δίδωσιν<tr><td><h3>50</h3>.<h2>610</h2> <h1>(50)</h1><td>ἀγαθὰ, ὧν ὁ διάβολος ἀποστερεῖν ἐπιχειρεῖ. Ποιεῖ δὲ 
τοῦτο, ἐκεῖνόν τε ὀκνηρότερον ἐν ταῖς καθ’ ἡμῶν 
κατασκευάζων ἐπιβουλαῖς, ἡμᾶς δὲ παιδεύων μηδέ‐ 
ποτε αὐτοῦ δεδοικέναι τὰ μηχανήματα· ὃ δὴ καὶ ἐνταῦ‐ 
θα γέγονεν ἐπὶ τοῦ μάρτυρος. Ἧς γὰρ προσεδόκησε<tr><th>55<td>φωνῆς ἀποστερήσειν αὐτὸν, πολλῷ μείζονα καὶ σε‐ 
μνοτέραν αὐτῷ ἐχαρίσατο ὁ Θεός. Οὐ γὰρ ἦν ἴσον μετὰ 
γλώττης φθέγγεσθαι, καὶ χωρὶς γλώττης· τὸ μὲν γὰρ 
ἀκόλουθον ἦν, καὶ κοινὸν ἅπασι, τὸ δὲ ὑπὲρ τὴν φύ‐ 
σιν, καὶ αὐτοῦ ἴδιον ἐγένετο μόνου. Καίτοι καὶ εἰ<tr><th rowspan=2>60<td>ἄφωνος ἔστη μετὰ τὴν τῆς γλώττης ἐκκοπὴν ὁ μάρ‐ 
τυς, καὶ οὕτως αὐτῷ τὰ τῶν ἀγώνων πεπλήρωτο, 
καὶ ὁ στέφανος ἀπήρτιστο· ἧττα γὰρ μεγίστη καὶ σα‐<tr><td>φὴς ἀπόδειξις ἦν τὸ τὴν γλῶτταν τεμεῖν. Εἰ γὰρ μὴ<td class=Y rowspan=11>609<tr><td><h3>50</h3>.<h2>611</h2><td>ἐφοβοῦ τὴν γλῶτταν, ὦ μιαρὲ καὶ παμμίαρε, τίνος 
ἕνεκεν αὐτὴν ἀπέτεμες; τίνος ἕνεκεν οὐκ ἀφῆκας τῶν 
παλαισμάτων τὴν ὑπόθεσιν, ἀλλ’ ἀπέκλεισας τὸ στά‐ 
διον; Ὥσπερ ἂν εἴ τις παγκρατιάζειν μέλλων, εἶτα<tr><th>5<td>πληγὰς ἀφάτους λαβὼν, καὶ μὴ δυνάμενος ἀντιστῆναι 
λοιπὸν, κελεύσειεν ἐκκοπῆναι τοῦ ἀνταγωνιστοῦ τὰς 
χεῖρας, καὶ οὕτως αὐτὸν παίοι, οὐ χρεία λοιπὸν ἑτέ‐ 
ρας ἀποδείξεως πρὸς τὸ τὴν νίκην τῷ τὰς χεῖρας ἐκ‐ 
κοπέντι ψηφίσασθαι· οὕτω δὴ καὶ ἐπὶ τοῦ μάρ‐<tr><th>10<td>τυρος σαφεστέρα πάντων ἀπόδειξις ἡ τῆς γλώττης 
ἐκκοπὴ γέγονε τῆς κατὰ τοῦ διαβόλου νίκης. Εἰ γὰρ 
καὶ θνητὴ ἦν ἡ γλῶττα, ἀλλ’ ἐπειδὴ ἀθάνατα τραύ‐ 
ματα δέδωκε τῷ διαβόλῳ, διὰ τοῦτο κατ’ ἐκείνης 
ἔπνευσεν ὅλος, ἑαυτὸν μὲν εἰς μείζονα καθιστῶν αἰ‐<tr><th>15<td>σχύνην, τῷ δὲ μάρτυρι λαμπρότερον ποιῶν τὸν στέ‐ 
φανον. Ὥσπερ γὰρ θαυμαστὸν χωρὶς ῥίζης δένδρον 
ἰδεῖν, καὶ χωρὶς πηγῆς ποταμόν· οὕτω καὶ χωρὶς 
γλώττης φωνήν. 
    δʹ. Ποῦ νῦν εἰσιν οἱ τῇ τῶν σωμάτων ἀναστάσει δια‐<tr><th>20<td>πιστοῦντες; Ἰδοὺ ἡ φωνὴ καὶ ἀπέθανε καὶ ἀνέστη, 
καὶ ἐν μιᾷ καιροῦ ῥοπῇ ταῦτα ἀμφότερα γέγονε. Καί‐ 
τοι τοῦτο τῆς τῶν σωμάτων ἀναστάσεως πολλῷ μεῖ‐ 
ζόν ἐστιν· ἐκεῖ μὲν γὰρ ἡ φύσις τῶν σωμάτων ὑπό‐ 
κειται, ἡ σύνθεσις δὲ διαλέλυται μόνον· ἐνταῦθα δὲ<tr><th>25<td>αὐτὴ ἡ ὑπόθεσις τῆς φωνῆς ἀνῄρητο, ἀλλ’ ὅμως λαμ‐ 
προτέρα πάλιν ἐγίγνετο. Καίτοι γε αὐλοῦ τὰς γλωτ‐ 
τίδας ἂν ἀφέλῃς, ἄχρηστον λοιπὸν κεῖται τὸ ὄργανον· 
ἀλλ’ οὐχ οὕτως ὁ αὐλὸς ὁ πνευματικὸς, ἀλλὰ καὶ τὴν 
γλῶτταν ἀφαιρεθεὶς οὐ μόνον οὐκ ἦν ἄφωνος, ἀλλὰ<tr><th>30<td>καὶ ἐμμελέστερον καὶ μυστικώτερον ἠφίει μέλος, καὶ 
μετὰ πλείονος τῆς ἐκπλήξεως. Καὶ ἐπὶ κιθάρας δὲ 
πάλιν, ἂν τὸ πλῆκτρόν τις ἐξαρπάσῃ μόνον, ἀργὸς ὁ 
τεχνίτης, ἄχρηστος ἡ τέχνη, μάταιον τὸ ὄργανον γί‐ 
γνεται· ἐνταῦθα δὲ οὐδὲν τοιοῦτον, ἀλλὰ τοὐναντίον<tr><th>35<td>ἅπαν. Καὶ γὰρ ἦν κιθάρα τὸ στόμα, ἦν πλῆκτρον ἡ 
γλῶττα, τεχνίτης δὲ ἡ ψυχὴ, καὶ τέχνη ἡ ὁμολογία· 
ἀλλ’ ὅμως ἀφαιρεθέντος τοῦ πλήκτρου, τῆς γλώσσης 
λέγω, οὔτε ὁ τεχνίτης, οὔτε ἡ τέχνη, οὔτε τὸ ὄργανον 
ἄχρηστον γέγονεν, ἀλλὰ πάντα τὴν οἰκείαν δύναμιν<tr><th>40<td>ἐπεδείκνυτο. Τίς ταῦτα ἐποίησε; τίς ταῦτα ἐπέδειξε 
τὰ θαυμαστὰ καὶ παράδοξα; Ὁ Θεὸς ὁ ποιῶν θαυμά‐ 
σια μόνος, περὶ οὗ φησιν ὁ Δαυῒδ, <span class=Em>Κύριε ὁ Κύριος 
ἡμῶν, ὡς θαυμαστὸν τὸ ὄνομά σου ἐν πάσῃ τῇ 
γῇ· ὅτι ἐπήρθη ἡ μεγαλοπρέπειά σου ὑπεράνω</span><tr><th rowspan=2>45<td><span class=Em>τῶν οὐρανῶν· ἐκ στόματος νηπίων καὶ θηλαζόν‐ 
των κατηρτίσω αἶνον.</span> Τότε μὲν οὖν ἐκ στόματος<tr><td>νηπίων καὶ θηλαζόντων, νῦν δὲ ἐκ στόματος ἀγλώτ‐<td class=K rowspan=11>Column end<tr><td><h3>50</h3>.<h2>612</h2><td>των· τότε φύσις ἄωρος; νῦν δὲ στόμα ἔρημον· ἁπαλὴ 
τότε ἡ ῥίζα ἐπὶ τῶν παίδων ἦν, ἀλλ’ ὁ καρπὸς ἀπηρ‐ 
τισμένος· ἐνταῦθα δὲ καὶ αὐτὴ ἡ ῥίζα ἀνῄρητο, καὶ 
ἡ τοῦ καρποῦ γένεσις οὐκ ἐκωλύετο· καρπὸς γὰρ<tr><th>5<td>γλώττης φωνή. Θαυμαστότερα τὰ ὕστερα τῶν προτέ‐ 
ρων. Καὶ γὰρ ἵνα ταῦτα μὴ ἀπιστῆται, διὰ τοῦτο 
ἐκεῖνα προέδραμεν, ἵνα ἐν τούτοις μὴ θορυβώμεθα, 
τῆς διανοίας ἡμῶν ἐν ἐκείνοις προεθισθείσης Διὰ 
τοῦτο, ταῦτα ἀπήντησεν, ἵνα ἐκεῖνα τὰ ἀφανῆ καὶ τὰ<tr><th>10<td>παλαιὰ ἀπὸ τῶν φανερῶν καὶ νεωστὶ γενομένων πι‐ 
στεύηται. Οὕτω ποτὲ καὶ ἡ ῥάβδος Ἀαρὼν ἐβλάστη‐ 
σεν, ὥσπερ ἐβλάστησε τὸ στόμα τοῦ μάρτυρος νῦν. 
Ἀλλὰ τίνος ἕνεκεν ἐβλάστησεν ἡ ῥάβδος Ἀαρὼν τότε; 
Ἐπειδὴ ὁ ἱερεὺς ἠτιμάζετο. Τίνος δὲ ἕνεκεν ἐβλά‐<tr><th>15<td>στησε νῦν τὸ στόμα τοῦ μάρτυρος; Ἐπειδὴ ὁ μέγας 
ἀρχιερεὺς ἐβλασφημεῖτο Ἰησοῦς ὁ Χριστός. Ὅρα 
πόση τοῦ θαύματος καὶ συγγένεια καὶ ὑπεροχή. 
Καθάπερ γὰρ ἐκείνη ἡ ῥάβδος οὐχ ἡνωμένη ῥίζῃ, οὐ‐ 
δὲ ἕλκουσα τὰς ἀπὸ τῆς γῆς νοτίδας, ἀλλ’ ἔρημος τῆς<tr><th>20<td>χορηγίας οὖσα τῆς ἐκεῖθεν, καὶ τὴν καρπογόνον ἀπο‐ 
λέσασα δύναμιν, ἐξαίφνης καρπὸν ἔδειξεν· οὕτω δὴ 
καὶ ἐνταῦθα ἡ φωνὴ τῆς ῥίζης ἀποστερηθεῖσα, 
καὶ τὴν ἐκ τοῦ ὀργάνου δύναμιν οὐκ ἔχουσα, ἐν ξη‐ 
ρῷ καὶ ἀγόνῳ στόματι ἐξαίφνης ἐβλάστησεν. Ἐν τού‐<tr><th>25<td>τῳ μὲν ἡ συγγένεια, ἐν ἑτέρῳ δὲ ἡ ὑπεροχή· πολὺ 
γὰρ ἑκατέρου τοῦ καρποῦ τὸ μέσον. Ὁ μὲν γὰρ αἰ‐ 
σθητὸς ἦν, ὁ δὲ πνευματικὸς, καὶ τοὺς οὐρανοὺς 
ἀνοίγων αὐτοὺς τῷ τὴν φωνὴν ταύτην ἀποτεκόντι τότε. 
Ὑπὲρ δὴ τούτων ἁπάντων συγχαίρωμεν τῷ μάρτυρι,<tr><th>30<td>δοξάζωμεν τὸν ταῦτα θαυματουργοῦντα Θεὸν, μιμη‐ 
σώμεθα τὴν ὑπομονὴν τοῦ συνδούλου, εὐχαριστήσω‐ 
μεν ὑπὲρ τῆς χάριτος τῷ Δεσπότῃ, λάβωμεν ἐκ τῶν 
εἰρημένων ἱκανὴν ἐν τοῖς πειρασμοῖς παράκλησιν, 
καὶ τὴν δύναμιν τοῦ πεποιηκότος ἡμᾶς Θεοῦ καὶ τὴν<tr><th>35<td>κηδεμονίαν καταπλαγέντες, τὰ παρ’ ἑαυτῶν πάντα 
εἰσφέρωμεν, καὶ τὰ παρ’ αὐτοῦ πάντως ἕψεται. Κἂν 
ἄνθρωποι, κἂν δαίμονες, κἂν αὐτὸς ὁ διάβολος ἡμῖν 
πυκτεύῃ, πλέον οὐδὲν ἔσται τοῖς πολεμοῦσιν ἡμῖν· 
μόνον ἂν τὴν οἰκείαν ἐπιδειξώμεθα προθυμίαν, καὶ<tr><th>40<td>ὅσα παρ’ ἡμῶν εἰσενεχθῆναι χρὴ πάντα εἰσενέγκωμεν. 
Οὕτω γὰρ τὴν παρὰ τοῦ Θεοῦ ῥοπὴν ἐπισπασόμεθα 
ἐνταῦθα, καὶ κατὰ τὴν μέλλουσαν ζωὴν πολλῆς ἀπο‐ 
λαύσομεν δόξης καὶ σωτηρίας· ἧς γένοιτο πάντας 
ἡμᾶς ἐπιτυχεῖν, χάριτι καὶ φιλανθρωπίᾳ τοῦ Κυρίου<tr><th rowspan=2>45<td>ἡμῶν Ἰησοῦ Χριστοῦ, μεθ’ οὗ τῷ Πατρὶ, ἅμα τῷ 
ἁγίῳ Πνεύματι, δόξα, τιμὴ καὶ κράτος, εἰς τοὺς αἰῶ‐<tr><td>νας τῶν αἰώνων. Ἀμήν.<td class=Y>611</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
