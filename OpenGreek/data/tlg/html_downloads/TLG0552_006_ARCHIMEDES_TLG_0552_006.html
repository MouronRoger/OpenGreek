<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>ARCHIMEDES :: Arenarius :: TLG 0552 006</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0552.htm">0552</a> 006&nbsp;:: <strong><a class=CaCo href="0552.htm">ARCHIMEDES</a></strong>&nbsp;:: <strong>Arenarius</strong></p>
<p class="AuthorInfo"><a class=CaCo href="0552.htm">ARCHIMEDES</a> <a class="CanonEpi">Geom.</a><br />(<a class="CanonGeo">Syracusanus</a>: <a class="CanonDat">3 B.C.</a>)</p><p class="WorkInfo"><strong>Arenarius</strong></p><p class="EditionInfo"><a class=CaE>Source: Mugler, C. (ed.), <em>Archimède, </em>vol. 2. Paris: Les Belles Lettres, 1971: 134–157.</a></p><p class="CitationStyle">Citation: Volume&nbsp;&mdash; page&nbsp;&mdash; (line)</p>
<tr><td class=qS colspan=3> <tr><td><h3>2</h3>.<h2>134</h2> <h1>(2)</h1><td>    Οἴονταί τινες, βασιλεῦ Γέλων, τοῦ ψάμμου τὸν ἀριθμὸν 
ἄπειρον εἶμεν τῷ πλήθει· λέγω δὲ οὐ μόνον τοῦ περὶ 
Συρακούσας τε καὶ τὰν ἄλλαν Σικελίαν ὑπάρχοντος,<td class=K rowspan=4><tr><th>5<td>ἀλλὰ καὶ τοῦ κατὰ πᾶσαν χώραν τάν τε οἰκημέναν καὶ 
τὰν ἀοίκητον. Ἐντί τινες δέ, οἳ αὐτὸν ἄπειρον μὲν εἶμεν 
οὐχ ὑπολαμβάνοντι, μηδένα μέντοι ταλικοῦτον κατωνο‐ 
μασμένον ὑπάρχειν ἀριθμόν, ὅστις ὑπερβάλλει τὸ πλῆθος 
αὐτοῦ. Οἱ δὲ οὕτως δοξάζοντες δῆλον ὡς, εἰ νοήσαιεν<tr><th>10<td>ἐκ τοῦ ψάμμου ταλικοῦτον ὄγκον συγκείμενον τὸ μέγεθος, 
ἁλίκος ὁ τᾶς γᾶς ὄγκος ἀναπεπληρωμένων ἐν αὐτῷ τῶν 
τε πελάγεων πάντων καὶ τῶν κοιλωμάτων τᾶς γᾶς εἰς 
ἴσον ὕψος τοῖς ὑψηλοτάτοις τῶν ὀρέων, πολλαπλασίως 
μὴ γνώσονται μηδένα κα ῥηθῆμεν ἀριθμὸν ὑπερβάλλοντα<tr><th rowspan=2>15<td>τὸ πλῆθος αὐτοῦ. Ἐγὼ δὲ πειρασοῦμαί τοι δεικνύειν 
δι’ ἀποδείξιων γεωμετρικᾶν, αἷς παρακολουθήσεις, ὅτι 
τῶν ὑφ’ ἁμῶν κατωνομασμένων ἀριθμῶν καὶ ἐκδεδομένων 
ἐν τοῖς ποτὶ Ζεύξιππον γεγραμμένοις ὑπερβάλλοντί τινες<tr><td>οὐ μόνον τὸν ἀριθμὸν τοῦ ψάμμου τοῦ μέγεθος ἔχοντος<td class=Y rowspan=7>134<tr><td><h3>2</h3>.<h2>135</h2><td>ἴσον τᾷ γᾷ πεπληρωμένᾳ, καθάπερ εἴπαμες, ἀλλὰ καὶ 
τὸν τοῦ μέγεθος ἴσον ἔχοντος τῷ κόσμῳ. Κατέχεις δὲ διότι 
καλεῖται κόσμος ὑπὸ μὲν τῶν πλείστων ἀστρολόγων ἁ 
σφαῖρα, ἇς ἐστι κέντρον μὲν τὸ τᾶς γᾶς κέντρον, ἁ δὲ<tr><th>5<td>ἐκ τοῦ κέντρου ἴσα τᾷ εὐθείᾳ τᾷ μεταξὺ τοῦ κέντρου 
τοῦ ἁλίου καὶ τοῦ κέντρου τᾶς γᾶς· ταῦτα γὰρ ἐν 
ταῖς γραφομέναις παρὰ τῶν ἀστρολόγων δείξεσι διά‐ 
κουσας. Ἀρίσταρχος δὲ ὁ Σάμιος ὑποθέσιών τινων 
ἐξέδωκεν γραφάς, ἐν αἷς ἐκ τῶν ὑποκειμένων συμβαίνει<tr><th>10<td>τὸν κόσμον πολλαπλάσιον εἶμεν τοῦ νῦν εἰρημένου. 
Ὑποτίθεται γὰρ τὰ μὲν ἀπλανέα τῶν ἄστρων καὶ τὸν 
ἅλιον μένειν ἀκίνητον, τὰν δὲ γᾶν περιφέρεσθαι περὶ τὸν 
ἅλιον κατὰ κύκλου περιφέρειαν, ὅς ἐστιν ἐν μέσῳ τῷ 
δρόμῳ κείμενος, τὰν δὲ τῶν ἀπλανέων ἄστρων σφαῖραν<tr><th>15<td>περὶ τὸ αὐτὸ κέντρον τῷ ἁλίῳ κειμέναν τῷ μεγέθει τηλι‐ 
καύταν εἶμεν, ὥστε τὸν κύκλον, καθ’ ὃν τὰν γᾶν ὑποτίθεται 
περιφέρεσθαι, τοιαύταν ἔχειν ἀναλογίαν ποτὶ τὰν τῶν 
ἀπλανέων ἀποστασίαν, οἵαν ἔχει τὸ κέντρον τᾶς σφαίρας 
ποτὶ τὰν ἐπιφάνειαν. Τοῦτό γ’ εὔδηλον ὡς ἀδύνατόν<tr><th>20<td>ἐστιν· ἐπεὶ γὰρ τὸ τᾶς σφαίρας κέντρον οὐδὲν ἔχει μέγεθος, 
οὐδὲ λόγον ἔχειν οὐδένα ποτὶ τὰν ἐπιφάνειαν τᾶς σφαίρας 
ὑπολαπτέον αὐτό. Ἐκδεκτέον δὲ τὸν Ἀρίσταρχον δια‐ 
νοεῖσθαι τόδε· ἐπειδὴ τὰν γᾶν ὑπολαμβάνομες ὥσπερ 
εἶμεν τὸ κέντρον τοῦ κόσμου, ὃν ἔχει λόγον ἁ γᾶ ποτὶ τὸν<tr><th rowspan=2>25<td>ὑφ’ ἁμῶν εἰρημένον κόσμον, τοῦτον ἔχειν τὸν λόγον 
τὰν σφαῖραν, ἐν ᾇ ἐστιν ὁ κύκλος, καθ’ ὃν τὰν γᾶν ὑπο‐<tr><td>τίθεται περιφέρεσθαι, ποτὶ τὰν τῶν ἀπλανέων ἄστρων<td class=Y rowspan=6>135<tr><td><h3>2</h3>.<h2>136</h2><td>σφαῖραν· τὰς γὰρ ἀποδείξιας τῶν φαινομένων οὕτως 
ὑποκειμένῳ ἐναρμόζει, καὶ μάλιστα φαίνεται τὸ μέγεθος 
τᾶς σφαίρας, ἐν ᾇ ποιεῖται τὰν γᾶν κινουμέναν, ἴσον 
ὑποτίθεσθαι τῷ ὑφ’ ἁμῶν εἰρημένῳ κόσμῳ. Φαμὲς δή,<tr><th>5<td>καὶ εἰ γένοιτο ἐκ τοῦ ψάμμου σφαῖρα τηλικαύτα τὸ 
μέγεθος, ἁλίκαν Ἀρίσταρχος ὑποτίθεται τὰν τῶν ἀπλανέων 
ἄστρων σφαῖραν εἶμεν, καὶ οὕτως τινὰς δειχθήσειν τῶν 
ἐν ἀρχᾷ ἀριθμῶν τῶν κατονομαξίαν ἐχόντων ὑπερβάλλον‐ 
τας τῷ πλήθει τὸν ἀριθμὸν τὸν τοῦ ψάμμου τοῦ μέγεθος<tr><th>10<td>ἔχοντος ἴσον τᾷ εἰρημένᾳ σφαίρᾳ, ὑποκειμένων τῶνδε· 
πρῶτον μὲν τὰν περίμετρον τᾶς γᾶς εἶμεν ὡς <span class=Ol>τ</span> μυριάδων 
σταδίων καὶ μὴ μείζω, καίπερ τινῶν πεπειραμένων ἀπο‐ 
δεικνύειν, καθὼς καὶ τὺ παρακολουθεῖς, ἐοῦσαν αὐτὰν ὡς 
<span class=Ol>λ</span> μυριάδων σταδίων. Ἐγὼ δ’ ὑπερβαλλόμενος καὶ θεὶς τὸ<tr><th>15<td>μέγεθος τᾶς γᾶς ὡς δεκαπλάσιον τοῦ ὑπὸ τῶν προτέρων 
δεδοξασμένου τὰν περίμετρον αὐτᾶς ὑποτίθεμαι εἶμεν ὡς 
<span class=Ol>τ</span> μυριάδων σταδίων καὶ μὴ μείζω· μετὰ δὲ τοῦτο τὰν 
διάμετρον τᾶς γᾶς μείζονα εἶμεν τᾶς διαμέτρου τᾶς 
σελήνας, καὶ τὰν διάμετρον τοῦ ἁλίου μείζονα εἶμεν<tr><th rowspan=2>20<td>τᾶς διαμέτρου τᾶς γᾶς, ὁμοίως τὰ αὐτὰ λαμβάνων τοῖς 
πλείστοις τῶν προτέρων ἀστρολόγων· μετὰ δὲ ταῦτα 
τὰν διάμετρον τοῦ ἁλίου τᾶς διαμέτρου τᾶς σελήνας ὡς<tr><td>τριακονταπλασίαν εἶμεν καὶ μὴ μείζονα, καίπερ τῶν<td class=Y rowspan=6>136<tr><td><h3>2</h3>.<h2>137</h2><td>προτέρων ἀστρολόγων Εὐδόξου μὲν ὡς ἐννεαπλασίονα 
ἀποφαινομένου, Φειδία δὲ τοῦ ἁμοῦ πατρὸς ὡς δὴ δωδεκα‐ 
πλασίαν, Ἀριστάρχου δὲ πεπειραμένου δεικνύειν ὅτι 
ἐστὶν ἁ διάμετρος τοῦ ἁλίου τᾶς διαμέτρου τᾶς σελήνας<tr><th>5<td>μείζων μὲν ἢ ὀκτωκαιδεκαπλασίων, ἐλάττων δὲ ἢ εἰκοσα‐ 
πλασίων· ἐγὼ δὲ ὑπερβαλλόμενος καὶ τοῦτον, ὅπως 
τὸ προκείμενον ἀναμφιλόγως ᾖ δεδειγμένον, ὑποτίθεμαι 
τὰν διάμετρον τοῦ ἁλίου τᾶς διαμέτρου τᾶς σελήνας ὡς 
τριακονταπλασίαν εἶμεν καὶ μὴ μείζονα· ποτὶ δὲ τούτοις<tr><th>10<td>τὰν διάμετρον τοῦ ἁλίου μείζονα εἶμεν τᾶς τοῦ χιλιαγώνου 
πλευρᾶς τοῦ εἰς τὸν μέγιστον κύκλον ἐγγραφομένου 
τῶν ἐν τῷ κόσμῳ. Τοῦτο δὲ ὑποτίθεμαι Ἀριστάρχου 
μὲν εὑρηκότος τοῦ κύκλου τῶν ζῳδίων τὸν ἅλιον φαινόμενον 
ὡς τὸ εἰκοστὸν καὶ ἑπτακοσιοστόν, αὐτὸς δὲ ἐπισκεψάμενος<tr><th>15<td>τόνδε τὸν τρόπον ἐπειράθην ὀργανικῶς λαβεῖν τὰν γωνίαν, 
εἰς ἃν ὁ ἅλιος ἐναρμόζει τὰν κορυφὰν ἔχουσαν ποτὶ τᾷ 
ὄψει. Τὸ μὲν οὖν ἀκριβὲς λαβεῖν οὐκ εὐχερές ἐστι διὰ τὸ 
μήτε τὰν ὄψιν μήτε τὰς χεῖρας μήτε τὰ ὄργανα, δι’ ὧν 
δεῖ λαβεῖν, ἀξιόπιστα εἶμεν τὸ ἀκριβὲς ἀποφαίνεσθαι·<tr><th rowspan=2>20<td>περὶ δὲ τούτων ἐπὶ τοῦ παρόντος οὐκ εὔκαιρον μακύνειν 
ἄλλως τε καὶ πλεονάκις τοιούτων ἐμπεφανισμένων· 
ἀποχρὴ δέ μοι ἐς τὰν ἀπόδειξιν τοῦ προκειμένου γωνίαν 
λαβεῖν, ἅτις ἐστὶ μὴ μείζων τᾶς γωνίας, εἰς ἃν ὁ ἅλιος<tr><td>ἐναρμόζει τὰν κορυφὰν ἔχουσαν ποτὶ τᾷ ὄψει, καὶ πάλιν<td class=Y rowspan=6>137<tr><td><h3>2</h3>.<h2>138</h2><td>ἄλλαν γωνίαν λαβεῖν, ἅτις ἐστὶν οὐκ ἐλάττων τᾶς γωνίας, 
εἰς ἃν ὁ ἅλιος ἐναρμόζει τὰν κορυφὰν ἔχουσαν ποτὶ τᾷ 
ὄψει. Τεθέντος οὖν μακροῦ κανόνος ἐπὶ πόδα ὀρθὸν ἐν 
τόπῳ κείμενον, ὅθεν ἤμελλεν ἀνατέλλων ὁ ἅλιος ὁρᾶσθαι,<tr><th>5<td>καὶ κυλίνδρου μικροῦ τορνευθέντος καὶ τεθέντος ἐπὶ τὸν 
κανόνα ὀρθοῦ εὐθέως μετὰ τὰν ἀνατολὰν τοῦ ἁλίου, 
ἔπειτ’ ἐόντος αὐτοῦ ποτὶ τῷ ὁρίζοντι καὶ δυναμένου 
ἀντιβλέπεσθαι ἐπεστράφη ὁ κανὼν εἰς τὸν ἅλιον, καὶ ἁ 
ὄψις κατεστάθη ἐπὶ τὸ ἄκρον τοῦ κανόνος· ὁ δὲ κύλινδρος<tr><th>10<td>ἐν μέσῳ κείμενος τοῦ τε ἁλίου καὶ τᾶς ὄψιος ἐπεσκότει 
τῷ ἁλίῳ. Ἀποχωριζόμενος οὖν [τοῦ κυλίνδρου] ἀπὸ τᾶς 
ὄψιος, ἐν ᾧ ἄρξατο παραφαίνεσθαι τοῦ ἁλίου μικρὸν 
ἐφ’ ἑκάτερα τοῦ κυλίνδρου, κατεστάθη ὁ κύλινδρος. 
Εἰ μὲν οὖν συνέβαινεν τὰν ὄψιν ἀφ’ ἑνὸς σαμείου βλέπειν,<tr><th>15<td>εὐθειᾶν ἀχθεισᾶν ἀπ’ ἄκρου τοῦ κανόνος, ἐν ᾧ τόπῳ ἁ 
ὄψις κατεστάθη, ἐπιψαυουσᾶν τοῦ κυλίνδρου ἁ περιεχομένα 
γωνία ὑπὸ τᾶν ἀχθεισᾶν ἐλάσσων κα ἦς τᾶς γωνίας, εἰς 
ἃν ὁ ἅλιος ἐναρμόζει τὰν κορυφὰν ἔχουσαν ποτὶ τᾷ ὄψει, 
διὰ τὸ παραβλέπεσθαί τι τοῦ ἁλίου ἐφ’ ἑκάτερα τοῦ<tr><th rowspan=2>20<td>κυλίνδρου· ἐπεὶ δ’ αἱ ὄψιες οὐκ ἀφ’ ἑνὸς σαμείου βλέποντι, 
ἀλλὰ ἀπό τινος μεγέθεος, ἐλάφθη τι μέγεθος στρογγύλον<tr><td>οὐκ ἔλαττον ὄψιος, καὶ τεθέντος τοῦ μεγέθεος ἐπὶ τὸ<td class=Y rowspan=6>138<tr><td><h3>2</h3>.<h2>139</h2><td>ἄκρον τοῦ κανόνος, ἐν ᾧ τόπῳ ἁ ὄψις κατεστάθη, ἀχθεισᾶν 
εὐθειᾶν ἐπιψαυουσᾶν τοῦ τε μεγέθεος καὶ τοῦ κυλίνδρου 
ἁ οὖν περιεχομένα γωνία ὑπὸ τᾶν ἀχθεισᾶν ἐλάττων ἦς 
τᾶς γωνίας, εἰς ἃν ὁ ἅλιος ἐναρμόζει τὰν κορυφὰν ἔχουσαν<tr><th>5<td>ποτὶ τᾷ ὄψει. Τὸ δὲ μέγεθος τὸ οὐκ ἔλαττον τᾶς ὄψιος 
τόνδε τὸν τρόπον εὑρίσκεται· δύο κυλίνδρια λαμβάνεται 
λεπτὰ ἰσοπαχέα ἀλλάλοις, τὸ μὲν λευκόν, τὸ δὲ οὔ, καὶ 
προτίθενται πρὸ τᾶς ὄψιος, τὸ μὲν λευκὸν ἀφεστακὸς 
ἀπ’ αὐτᾶς, τὸ δὲ οὐ λευκὸν ὡς ἔστιν ἐγγυτάτω τᾶς ὄψιος,<tr><th>10<td>ὥστε καὶ θιγγάνειν τοῦ προσώπου. Εἰ μὲν οὖν κα τὰ 
λαφθέντα κυλίνδρια λεπτότερα ἔωντι τᾶς ὄψιος, περιλαμ‐ 
βάνεται ὑπὸ τᾶς ὄψιος τὸ ἐγγὺς κυλίνδριον καὶ ὁρῆται 
ὑπὸ αὐτᾶς τὸ λευκόν, εἰ μέν κα παρὰ πολὺ λεπτότερα 
ἔωντι, πᾶν, εἰ δέ κα μὴ παρὰ πολύ, μέρεά τινα τοῦ λευκοῦ<tr><th>15<td>ὁρῶνται ἐφ’ ἑκάτερα τοῦ ἐγγὺς τᾶς ὄψιος, λαφθέντων 
δὲ τῶνδε τῶν κυλινδρίων ἐπιταδείων πως τῷ πάχει ἐπισκοτεῖ 
τὸ ἕτερον αὐτῶν τῷ ἑτέρῳ καὶ οὐ πλείονι τόπῳ· τὸ δὴ 
ταλικοῦτον μέγεθος, ἁλίκον ἐστὶ τὸ πάχος τῶν κυλινδρίων 
τῶν τοῦτο ποιούντων, μάλιστά πώς ἐστιν οὐκ ἔλαττον<tr><th rowspan=2>20<td>τᾶς ὄψιος. Ἁ δὲ γωνία ἁ οὐκ ἐλάττων τᾶς γωνίας, εἰς 
ἃν ὁ ἅλιος ἐναρμόζει τὰν κορυφὰν ἔχουσαν ποτὶ τᾷ 
ὄψει, οὕτως ἐλάφθη· ἀποσταθέντος ἐπὶ τοῦ κανονίου<tr><td>τοῦ κυλίνδρου ἀπὸ τᾶς ὄψιος οὕτως, ὡς ἐπισκοτεῖν τὸν<td class=Y rowspan=7>139<tr><td><h3>2</h3>.<h2>140</h2><td>κύλινδρον ὅλῳ τῷ ἁλίῳ, καὶ ἀχθεισᾶν εὐθειᾶν ἀπ’ ἄκρου 
τοῦ κανόνος, ἐν ᾧ τόπῳ ἁ ὄψις κατεστάθη, ἐπιψαυουσᾶν 
τοῦ κυλίνδρου ἁ περιεχομένα γωνία ὑπὸ τᾶν ἀχθεισᾶν 
εὐθειᾶν οὐκ ἐλάττων γίνεται τᾶς γωνίας, εἰς ἃν ὁ ἅλιος<tr><th>5<td>ἐναρμόζει τὰν κορυφὰν ἔχουσαν ποτὶ τᾷ ὄψει. Ταῖς δὴ 
γωνίαις ταῖς οὕτως λαφθείσαις καταμετρηθείσας ὀρθᾶς 
γωνίας ἐγένετο ἁ ἐν στίγῳ διαιρεθείσας τᾶς ὀρθᾶς εἰς 
<span class=Ol>ρξδ</span> ἐλάττων ἢ ἓν μέρος τούτων, ἁ δὲ ἐλάττων διαιρεθείσας 
τᾶς ὀρθᾶς εἰς <span class=Ol>ς</span> μείζων ἢ ἓν μέρος τούτων· δῆλον οὖν<tr><th>10<td>ὅτι καὶ ἁ γωνία, εἰς ἃν ὁ ἅλιος ἐναρμόζει τὰν κορυφὰν 
ἔχουσαν ποτὶ τᾷ ὄψει, ἐλάττων μέν ἐστιν ἢ διαιρεθείσας 
τᾶς ὀρθᾶς εἰς <span class=Ol>ρξδ</span> τούτων ἓν μέρος, μείζων δὲ ἢ διαιρεθείσας 
τᾶς ὀρθᾶς εἰς <span class=Ol>ς</span> τούτων ἓν μέρος. Πεπιστευμένων δὲ τούτων 
δείκνυται ἁ διάμετρος τοῦ ἁλίου μείζων ἐοῦσα τᾶς τοῦ<tr><th>15<td>χιλιαγώνου πλευρᾶς τοῦ εἰς τὸν μέγιστον κύκλον ἐγγρα‐ 
φομένου τῶν ἐν τῷ κόσμῳ. Νοείσθω γὰρ ἐπίπεδον ἐκβεβλη‐ 
μένον διά τε τοῦ κέντρου τοῦ ἁλίου καὶ τοῦ κέντρου τᾶς 
γᾶς καὶ διὰ τᾶς ὄψιος, μικρὸν ὑπὲρ τὸν ὁρίζοντα ἐόντος 
τοῦ ἁλίου, τεμνέτω δὲ τὸ ἐκβληθὲν ἐπίπεδον τὸν μὲν<tr><th>20<td>κόσμον κατὰ τὸν ΑΒΓ κύκλον, τὰν δὲ γᾶν κατὰ τὸν ΔΕΖ, 
τὸν δὲ ἅλιον κατὰ τὸν ΣΗ κύκλον, κέντρον δὲ ἔστω τᾶς 
μὲν γᾶς τὸ Θ, τοῦ δὲ ἁλίου τὸ Κ, ὄψις δὲ ἔστω τὸ Δ, καὶ 
ἄχθωσαν εὐθεῖαι ἐπιψαύουσαι τοῦ ΣΗ κύκλου ἀπὸ μὲν 
τοῦ Δ αἱ ΔΛ, ΔΞ, ἐπιψαυόντων δὲ κατὰ τὸ Ν καὶ τὸ Τ,<tr><th rowspan=2>25<td>ἀπὸ δὲ τοῦ Θ αἱ ΘΜ, ΘΟ, ἐπιψαυόντων δὲ κατὰ τὸ Χ καὶ<tr><td>τὸ Ρ, τὸν δὲ ΑΒΓ κύκλον τεμνόντων αἱ ΘΜ, ΘΟ κατὰ τὸ<td class=Y rowspan=4>140<tr><td><h3>2</h3>.<h2>141</h2><td><a class=No>[Omitted graphic marker]</a> Α καὶ τὸ Β· ἔστι δὴ μείζων ἁ ΘΚ τᾶς ΔΚ, ἐπεὶ ὑπόκειται 
ὁ ἅλιος ὑπὲρ τὸν ὁρίζοντα εἶμεν· ὥστε ἁ γωνία ἁ περιε‐ 
χομένα ὑπὸ τᾶν ΔΛ, ΔΞ μείζων ἐστὶ τᾶς γωνίας τᾶς 
περιεχομένας ὑπὸ τᾶν ΘΜ, ΘΟ. Ἁ δὲ περιεχομένα γωνία<tr><th>5<td>ὑπὸ τᾶν ΔΛ, ΔΞ μείζων μέν ἐστιν ἢ διακοσιοστὸν μέρος 
ὀρθᾶς, ἐλάττων δὲ ἢ τᾶς ὀρθᾶς διαιρεθείσας εἰς <span class=Ol>ρξδ</span> τούτων 
ἓν μέρος· ἴσα γάρ ἐστιν τᾷ γωνίᾳ, εἰς ἃν ὁ ἅλιος ἐναρμόζει 
τὰν κορυφὰν ἔχουσαν ποτὶ τᾷ ὄψει· ὥστε ἁ γωνία ἁ 
περιεχομένα ὑπὸ τᾶν ΘΜ, ΘΟ ἐλάττων ἐστὶν ἢ τᾶς ὀρθᾶς<tr><th>10<td>διαιρεθείσας εἰς <span class=Ol>ρξδ</span> τούτων ἓν μέρος, ἁ δὲ ΑΒ εὐθεῖα 
ἐλάττων ἐστὶ τᾶς ὑποτεινούσας ἓν τμᾶμα διαιρεθείσας 
τᾶς τοῦ ΑΒΓ κύκλου περιφερείας ἐς <span class=Ol>χνϛ.</span> Ἁ δὲ τοῦ 
εἰρημένου πολυγωνίου περίμετρος ποτὶ τὰν ἐκ τοῦ κέντρου 
τοῦ ΑΒΓ κύκλου ἐλάττονα λόγον ἔχει ἢ τὰ <span class=Ol>μδ</span> ποτὶ τὰ<tr><th>15<td><span class=Ol>ζ</span> διὰ τὸ παντὸς πολυγωνίου ἐγγεγραμμένου ἐν κύκλῳ<td class=Y rowspan=6>141<tr><td><h3>2</h3>.<h2>142</h2><td>τὰν περίμετρον ποτὶ τὰν ἐκ τοῦ κέντρου ἐλάττονα λόγον 
ἔχειν ἢ τὰ <span class=Ol>μδ</span> ποτὶ τὰ <span class=Ol>ζ</span>· ἐπίστασαι γὰρ δεδειγμένον 
ὑφ’ ἁμῶν ὅτι παντὸς κύκλου ἁ περιφέρεια μείζων ἐστὶν 
ἢ τριπλασίων τᾶς διαμέτρου ἐλάσσονι ἢ ἑβδόμῳ μέρει,<tr><th>5<td>ταύτας δὲ ἐλάττων ἐστὶν ἁ περίμετρος τοῦ ἐγγραφέντος 
πολυγωνίου· ἐλάττω οὖν λόγον ἔχει ἁ ΒΑ ποτὶ τὰν ΘΚ 
ἢ τὰ <span class=Ol>ια</span> ποτὶ τὰ <a class=Ol data-z="#10">͵</a><span class=Ol>αρμη·</span> ὥστε ἐλάττων ἐστὶν ἁ ΒΑ τᾶς 
ΘΚ ἢ ἑκατοστὸν μέρος. Τᾷ δὲ ΒΑ ἴσα ἐστὶν ἁ διάμετρος 
τοῦ ΣΗ κύκλου, διότι καὶ ἁ ἡμίσεια αὐτᾶς ἁ ΦΑ ἴσα ἐστὶ<tr><th>10<td>τᾷ ΚΡ· ἰσᾶν γὰρ ἐουσᾶν τᾶν ΘΚ, ΘΑ ἀπὸ τῶν περάτων 
κάθετοι ἐπιζεύγνυνται ὑπὸ τὰν αὐτὰν γωνίαν· δῆλον 
οὖν ὅτι ἁ διάμετρος τοῦ ΣΗ κύκλου ἐλάττων ἐστὶν ἢ 
ἑκατοστὸν μέρος τᾶς ΘΚ. Καὶ ἁ ΕΘΥ διάμετρος ἐλάττων 
ἐστὶ τᾶς διαμέτρου τοῦ ΣΗ κύκλου, ἐπεὶ ἐλάττων ἐστὶν<tr><th>15<td>ὁ ΔΕΖ κύκλος τοῦ ΣΗ κύκλου· ἐλάττονες ἄρα ἐντὶ 
ἀμφότεραι αἱ ΘΥ, ΚΣ ἢ ἑκατοστὸν μέρος τᾶς ΘΚ· ὥστε 
ἁ ΘΚ ποτὶ τὰν ΥΣ ἐλάττονα λόγον ἔχει ἢ τὰ <span class=Ol>ρ</span> ποτὶ τὰ 
<span class=Ol>ϙθ.</span> Καὶ ἐπεὶ ἁ μὲν ΘΚ οὐκ ἐλάττων ἐστὶ τᾶς ΘΡ, ἁ δὲ 
ΣΥ ἐλάττων τᾶς ΔΤ, ἐλάττω ἄρα κα λόγον ἔχοι ἁ ΘΡ<tr><th rowspan=2>20<td>ποτὶ τὰν ΔΤ ἢ τὰ <span class=Ol>ρ</span> ποτὶ τὰ <span class=Ol>ϙθ.</span> Ἐπεὶ δὲ τῶν ΘΚΡ, ΔΚΤ 
ὀρθογωνίων ἐόντων αἱ μὲν ΚΡ, ΚΤ πλευραὶ ἴσαι ἐντὶ, αἱ 
δὲ ΘΡ, ΔΤ ἀνίσοι καὶ μείζων ἁ ΘΡ, ἁ γωνία ἁ περιεχομένα 
ὑπὸ τᾶν ΔΤ, ΔΚ ποτὶ τὰν γωνίαν τὰν περιεχομέναν ὑπὸ<tr><td>τᾶν ΘΡ, ΘΚ μείζονα μὲν ἔχει λόγον ἢ ἁ ΘΚ ποτὶ τὰν ΔΚ,<td class=Y rowspan=7>142<tr><td><h3>2</h3>.<h2>143</h2><td>ἐλάττω δὲ ἢ ἁ ΘΡ ποτὶ τὰν ΔΤ· εἰ γάρ κα δυῶν τριγώνων 
ὀρθογωνίων αἱ μὲν ἅτεραι πλευραὶ αἱ περὶ τὰν ὀρθὰν 
γωνίαν ἴσαι ἔωντι, αἱ δὲ ἅτεραι ἄνισοι, ἁ μείζων γωνία 
τᾶν ποτὶ ταῖς ἀνίσοις πλευραῖς ποτὶ τὰν ἐλάττονα μείζονα<tr><th>5<td>μὲν ἔχει λόγον ἢ ἁ μείζων γραμμὰ τᾶν ὑπὸ τὰν ὀρθὰν 
γωνίαν ὑποτεινουσᾶν ποτὶ τὰν ἐλάττονα, ἐλάττονα δὲ ἢ 
ἁ μείζων γραμμὰ τᾶν περὶ τὰν ὀρθὰν γωνίαν ποτὶ τὰν 
ἐλάττονα. Ὥστε ἁ γωνία ἁ περιεχομένα ὑπὸ τᾶν ΔΛ, 
ΔΞ ποτὶ τὰν γωνίαν τὰν περιεχομέναν ὑπὸ τᾶν ΘΟ, ΘΜ<tr><th>10<td>ἐλάττω λόγον ἔχει ἢ ἁ ΘΡ ποτὶ τὰν ΔΤ, ἅτις ἐλάττω 
λόγον ἔχει ἢ τὰ <span class=Ol>ρ</span> ποτὶ τὰ <span class=Ol>ϙθ·</span> ὥστε καὶ ἁ γωνία ἁ περιεχο‐ 
μένα ὑπὸ τᾶν ΔΛ, ΔΞ ποτὶ τὰν γωνίαν τὰν περιεχομέναν 
ὑπὸ τᾶν ΘΜ, ΘΟ ἐλάττω λόγον ἔχει ἢ τὰ <span class=Ol>ρ</span> ποτὶ τὰ <span class=Ol>ϙθ. 
</span>Καὶ ἐπεί ἐστιν ἁ γωνία ἁ περιεχομένα ὑπὸ τᾶν ΔΛ, ΔΞ<tr><th>15<td>μείζων ἢ διακοσιοστὸν μέρος ὀρθᾶς, εἴη κα ἁ γωνία ἁ 
περιεχομένα ὑπὸ τᾶν ΘΜ, ΘΟ μείζων ἢ τᾶς ὀρθᾶς διαιρε‐ 
θείσας ἐς δισμύρια τούτων <span class=Ol>ϙθ</span> μέρεα· ὥστε μείζων ἐστὶν 
ἢ διαιρεθείσας τᾶς ὀρθᾶς εἰς <span class=Ol>ς</span> καὶ <span class=Ol>γ</span> τούτων ἓν μέρος. 
Ἁ ἄρα ΒΑ μείζων ἐστὶ τᾶς ὑποτεινούσας ἓν τμᾶμα<tr><th>20<td>διῃρημένας τᾶς τοῦ ΑΒΓ κύκλου περιφερείας εἰς <span class=Ol>ωιβ. 
</span>Τᾷ δὲ ΑΒ ἴσα ἐντὶ ἁ τοῦ ἁλίου διάμετρος· δῆλον οὖν 
ὅτι μείζων ἐστὶν ἁ τοῦ ἁλίου διάμετρος τᾶς τοῦ χιλιαγώνου 
πλευρᾶς. 
    Τούτων δὲ ὑποκειμένων δείκνυται καὶ τάδε· οἷον ἁ<tr><th rowspan=2>25<td>διάμετρος τοῦ κόσμου τᾶς διαμέτρου τᾶς γᾶς ἐλάττων 
ἐστὶν ἢ μυριοπλασίων, καὶ ἔτι ἁ διάμετρος τοῦ κόσμου 
ἐλάττων ἐστὶν ἢ σταδίων μυριάκις μυριάδες <span class=Ol>ρ</span>. Ἐπεὶ γὰρ<tr><td>ὑπόκειται τὰν διάμετρον τοῦ ἁλίου μὴ μείζω εἶμεν ἢ<td class=Y rowspan=7>143<tr><td><h3>2</h3>.<h2>144</h2><td>τριακονταπλασίονα τᾶς διαμέτρου τᾶς σελήνας, τὰν 
δὲ διάμετρον τᾶς γᾶς μείζω εἶμεν τᾶς διαμέτρου τᾶς 
σελήνας, δῆλον ὡς ἁ διάμετρος τοῦ ἁλίου ἐλάττων 
ἐστὶν ἢ τριακονταπλασίων τᾶς διαμέτρου τᾶς γᾶς. Πάλιν<tr><th>5<td>δέ, ἐπεὶ ἐδείχθη ἁ διάμετρος τοῦ ἁλίου μείζων ἐοῦσα 
τᾶς τοῦ χιλιαγώνου πλευρᾶς τοῦ εἰς τὸν μέγιστον κύκλον 
ἐγγραφομένου τῶν ἐν τῷ κόσμῳ, φανερὸν ὅτι ἁ τοῦ 
χιλιαγώνου περίμετρος τοῦ εἰρημένου ἐλάττων ἐστὶν ἢ 
χιλιοπλασίων τᾶς διαμέτρου τοῦ ἁλίου. Ἁ δὲ διάμετρος<tr><th>10<td>τοῦ ἁλίου ἐλάττων ἐστὶν ἢ τριακονταπλασίων τᾶς δια‐ 
μέτρου τᾶς γᾶς· ὥστε ἁ περίμετρος τοῦ χιλιαγώνου 
ἐλάττων ἐστὶν ἢ τρισμυριοπλασίων τᾶς διαμέτρου τᾶς 
γᾶς. Ἐπεὶ οὖν ἁ περίμετρος τοῦ χιλιαγώνου τᾶς μὲν 
διαμέτρου τᾶς γᾶς ἐλάττων ἐστὶν ἢ τρισμυριοπλασίων,<tr><th>15<td>τᾶς δὲ διαμέτρου τοῦ κόσμου μείζων ἢ τριπλασίων· 
δέδεικται γάρ τοι διότι παντὸς κύκλου ἁ διάμετρος 
ἐλάττων ἐστὶν ἢ τρίτον μέρος παντὸς πολυγωνίου τᾶς 
περιμέτρου, ὅ κα ἰσόπλευρον ᾖ καὶ πολυγωνότερον τοῦ 
ἑξαγώνου ἐγγεγραμμένον ἐν τῷ κύκλῳ· εἴη κα ἁ διάμετρος<tr><th>20<td>τοῦ κόσμου ἐλάττων ἢ μυριοπλασίων τᾶς διαμέτρου 
τᾶς γᾶς. Ἁ μὲν οὖν διάμετρος τοῦ κόσμου ἐλάττων 
ἐοῦσα ἢ μυριοπλασίων τᾶς διαμέτρου τᾶς γᾶς δέδεικται· 
ὅτι δὲ ἐλάττων ἐστὶν ἁ διάμετρος τοῦ κόσμου ἢ σταδίων 
μυριάκις μυριάδες <span class=Ol>ρ</span> ἐκ τούτου δῆλον· ἐπεὶ γὰρ ὑπόκειται<tr><th rowspan=2>25<td>τὰν περίμετρον τᾶς γᾶς μὴ μείζονα εἶμεν ἢ τριακοσίας<tr><td>μυριάδας σταδίων, ἁ δὲ περίμετρος τᾶς γᾶς μείζων ἐστὶν<td class=Y rowspan=7>144<tr><td><h3>2</h3>.<h2>145</h2><td>ἢ τριπλασία τᾶς διαμέτρου διὰ τὸ παντὸς κύκλου τὰν 
περιφέρειαν μείζονα εἶμεν ἢ τριπλασίονα τᾶς διαμέτρου, 
δῆλον ὡς ἁ διάμετρος τᾶς γᾶς ἐλάττων ἐστὶν ἢ σταδίων 
<span class=Ol>ρ</span> μυριάδες. Ἐπεὶ οὖν ἁ τοῦ κόσμου διάμετρος ἐλάττων<tr><th>5<td>ἐστὶν ἢ μυριοπλασίων τᾶς διαμέτρου τᾶς γᾶς, δῆλον 
ὡς ἁ τοῦ κόσμου διάμετρος ἐλάττων ἐστὶν ἢ σταδίων 
μυριάκις μυριάδες <span class=Ol>ρ</span>. Περὶ μὲν οὖν τῶν μεγεθέων καὶ 
τῶν ἀποστημάτων ταῦτα ὑποτίθεμαι, περὶ δὲ τοῦ ψάμμου 
τάδε· εἴ κα ᾖ τι συγκείμενον μέγεθος ἐκ τοῦ ψάμμου<tr><th>10<td>μὴ μεῖζον μάκωνος, τὸν ἀριθμὸν αὐτοῦ μὴ μείζονα εἶμεν 
μυρίων, καὶ τὰν διάμετρον τᾶς μάκωνος μὴ ἐλάττονα 
εἶμεν ἢ τετρωκοστομόριον δακτύλου. Ὑποτίθεμαι δὲ τοῦτο 
ἐπισκεψάμενος τόνδε τὸν τρόπον· ἐτέθεν ἐπὶ κανόνα 
λεῖον μάκωνες ἐπ’ εὐθείας ἐπὶ μίαν κείμεναι ἁπτόμεναι<tr><th>15<td>ἀλλαλᾶν, καὶ ἀνέλαβον αἱ <span class=Ol>κε</span> μάκωνες πλέονα τόπον 
δακτυλιαίου μάκεος. Ἐλάττονα οὖν τιθεὶς τὰν διάμετρον 
τᾶς μάκωνος ὑποτίθεμαι ὡς τετρωκοστομόριον εἶμεν 
δακτύλου καὶ μὴ ἐλάττονα βουλόμενος καὶ διὰ τούτων 
ἀναμφιλογώτατα δείκνυσθαι τὸ προκείμενον.<tr><th>20<td>    Ἃ μὲν οὖν ὑποτίθεμαι, ταῦτα· χρήσιμον δὲ εἶμεν 
ὑπολαμβάνω τὰν κατονόμαξιν τῶν ἀριθμῶν ῥηθῆμεν, 
ὅπως καὶ τῶν ἄλλων οἱ τῷ βιβλίῳ μὴ περιτετευχότες τῷ 
ποτὶ Ζεύξιππον γεγραμμένῳ μὴ πλανῶνται διὰ τὸ μηδὲν 
εἶμεν ὑπὲρ αὐτᾶς ἐν τῷδε τῷ βιβλίῳ προειρημένον,<tr><th rowspan=2>25<td>Συμβαίνει δὴ τὰ ὀνόματα τῶν ἀριθμῶν ἐς τὸ μὲν τῶν<tr><td>μυρίων ὑπάρχειν ἁμῖν παραδεδομένα, καὶ ὑπὲρ τὸ τῶν<td class=Y rowspan=6>145<tr><td><h3>2</h3>.<h2>146</h2><td>μυρίων [μὲν] ἀποχρεόντως γιγνώσκομες μυριάδων ἀριθμὸν 
λέγοντες ἔστε ποτὶ τὰς μυρίας μυριάδας. Ἔστων οὖν 
ἁμῖν οἱ μὲν νῦν εἰρημένοι ἀριθμοὶ ἐς τὰς μυρίας μυριάδας 
πρῶτοι καλούμενοι, τῶν δὲ πρώτων ἀριθμῶν αἱ μύριαι<tr><th>5<td>μυριάδες μονὰς καλείσθω δευτέρων ἀριθμῶν, καὶ ἀριθμείσ‐ 
θων τῶν δευτέρων μονάδες καὶ ἐκ τᾶν μονάδων δεκάδες 
καὶ ἑκατοντάδες καὶ χιλιάδες καὶ μυριάδες ἐς τὰς μυρίας 
μυριάδας. Πάλιν δὲ καὶ αἱ μύριαι μυριάδες τῶν δευτέρων 
ἀριθμῶν μονὰς καλείσθω τρίτων ἀριθμῶν, καὶ ἀριθμείσθων<tr><th>10<td>τῶν τρίτων ἀριθμῶν μονάδες καὶ ἀπὸ τᾶν μονάδων δεκάδες 
καὶ ἑκατοντάδες καὶ χιλιάδες καὶ μυριάδες ἐς τὰς μυρίας 
μυριάδας. Τὸν αὐτὸν δὲ τρόπον καὶ τῶν τρίτων ἀριθμῶν 
μύριαι μυριάδες μονὰς καλείσθω τετάρτων ἀριθμῶν, καὶ 
αἱ τῶν τετάρτων ἀριθμῶν μύριαι μυριάδες μονὰς καλείσθω<tr><th>15<td>πέμπτων ἀριθμῶν, καὶ ἀεὶ οὕτως προάγοντες οἱ ἀριθμοὶ 
τὰ ὀνόματα ἐχόντων ἐς τὰς μυριακισμυριοστῶν ἀριθμῶν 
μυρίας μυριάδας. Ἀποχρέοντι μὲν οὖν καὶ ἐπὶ τοσοῦτον 
οἱ ἀριθμοὶ γιγνωσκόμενοι, ἔξεστι δὲ καὶ ἐπὶ πλέον προάγειν. 
Ἔστων γὰρ οἱ μὲν νῦν εἰρημένοι ἀριθμοὶ πρώτας περιόδου<tr><th rowspan=2>20<td>καλούμενοι, ὁ δὲ ἔσχατος ἀριθμὸς τᾶς πρώτας περιόδου 
μονὰς καλείσθω δευτέρας περιόδου πρώτων ἀριθμῶν.<tr><td>Πάλιν δὲ καὶ αἱ μύριαι μυριάδες τᾶς δευτέρας περιόδου<td class=Y rowspan=7>146<tr><td><h3>2</h3>.<h2>147</h2><td>πρώτων ἀριθμῶν μονὰς καλείσθω τᾶς δευτέρας περιόδου 
δευτέρων ἀριθμῶν. Ὁμοίως δὲ καὶ τούτων ὁ ἔσχατος 
μονὰς καλείσθω δευτέρας περιόδου τρίτων ἀριθμῶν, 
καὶ ἀεὶ οὕτως οἱ ἀριθμοὶ προάγοντες τὰ ὀνόματα ἐχόντων<tr><th>5<td>τᾶς δευτέρας περιόδου ἐς τὰς μυριακισμυριοστῶν ἀριθμῶν 
μυρίας μυριάδας. Πάλιν δὲ καὶ ὁ ἔσχατος ἀριθμὸς τᾶς 
δευτέρας περιόδου μονὰς καλείσθω τρίτας περιόδου 
πρώτων ἀριθμῶν, καὶ ἀεὶ οὕτως προαγόντων ἐς τὰς 
μυριακισμυριοστᾶς περιόδου μυριακισμυριοστῶν ἀριθμῶν<tr><th>10<td>μυρίας μυριάδας. Τούτων δὲ οὕτως κατωνομασμένων, εἴ 
κα ἔωντι ἀριθμοὶ ἀπὸ μονάδος ἀνάλογον ἑξῆς κείμενοι, 
ὁ δὲ παρὰ τὰν μονάδα δεκὰς ᾖ, ὀκτὼ μὲν αὐτῶν οἱ πρῶτοι 
σὺν τᾷ μονάδι τῶν πρώτων ἀριθμῶν καλουμένων ἐσσοῦνται, 
οἱ δὲ μετ’ αὐτοὺς ἄλλοι ὀκτὼ τῶν δευτέρων καλουμένων,<tr><th>15<td>καὶ οἱ ἄλλοι τὸν αὐτὸν τρόπον τούτοις τῶν συνωνύμων 
καλουμένων ἐσσοῦνται τᾷ ἀποστάσει τᾶς ὀκτάδος τῶν 
ἀριθμῶν ἀπὸ τᾶς πρώτας ὀκτάδος τῶν ἀριθμῶν. Τᾶς 
μὲν οὖν πρώτας ὀκτάδος τῶν ἀριθμῶν ὁ ὄγδοός ἐστιν 
ἀριθμὸς χίλιαι μυριάδες, τᾶς δὲ δευτέρας ὀκτάδος ὁ<tr><th>20<td>πρῶτος, ἐπεὶ δεκαπλασίων ἐστὶν τοῦ πρὸ αὐτοῦ, μύριαι 
μυριάδες ἐσσεῖται· οὗτος δέ ἐστι μονὰς τῶν δευτέρων 
ἀριθμῶν. Ὁ δὲ ὄγδοος τᾶς δευτέρας ὀκτάδος ἐστὶ χίλιαι 
μυριάδες τῶν δευτέρων ἀριθμῶν. Πάλιν δὲ καὶ τᾶς τρίτας 
ὀκτάδος ὁ πρῶτος, ἐπεὶ δεκαπλασίων ἐστὶ τοῦ πρὸ αὐτοῦ,<tr><th rowspan=2>25<td>μύριαι μυριάδες ἐσσεῖται τῶν δευτέρων ἀριθμῶν· οὗτος 
δέ ἐστιν μονὰς τῶν τρίτων ἀριθμῶν. Φανερὸν δὲ ὅτι καὶ 
πολλοσταὶ ὀκτάδες ἑξοῦντι ὡς εἴρηται. Χρήσιμον δέ<tr><td>ἐστι καὶ τόδε γιγνωσκόμενον. Εἴ κα ἀριθμῶν ἀπὸ τᾶς<td class=Y rowspan=7>147<tr><td><h3>2</h3>.<h2>148</h2><td>μονάδος ἀνάλογον ἐόντων πολλαπλασιάζωντί τινες ἀλλά‐ 
λους τῶν ἐκ τᾶς αὐτᾶς ἀναλογίας, ὁ γενόμενος ἐσσεῖται 
ἐκ τᾶς αὐτᾶς ἀναλογίας ἀπέχων ἀπὸ μὲν τοῦ μείζονος 
τῶν πολλαπλασιαξάντων ἀλλάλους, ὅσους ὁ ἐλάττων τῶν<tr><th>5<td>πολλαπλασιαξάντων ἀπὸ μονάδος ἀνάλογον ἀπέχει, 
ἀπὸ δὲ τᾶς μονάδος ἀφέξει ἑνὶ ἐλάττονας ἢ ὅσος ἐστὶν 
ὁ ἀριθμὸς συναμφοτέρων, οὓς ἀπέχοντι ἀπὸ μονάδος 
οἱ πολλαπλασιάξαντες ἀλλάλους. Ἔστων γὰρ ἀριθμοί 
τινες ἀνάλογον ἀπὸ μονάδος οἱ Α, Β, Γ, Δ, Ε, Ζ, Η, Θ,<tr><th>10<td>Ι, Κ, Λ, μονὰς δὲ ἔστω ὁ Α, καὶ πεπολλαπλασιάσθω ὁ 
Δ τῷ Θ, ὁ δὲ γενόμενος ἔστω ὁ Χ. Λελάφθω δὴ ἐκ τῆς 
ἀναλογίας ὁ Λ ἀπέχων ἀπὸ τοῦ Θ τοσούτους, ὅσους ὁ 
Δ ἀπὸ μονάδος ἀπέχει· δεικτέον ὅτι ἴσος ἐστὶν ὁ Χ τῷ 
Λ. Ἐπεὶ οὖν ἀνάλογον ἐόντων ἀριθμῶν ἴσους ἀπέχει<tr><th>15<td>ὅ τε Δ ἀπὸ τοῦ Α καὶ ὁ Λ ἀπὸ τοῦ Θ, τὸν αὐτὸν ἔχει λόγον 
ὁ Δ ποτὶ τὸν Α, ὃν ὁ Λ ποτὶ τὸν Θ. Πολλαπλασίων δέ 
ἐστιν ὁ Δ τοῦ Α τῷ Δ· πολλαπλασίων ἄρα ἐστὶν καὶ ὁ 
Λ τοῦ Θ τῷ Δ· ὥστε ἴσος ἐστὶν ὁ Λ τῷ Χ. Δῆλον οὖν 
ὅτι ὁ γενόμενος ἐκ τᾶς ἀναλογίας τέ ἐστιν καὶ ἀπὸ τοῦ<tr><th>20<td>μείζονος τῶν πολλαπλασιαξάντων ἀλλάλους ἴσους ἀπέχων, 
ὅσους ὁ ἐλάττων ἀπὸ τᾶς μονάδος ἀπέχει. Φανερὸν δὲ 
ὅτι καὶ ἀπὸ μονάδος ἀπέχει ἑνὶ ἐλάττονας ἢ ὅσος ἐστὶν 
ὁ ἀριθμὸς συναμφοτέρων, οὓς ἀπέχοντι ἀπὸ τᾶς μονάδος 
οἱ Δ, Θ· οἱ μὲν γὰρ Α, Β, Γ, Δ, Ε, Ζ, Η, Θ τοσοῦτοί ἐντι,<tr><th rowspan=2>25<td>ὅσους ὁ Θ ἀπὸ μονάδος ἀπέχει, οἱ δὲ Ι, Κ, Λ ἑνὶ ἐλάττονες ἢ<tr><td>ὅσους ὁ Δ ἀπὸ μονάδος ἀπέχει· σὺν γὰρ τῷ Θ τοσοῦτοί ἐντι.<td class=Y rowspan=7>148<tr><td><h3>2</h3>.<h2>149</h2><td>    Τούτων δὲ τῶν μὲν ὑποκειμένων, τῶν δὲ ἀποδε‐ 
δειγμένων, τὸ προκείμενον δειχθήσεται. Ἐπεὶ γὰρ ὑπόκειται 
τὰν διάμετρον τᾶς μάκωνος μὴ ἐλάσσονα εἶμεν ἢ τετρω‐ 
κοστομόριον δακτύλου, δῆλον ὡς ἁ σφαῖρα ἁ δακτυλιαίαν<tr><th>5<td>ἔχουσα τὰν διάμετρον οὐ μείζων ἐστὶν ἢ ὥστε χωρεῖν 
μάκωνας ἑξακισμυρίας καὶ τετρακισχιλίας· τᾶς γὰρ 
σφαίρας τᾶς ἐχούσας τὰν διάμετρον τετρωκοστομόριον 
δακτύλου πολλαπλασία ἐστὶν τῷ εἰρημένῳ ἀριθμῷ· 
δέδεικται γάρ τοι ὅτι αἱ σφαῖραι τριπλάσιον λόγον<tr><th>10<td>ἔχοντι ποτὶ ἀλλάλας τᾶν διαμέτρων. Ἐπεὶ δὲ ὑπόκειται 
καὶ τοῦ ψάμμου τὸν ἀριθμὸν τοῦ εἰς τὸ τᾶς μάκωνος 
μέγεθος μὴ μείζονα εἶμεν μυρίων, δῆλον ὡς, εἰ πληρωθείη 
ψάμμου ἁ σφαῖρα ἁ δακτυλιαίαν ἔχουσα τὰν διάμετρον, 
οὐ μείζων κα εἴη ὁ ἀριθμὸς τοῦ ψάμμου ἢ μυριάκις τὰ<tr><th>15<td>ἑξακισμύρια καὶ τετρακισχίλια. Οὗτος δέ ἐστιν ὁ ἀριθμὸς 
μονάδες τε <span class=Ol>ϛ</span> τῶν δευτέρων ἀριθμῶν καὶ τῶν πρώτων 
μυριάδες τετρακισχίλιαι· ἐλάσσων οὖν ἐστιν ἢ <span class=Ol>ι</span> μονάδες 
τῶν δευτέρων ἀριθμῶν. Ἁ δὲ τῶν <span class=Ol>ρ</span> δακτύλων ἔχουσα τὰν 
διάμετρον σφαῖρα πολλαπλασία ἐστὶν τᾶς δακτυλιαίαν<tr><th>20<td>ἐχούσας τὰν διάμετρον σφαίρας ταῖς <span class=Ol>ρ</span> μυριάδεσσιν διὰ 
τὸ τριπλάσιον λόγον ἔχειν ποτ’ ἀλλάλας τᾶν διαμέτρων 
τὰς σφαίρας. Εἰ οὖν γένοιτο ἐκ τοῦ ψάμμου σφαῖρα 
ταλικαύτα τὸ μέγεθος, ἁλίκα ἐστὶν ἁ σφαῖρα ἁ ἔχουσα 
τὰν διάμετρον δακτύλων <span class=Ol>ρ</span>, δῆλον ὡς ἐλάττων ἐσσεῖται<tr><th rowspan=2>25<td>ὁ τοῦ ψάμμου ἀριθμὸς τοῦ γενομένου ἀριθμοῦ πολλα‐<tr><td>πλασιασθεισᾶν τᾶν δέκα μονάδων τῶν δευτέρων ἀριθμῶν<td class=Y rowspan=7>149<tr><td><h3>2</h3>.<h2>150</h2><td>ταῖς <span class=Ol>ρ</span> μυριάδεσσιν. Ἐπεὶ δ’ αἱ τῶν δευτέρων ἀριθμῶν 
δέκα μονάδες δέκατός ἐστιν ἀριθμὸς ἀπὸ μονάδος ἀνάλογον 
ἐν τᾷ τῶν δεκαπλασίων ὅρων ἀναλογίᾳ, αἱ δὲ ἑκατὸν 
μυριάδες ἕβδομος ἀπὸ μονάδος ἐκ τᾶς αὐτᾶς ἀναλογίας,<tr><th>5<td>δῆλον ὡς ὁ γενόμενος ἀριθμὸς ἐσσεῖται τῶν ἐκ τᾶς αὐτᾶς 
ἀναλογίας ἑκκαιδέκατος ἀπὸ μονάδος· δέδεικται γὰρ 
ὅτι ἑνὶ ἐλάσσονας ἀπέχει ἀπὸ τᾶς μονάδος ἢ ὅσος ἐστὶν 
ὁ ἀριθμὸς συναμφοτέρων, οὓς ἀπέχοντι ἀπὸ μονάδος 
οἱ πολλαπλασιάξαντες ἀλλάλους. Τῶν δὲ ἑκκαίδεκα<tr><th>10<td>τούτων ὀκτὼ μὲν οἱ πρῶτοι σὺν τᾷ μονάδι τῶν πρώτων 
καλουμένων ἐντί, οἱ δὲ μετὰ τούτους ὀκτὼ τῶν δευτέρων, 
καὶ ὁ ἔσχατός ἐστιν αὐτῶν χίλιαι μυριάδες δευτέρων 
ἀριθμῶν. Φανερὸν οὖν ὅτι τοῦ ψάμμου τὸ πλῆθος τοῦ 
μέγεθος ἔχοντος ἴσον τᾷ σφαίρᾳ τᾷ τὰν διάμετρον <span class=Ol>ρ</span><tr><th>15<td>δακτύλων ἐχούσᾳ ἔλαττόν ἐστιν ἢ χίλιαι μυριάδες τῶν 
δευτέρων ἀριθμῶν. Πάλιν δὲ καὶ ἁ σφαῖρα ἁ τῶν μυρίων 
δακτύλων ἔχουσα τὰν διάμετρον πολλαπλασία ἐστὶν τᾶς 
σφαίρας τᾶς ἐχούσας τὰν διάμετρον <span class=Ol>ρ</span> δακτύλων ταῖς <span class=Ol>ρ 
</span>μυριάδεσσιν. Εἰ οὖν γένοιτο ἐκ τοῦ ψάμμου σφαῖρα ταλι‐<tr><th>20<td>καύτα τὸ μέγεθος, ἁλίκα ἐστὶν ἁ ἔχουσα σφαῖρα τὰν διά‐ 
μετρον μυρίων δακτύλων, δῆλον ὡς ἐλάσσων ἐσσεῖται ὁ 
τοῦ ψάμμου ἀριθμὸς τοῦ γενομένου πολλαπλασιασθεισᾶν 
τᾶν χιλιᾶν μυριάδων τῶν δευτέρων ἀριθμῶν ταῖς <span class=Ol>ρ</span> μυριά‐ 
δεσσιν. Ἐπεὶ δ’ αἱ μὲν τῶν δευτέρων ἀριθμῶν χίλιαι<tr><th rowspan=2>25<td>μυριάδες ἑκκαιδέκατός ἐστιν ἀριθμὸς ἀπὸ μονάδος<tr><td>ἀνάλογον, αἱ δὲ <span class=Ol>ρ</span> μυριάδες ἕβδομος ἀπὸ μονάδος ἐν τᾷ<td class=Y rowspan=7>150<tr><td><h3>2</h3>.<h2>151</h2><td>αὐτᾷ ἀναλογίᾳ, δῆλον ὡς ὁ γενόμενος ἐσσεῖται δυο‐ 
καιεικοστὸς τῶν ἐκ τᾶς αὐτᾶς ἀναλογίας ἀπὸ μονάδος. 
Τῶν δὲ δύο καὶ εἴκοσι τούτων ὀκτὼ μὲν οἱ πρῶτοι σὺν 
τᾷ μονάδι τῶν πρώτων καλουμένων ἐντί, ὀκτὼ δὲ οἱ μετὰ<tr><th>5<td>τούτους τῶν δευτέρων καλουμένων, οἱ δὲ λοιποὶ ἓξ τῶν 
τρίτων καλουμένων, καὶ ὁ ἔσχατος αὐτῶν ἐστι δέκα 
μυριάδες τῶν τρίτων ἀριθμῶν. Φανερὸν οὖν ὅτι τὸ τοῦ 
ψάμμου πλῆθος τοῦ μέγεθος ἔχοντος ἴσον τᾷ σφαίρᾳ τᾷ 
τὰν διάμετρον ἐχούσᾳ μυρίων δακτύλων ἔλασσόν ἐστιν<tr><th>10<td>ἢ <span class=Ol>ι</span> μυριάδες τρίτων ἀριθμῶν. Καὶ ἐπεὶ ἐλάσσων ἐστὶν 
ἁ σταδιαίαν ἔχουσα τὰν διάμετρον σφαῖρα τᾶς σφαίρας 
τᾶς ἐχούσας τὰν διάμετρον μυρίων δακτύλων, δῆλον 
ὅτι καὶ τὸ τοῦ ψάμμου πλῆθος τοῦ μέγεθος ἔχοντος ἴσον 
τᾷ σφαίρᾳ τᾷ τὰν διάμετρον ἐχούσᾳ σταδιαίαν ἔλασσόν<tr><th>15<td>ἐστιν ἢ <span class=Ol>ι</span> μυριάδες τῶν τρίτων ἀριθμῶν. Πάλιν δὴ ἁ 
σφαῖρα ἁ ἔχουσα τὰν διάμετρον <span class=Ol>ρ</span> σταδίων πολλα‐ 
πλασίων ἐστὶ τᾶς σφαίρας τᾶς ἐχούσας τὰν διάμετρον 
σταδιαίαν ταῖς <span class=Ol>ρ</span> μυριάδεσσιν. Εἰ οὖν γένοιτο ἐκ τοῦ 
ψάμμου σφαῖρα ταλικαύτα τὸ μέγεθος, ἁλίκα ἐστὶν ἁ<tr><th>20<td>ἔχουσα τὰν διάμετρον <span class=Ol>ρ</span> σταδίων, δῆλον ὅτι ἐλάσσων 
ἐσσεῖται ὁ τοῦ ψάμμου ἀριθμὸς τοῦ γενομένου ἀριθμοῦ 
πολλαπλασιασθεισᾶν τᾶν δέκα μυριάδων τρίτων ἀριθμῶν 
ταῖς <span class=Ol>ρ</span> μυριάδεσσι. Καὶ ἐπεὶ αἱ μὲν τῶν τρίτων ἀριθμῶν 
δέκα μυριάδες δυοκαιεικοστός ἐστιν ἀπὸ μονάδος ἀνά‐<tr><th>25<td>λογον, αἱ δὲ <span class=Ol>ρ</span> μυριάδες ἕβδομος ἀπὸ μονάδος ἐκ τᾶς 
αὐτᾶς ἀναλογίας, δῆλον ὡς ὁ γενόμενος ἐσσεῖται ὀκτω‐ 
καιεικοστὸς ἐκ τᾶς αὐτᾶς ἀναλογίας ἀπὸ μονάδος. Τῶν 
δὲ ὀκτὼ καὶ εἴκοσι τούτων ὀκτὼ μὲν οἱ πρῶτοι σὺν τᾷ 
μονάδι τῶν πρώτων καλουμένων ἐντί, οἱ δὲ μετὰ τούτους<tr><th>30<td>ἄλλοι ὀκτὼ τῶν δευτέρων, καὶ οἱ μετὰ τούτους ὀκτὼ<td class=Y rowspan=7>151<tr><td><h3>2</h3>.<h2>152</h2><td>τῶν τρίτων, οἱ δὲ λοιποὶ τέσσαρες τῶν τετάρτων καλου‐ 
μένων, καὶ ὁ ἔσχατος αὐτῶν ἐστι χίλιαι μονάδες τῶν 
τετάρτων ἀριθμῶν. Φανερὸν οὖν ὅτι τὸ τοῦ ψάμμου 
πλῆθος τοῦ μέγεθος ἔχοντος ἴσον τᾷ σφαίρᾳ τᾷ τὰν<tr><th>5<td>διάμετρον ἐχούσᾳ σταδίων <span class=Ol>ρ</span> ἔλασσόν ἐστιν ἢ χίλιαι 
μονάδες τῶν τετάρτων ἀριθμῶν. Πάλιν δὴ ἁ σφαῖρα ἁ 
ἔχουσα τὰν διάμετρον μυρίων σταδίων πολλαπλασία 
ἐστὶ τᾶς σφαίρας τᾶς ἐχούσας τὰν διάμετρον σταδίων <span class=Ol>ρ 
</span>ταῖς <span class=Ol>ρ</span> μυριάδεσσιν. Εἰ οὖν γένοιτο ἐκ τοῦ ψάμμου σφαῖρα<tr><th>10<td>ταλικαύτα τὸ μέγεθος, ἁλίκα ἐστὶν ἁ σφαῖρα ἁ ἔχουσα 
τὰν διάμετρον σταδίων μυρίων, δῆλον ὅτι ἔλασσον 
ἐσσεῖται τὸ τοῦ ψάμμου πλῆθος τοῦ γενομένου ἀριθμοῦ 
πολλαπλασιασθεισᾶν τᾶν χιλιᾶν μονάδων τῶν τετάρτων 
ἀριθμῶν ταῖς <span class=Ol>ρ</span> μυριάδεσσιν. Ἐπεὶ δ’ αἱ μὲν τῶν τετάρτων<tr><th>15<td>ἀριθμῶν χίλιαι μονάδες ὀκτωκαιεικοστός ἐστιν ἀπὸ 
μονάδος ἀνάλογον, αἱ δ’ ἑκατὸν μυριάδες ἕβδομος ἀπὸ 
μονάδος ἐκ τᾶς αὐτᾶς ἀναλογίας, δῆλον ὅτι ὁ γενόμενος 
ἐσσεῖται ἐκ τᾶς αὐτᾶς ἀναλογίας τέταρτος καὶ τριακοστὸς 
ἀπὸ μονάδος. Τῶν δὲ τεσσάρων καὶ τριάκοντα τούτων<tr><th>20<td>ὀκτὼ μὲν οἱ πρῶτοι σὺν τᾷ μονάδι τῶν πρώτων καλου‐ 
μένων ἐντί, οἱ δὲ μετὰ τούτους ὀκτὼ τῶν δευτέρων, καὶ 
οἱ μετὰ τούτους ἄλλοι ὀκτὼ τῶν τρίτων, καὶ οἱ μετὰ 
τούτους ὀκτὼ τῶν τετάρτων, οἱ δὲ λοιποὶ δύο τῶν πέμπτων 
καλουμένων ἐσσοῦνται, καὶ ὁ ἔσχατος αὐτῶν ἐστι δέκα<tr><th rowspan=2>25<td>μονάδες τῶν πέμπτων ἀριθμῶν. Δῆλον οὖν ὅτι τὸ τοῦ 
ψάμμου πλῆθος τοῦ μέγεθος ἔχοντος ἴσον τᾷ σφαίρᾳ 
τᾷ τὰν διάμετρον ἐχούσᾳ σταδίων μυρίων ἔλασσον ἐσσεῖται 
ἢ <span class=Ol>ι</span> μονάδες τῶν πέμπτων ἀριθμῶν. Πάλιν δὴ ἁ σφαῖρα<tr><td>ἁ ἔχουσα τὰν διάμετρον σταδίων <span class=Ol>ρ</span> μυριάδων πολλα‐<td class=Y rowspan=7>152<tr><td><h3>2</h3>.<h2>153</h2><td>πλασία ἐστὶ τᾶς σφαίρας τᾶς τὰν διάμετρον ἐχούσας 
σταδίων μυρίων ταῖς <span class=Ol>ρ</span> μυριάδεσσιν. Εἰ οὖν γένοιτο ἐκ 
τοῦ ψάμμου σφαῖρα ταλικαύτα τὸ μέγεθος, ἁλίκα ἐστὶν 
ἁ σφαῖρα ἁ ἔχουσα τὰν διάμετρον σταδίων <span class=Ol>ρ</span> μυριάδων,<tr><th>5<td>δῆλον ὡς ἐλάσσων ἐσσεῖται ὁ τοῦ ψάμμου ἀριθμὸς τοῦ 
γενομένου ἀριθμοῦ πολλαπλασιασθεισᾶν τᾶν δέκα μονάδων 
τῶν πέμπτων ἀριθμῶν ταῖς <span class=Ol>ρ</span> μυριάδεσσιν. Καὶ ἐπεὶ αἱ 
μὲν τῶν πέμπτων ἀριθμῶν δέκα μονάδες τέταρτός ἐστι 
καὶ τριακοστὸς ἀπὸ μονάδος ἀνάλογον, αἱ δὲ <span class=Ol>ρ</span> μυριάδες<tr><th>10<td>ἕβδομος ἀπὸ μονάδος ἐκ τᾶς αὐτᾶς ἀναλογίας, δῆλον 
ὅτι ὁ γενόμενος ἐκ τᾶς αὐτᾶς ἀναλογίας ἐσσεῖται τετρω‐ 
κοστὸς ἀπὸ μονάδος. Τῶν δὲ τεσσαράκοντα τούτων 
ὀκτὼ μὲν οἱ πρῶτοι σὺν τᾷ μονάδι τῶν πρώτων καλουμένων 
ἐντί, οἱ δὲ μετὰ ταῦτα ἄλλοι ὀκτὼ τῶν δευτέρων, καὶ οἱ<tr><th>15<td>μετὰ τούτους ἄλλοι ὀκτὼ τῶν τρίτων, οἱ δὲ μετὰ τοὺς 
τρίτους ὀκτὼ τῶν τετάρτων, οἱ δὲ μετὰ τούτους ὀκτὼ 
τῶν πέμπτων καλουμένων, καὶ ὁ ἔσχατος αὐτῶν ἐστι 
χίλιαι μυριάδες τῶν πέμπτων ἀριθμῶν. Φανερὸν οὖν ὅτι 
τοῦ ψάμμου τὸ πλῆθος τοῦ μέγεθος ἔχοντος ἴσον τᾷ<tr><th>20<td>σφαίρᾳ τᾷ τὰν διάμετρον ἐχούσᾳ σταδίων <span class=Ol>ρ</span> μυριάδων 
ἔλασσόν ἐστιν ἢ χίλιαι μυριάδες τῶν πέμπτων ἀριθμῶν. 
Ἁ δὲ τὰν διάμετρον ἔχουσα σφαῖρα σταδίων μυριᾶν 
μυριάδων πολλαπλασίων ἐστὶ τᾶς σφαίρας τᾶς ἐχούσας 
τὰν διάμετρον σταδίων <span class=Ol>ρ</span> μυριάδων ταῖς <span class=Ol>ρ</span> μυριάδεσσιν.<tr><th rowspan=2>25<td>Εἰ δὴ γένοιτο ἐκ τοῦ ψάμμου σφαῖρα ταλικαύτα τὸ μέγεθος, 
ἁλίκα ἐστὶν ἁ σφαῖρα ἁ ἔχουσα τὰν διάμετρον σταδίων<tr><td>μυριᾶν μυριάδων, φανερὸν ὅτι ἔλασσον ἐσσεῖται τὸ τοῦ<td class=Y rowspan=7>153<tr><td><h3>2</h3>.<h2>154</h2><td>ψάμμου πλῆθος τοῦ γενομένου ἀριθμοῦ πολλαπλασιασ‐ 
θεισᾶν τᾶν χιλιᾶν μυριάδων τῶν πέμπτων ἀριθμῶν ταῖς 
<span class=Ol>ρ</span> μυριάδεσσιν. Ἐπεὶ δ’ αἱ μὲν τῶν πέμπτων ἀριθμῶν 
χίλιαι μυριάδες τετρωκοστός ἐστιν ἀπὸ μονάδος ἀνάλογον,<tr><th>5<td>αἱ δὲ <span class=Ol>ρ</span> μυριάδες ἕβδομος ἀπὸ μονάδος ἐκ τᾶς αὐτᾶς 
ἀναλογίας, δῆλον ὡς ὁ γενόμενος ἐσσεῖται ἕκτος καὶ 
τετρωκοστὸς ἀπὸ μονάδος. Τῶν δὲ τεσσαράκοντα καὶ 
ἓξ τούτων ὀκτὼ μὲν οἱ πρῶτοι σὺν τᾷ μονάδι τῶν πρώτων 
καλουμένων ἐντί, ὀκτὼ δὲ οἱ μετὰ τούτους τῶν δευτέρων,<tr><th>10<td>καὶ οἱ μετὰ τούτους ἄλλοι ὀκτὼ τῶν τρίτων, οἱ δὲ μετὰ 
τοὺς τρίτους ἄλλοι ὀκτὼ τῶν τετάρτων, καὶ οἱ μετὰ τοὺς 
τετάρτους ὀκτὼ τῶν πέμπτων, οἱ δὲ λοιποὶ ἓξ τῶν ἕκτων 
καλουμένων ἐντί, καὶ ὁ ἔσχατος αὐτῶν ἐστι <span class=Ol>ι</span> μυριάδες 
τῶν ἕκτων ἀριθμῶν. Φανερὸν οὖν ὅτι τὸ τοῦ ψάμμου<tr><th>15<td>πλῆθος τοῦ μέγεθος ἔχοντος ἴσον τᾷ σφαίρᾳ τᾷ τὰν 
διάμετρον ἐχούσᾳ σταδίων μυριάδων μυριᾶν ἔλασσόν 
ἐστιν ἢ <span class=Ol>ι</span> μυριάδες τῶν ἕκτων ἀριθμῶν. Ἁ δὲ τὰν διάμετρον 
ἔχουσα σφαῖρα σταδίων μυριάκις μυριάδων <span class=Ol>ρ</span> πολλα‐ 
πλασία ἐστὶ τᾶς σφαίρας τᾶς ἐχούσας τὰν διάμετρον<tr><th>20<td>σταδίων μυριάδων μυριᾶν ταῖς <span class=Ol>ρ</span> μυριάδεσσιν. Εἰ οὖν 
γένοιτο ἐκ τοῦ ψάμμου σφαῖρα ταλικαύτα τὸ μέγεθος, 
ἁλίκα ἐστὶν ἁ σφαῖρα ἁ ἔχουσα τὰν διάμετρον σταδίων 
μυριάκις μυριάδων <span class=Ol>ρ</span>, φανερὸν ὅτι τὸ τοῦ ψάμμου πλῆθος 
ἔλασσον ἐσσεῖται τοῦ γενομένου ἀριθμοῦ πολλαπλα‐<tr><th rowspan=2>25<td>σιασθεισᾶν τᾶν <span class=Ol>ι</span> μυριάδων τῶν ἕκτων ἀριθμῶν ταῖς <span class=Ol>ρ</span><tr><td>μυριάδεσσιν. Ἐπεὶ δ’ αἱ μὲν τῶν ἕκτων ἀριθμῶν δέκα<td class=Y rowspan=7>154<tr><td><h3>2</h3>.<h2>155</h2><td>μυριάδες ἕκτος καὶ τετρωκοστός ἐστιν ἀπὸ μονάδος 
ἀνάλογον, αἱ δὲ <span class=Ol>ρ</span> μυριάδες ἕβδομος ἀπὸ μονάδος ἐκ 
τᾶς αὐτᾶς ἀναλογίας, δῆλον ὅτι ὁ γενόμενος ἐσσεῖται 
δυοκαιπεντακοστὸς ἀπὸ μονάδος ἐκ τᾶς αὐτᾶς ἀναλογίας.<tr><th>5<td>Τῶν δὲ δύο καὶ πεντήκοντα τούτων οἱ μὲν ὀκτὼ καὶ 
τεσσαράκοντα σὺν τᾷ μονάδι οἵ τε πρῶτοι καλούμενοι 
ἐντὶ καὶ οἱ δεύτεροι καὶ τρίτοι καὶ τέταρτοι καὶ πέμπτοι 
καὶ ἕκτοι, οἱ δὲ λοιποὶ τέσσαρες τῶν ἑβδόμων καλουμένων 
ἐντί, καὶ ὁ ἔσχατος αὐτῶν ἐστι χίλιαι μονάδες τῶν ἑβδόμων<tr><th>10<td>ἀριθμῶν. Φανερὸν οὖν ὅτι τοῦ ψάμμου τὸ πλῆθος τοῦ 
μέγεθος ἔχοντος ἴσον τᾷ σφαίρᾳ τᾷ τὰν διάμετρον ἐχούσᾳ 
σταδίων μυριάκις μυριάδων <span class=Ol>ρ</span> ἔλασσόν ἐστιν ἢ <a class=Ol data-z="#10">͵</a>α μονάδες 
τῶν ἑβδόμων ἀριθμῶν. Ἐπεὶ οὖν ἐδείχθη ἁ τοῦ κόσμου 
διάμετρος ἐλάσσων ἐοῦσα σταδίων μυριάκις μυριάδων <span class=Ol>ρ</span>,<tr><th>15<td>δῆλον ὅτι καὶ τοῦ ψάμμου τὸ πλῆθος τοῦ μέγεθος ἔχοντος 
ἴσον τῷ κόσμῳ ἔλασσόν ἐστιν ἢ <a class=Ol data-z="#10">͵</a>α μονάδες τῶν ἑβδόμων 
ἀριθμῶν. Ὅτι μὲν οὖν τὸ τοῦ ψάμμου πλῆθος τοῦ μέγεθος 
ἔχοντος ἴσον τῷ ὑπὸ τῶν πλείστων ἀστρολόγων καλουμένῳ 
κόσμῳ ἔλασσόν ἐστιν ἢ <a class=Ol data-z="#10">͵</a>α μονάδες τῶν ἑβδόμων ἀριθμῶν<tr><th>20<td>δέδεικται· ὅτι δὲ καὶ τὸ πλῆθος τοῦ ψάμμου τοῦ μέγεθος 
ἔχοντος ἴσον τᾷ σφαίρᾳ ταλικαύτᾳ, ἁλίκαν Ἀρίσταρχος 
ὑποτίθεται τὰν τῶν ἀπλανέων ἄστρων σφαῖραν εἶμεν, 
ἔλασσόν ἐστιν ἢ <a class=Ol data-z="#10">͵</a>α μυριάδες τῶν ὀγδόων ἀριθμῶν δειχθή‐ 
σεται. Ἐπεὶ γὰρ ὑπόκειται τὰν γᾶν τὸν αὐτὸν ἔχειν λόγον<tr><th rowspan=2>25<td>ποτὶ τὸν ὑφ’ ἁμῶν εἰρημένον κόσμον, ὃν ἔχει λόγον ὁ 
εἰρημένος κόσμος ποτὶ τὰν τῶν ἀπλανέων ἄστρων σφαῖραν, 
ἃν Ἀρίσταρχος ὑποτίθεται, καὶ αἱ διάμετροι τᾶν σφαιρᾶν 
τὸν αὐτὸν ἔχοντι λόγον ποτ’ ἀλλάλας. Ἁ δὲ τοῦ κόσμου<tr><td>διάμετρος τᾶς διαμέτρου τᾶς γᾶς δέδεικται ἐλάσσων<td class=Y rowspan=7>155<tr><td><h3>2</h3>.<h2>156</h2><td>ἐοῦσα ἢ μυριοπλασίων· δῆλον οὖν ὅτι καὶ ἁ διάμετρος 
τᾶς τῶν ἀπλανέων ἄστρων σφαίρας ἐλάσσων ἐστὶν ἢ 
μυριοπλασίων τᾶς διαμέτρου τοῦ κόσμου. Ἐπεὶ δὲ αἱ 
σφαῖραι τριπλάσιον λόγον ἔχοντι ποτ’ ἀλλάλας τᾶν<tr><th>5<td>διαμέτρων, φανερὸν ὅτι ἁ τῶν ἀπλανέων ἄστρων σφαῖρα, 
ἃν Ἀρίσταρχος ὑποτίθεται, ἐλάττων ἐστὶν ἢ μυριάκις 
μυρίαις μυριάδεσσι πολλαπλασίων τοῦ κόσμου. Δέδεικται 
δὲ ὅτι τὸ τοῦ ψάμμου πλῆθος τοῦ μέγεθος ἔχοντος ἴσον 
τῷ κόσμῳ ἔλασσόν ἐστιν ἢ <a class=Ol data-z="#10">͵</a>α μονάδες τῶν ἑβδόμων<tr><th>10<td>ἀριθμῶν· δῆλον οὖν ὅτι, εἰ γένοιτο ἐκ τοῦ ψάμμου σφαῖρα 
ταλικαύτα τὸ μέγεθος, ἁλίκαν ὁ Ἀρίσταρχος ὑποτίθεται 
τὰν τῶν ἀπλανέων ἄστρων σφαῖραν εἶμεν, ἐλάσσων 
ἐσσεῖται ὁ τοῦ ψάμμου ἀριθμὸς τοῦ γενομένου ἀριθμοῦ 
πολλαπλασιασθεισᾶν τᾶν χιλιᾶν μονάδων ταῖς μυριάκις<tr><th>15<td>μυρίαις μυριάδεσσιν. Καὶ ἐπεὶ αἱ μὲν τῶν ἑβδόμων <a class=Ol data-z="#10">͵</a>α 
μονάδες δυοκαιπεντακοστός ἐστιν ἀπὸ μονάδος ἀνάλογον, 
αἱ δὲ μυριάκις μύριαι μυριάδες τρισκαιδέκατος ἀπὸ 
μονάδος ἐκ τᾶς αὐτᾶς ἀναλογίας, δῆλον ὅτι ὁ γενόμενος 
ἐσσεῖται τέταρτος καὶ ἑξηκοστὸς ἀπὸ μονάδος ἐκ τᾶς<tr><th>20<td>αὐτᾶς ἀναλογίας· οὗτος δέ ἐστι τῶν ὀγδόων ὄγδοος, 
ὅς κα εἴη χίλιαι μυριάδες τῶν ὀγδόων ἀριθμῶν. Φανερὸν 
τοίνυν ὅτι τοῦ ψάμμου τὸ πλῆθος τοῦ μέγεθος ἔχοντος 
ἴσον τᾷ τῶν ἀπλανέων ἄστρων σφαίρᾳ, ἃν Ἀρίσταρχος 
ὑποτίθεται, ἔλασσόν ἐστιν ἢ <a class=Ol data-z="#10">͵</a>α μυριάδες τῶν ὀγδόων<tr><th rowspan=2>25<td>ἀριθμῶν. Ταῦτα δέ, βασιλεῦ Γέλων, τοῖς μὲν πολλοῖς<tr><td>καὶ μὴ κεκοινωνηκότεσσι τῶν μαθημάτων οὐκ εὔπιστα<td class=Y rowspan=3>156<tr><td><h3>2</h3>.<h2>157</h2><td>φανήσειν ὑπολαμβάνω, τοῖς δὲ μεταλελαβηκότεσσιν καὶ 
περὶ τῶν ἀποστημάτων καὶ τῶν μεγεθέων τᾶς τε γᾶς 
καὶ τοῦ ἁλίου καὶ τᾶς σελήνας καὶ τοῦ ὅλου κόσμου 
πεφροντικότεσσιν πιστὰ διὰ τὰν ἀπόδειξιν ἐσσεῖσθαι·<tr><th rowspan=2>5<td>διόπερ ᾠήθην καὶ τὶν οὐκ ἀνάρμοστον εἶμεν [ἔτι] ἐπι‐<tr><td>θεωρῆσαι ταῦτα.<td class=Y>157</table>
<script>
var IL = ["Line", "Page", "Volume"];
document.body.onload=f();
</script>
</body>
</html>
