<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>VITA ET SENTENTIAE SECUNDI :: Sententiae :: TLG 1521 002</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="1521.htm">1521</a> 002&nbsp;:: <strong><a class=CaCo href="1521.htm"><em>VITA ET SENTENTIAE SECUNDI</em></a></strong>&nbsp;:: <strong>Sententiae</strong></p>
<p class="AuthorInfo"><a class=CaCo href="1521.htm"><em>VITA ET SENTENTIAE SECUNDI</em></a> <a class="CanonEpi">Biogr.
Gnom.</a><br />(<a class="CanonDat">A.D. 2</a>)</p><p class="WorkInfo"><strong>Sententiae</strong></p><p class="EditionInfo"><a class=CaE>Source: Perry, B.E. (ed.), <em>Secundus the silent philosopher</em> [<em>American Philological Association Philological Monographs </em>22] Ithaca, New York: American Philological Association, 1964: 78–90.</a></p><p class="CitationStyle">Citation: Sententia&nbsp;&mdash; (line)</p>
<tr><td class=qS colspan=3> <tr><td><h2>1</h2> <h1>(t)</h1><td><a class=T>Τί ἐστι κόσμος;</a><td class=K rowspan=5><tr><th>1<td>    Ἀκατάληπτος περιοχή, θεωρητικὸν κατασκεύασμα, ἀσύνοπτον 
ὕψωμα, αὐτογέννητον θεώρημα, πολυχάρακτον μόρφωμα, αἰώνιον 
διακράτημα, αἰθὴρ θρεπτικός, ἀπλανὲς κύκλευμα, ἡλίου φῶς, ἡμέρα, 
ἄστρα, σκότος, νύξ, γῆ, ἀήρ, ὕδωρ.<tr><td><h2>2</h2> <h1>(t)</h1><td><a class=T>Τί ἐστιν ὠκεανός;</a><tr><th>1<td>    Κόσμου ἐναγκάλισμα, ἐστεφανωμένον ὅριον, περίαμμα ἁλμυραῖον, 
δεσμὸς Ἀτλαντικός, πάσης φύσεως περίδρομος, ἡλιακὸς λαμπτήρ, 
οἰκουμένης κάτοχος.<tr><td><h2>3</h2> <h1>(t)</h1><td><a class=T>Τί θεός;</a><tr><th>1<td>    Ἰδιόπλαστον ἀγαθόν, πολύμορφον εἴκασμα, ἀσύνοπτον ὕψωμα, 
πολυχάρακτον μόρφωμα, δυσνοούμενον ζήτημα, ἀθάνατος νοῦς, πολυ‐ 
διοίκητον πνεῦμα, ἀκοίμητος ὀφθαλμός, πολυώνυμος δύναμις, παγκρα‐ 
τὲς φῶς.<td class=Y rowspan=7>78<tr><td><h2>4</h2> <h1>(t)</h1><td><a class=T>Τί ἡμέρα;</a><tr><th>1<td>    Στάδιον κακοπαθείας, δωδεκάωρος διαδρομή, ἀρχὴ καθημερινή, 
ὑπόμνησις βιωτική, δειλινὴ ἀπότασις, ζωτικὴ ἔντευξις, αἰώνιον ἀρίθ‐ 
μημα, φυσικὸν ἐσόπτρισμα, παλίνδρομος ἀνάμνησις.<tr><td><h2>5</h2> <h1>(t)</h1><td><a class=T>Τί ἥλιος;</a><tr><th>1<td>    Οὐράνιος ὀφθαλμός, νυκτὸς ἀνταγωνιστής, αἰθέριον κύκλωμα, 
κοσμικὸς ἔλεγχος, ἀκήρατος φλόξ, ἀδιάστατον φέγγος, κεχορηγημένη 
λαμπάς, οὐράνιος ὁδοιπόρος, ἡμέρας κόσμιον.<tr><td><h2>6</h2> <h1>(t)</h1><td><a class=T>Τί σελήνη;</a><tr><th rowspan=2>1<td>    Οὐρανοῦ πορφύρα, νυκτερινὴ παραμυθία, πλεόντων παννύχισμα, 
ὁδευόντων παρηγορία, ἡλίου διαδοχή, κακούργων ἔχθρα, σημεῖον<tr><td>ἑορτῶν, μηνῶν ἀνακύκλευμα.<td class=Y rowspan=9>80<tr><td><h2>7</h2> <h1>(t)</h1><td><a class=T>Τί γῆ;</a><tr><th>1<td>    Οὐράνιος βάσις, κόσμου μεσότης, ἀπύθμευτον θεώρημα, ἀεροφυὲς 
ῥίζωμα, [ἀκατάληπτος περιοχή], γυμνάσιον ζωῆς, σύστημα θεόκτιστον, 
σελήνης παννύχισμα, ἀσύνοπτον θεώρημα, ὄμβρων τιθήνη, καρπῶν 
φύλαγμα καὶ μήτηρ, Ἅιδου καλυπτήρ, πολυδιοίκητον χώρημα, γέννα<tr><th>5<td>καὶ ἀποδοχὴ πάντων.<tr><td><h2>8</h2> <h1>(t)</h1><td><a class=T>Τί ἄνθρωπος;</a><tr><th>1<td>    Νοῦς σεσαρκωμένος, πνευματικὸν ἀγγεῖον, αἰσθητικὸν χώρημα, 
ἐπίπονος ψυχή, οἰκητήριον ὀλιγοχρόνιον, φάντασμα χρόνου, ὠστεω‐ 
μένον ὄργανον, κατάσκοπος βίου, Τύχης παίγνιον, ἀπαράμονον ἀγαθόν, 
ζωῆς δαπάνημα, φυγὰς βίου, φωτὸς ἀποστάτης, γῆς ἀπαίτημα, αἰώνιος<tr><th>5<td>νεκρός.<tr><td><h2>9</h2> <h1>(t)</h1><td><a class=T>Τί ἐστι κάλλος;</a><tr><th rowspan=2>1<td class=QE>Φυσικὴ ζωγραφία, ἰδιόπλαστον ἀγαθόν, ὀλιγοχρόνιον εὐτύχημα,<tr><td>ἀπαράμονον κτῆμα, ἀνδρὸς εὐσεβοῦς ναυάγιον, σεσαρκωμένη ἐπιτυχία, 
ἡδονῶν ὑπηρεσία, ἄνθος μαραινόμενον, ἀσύνθετος πραγματεία, ἀνθρώ‐ 
πων ἐπιθυμία.<td class=Y rowspan=6>82<tr><td><h2>10</h2> <h1>(t)</h1><td><a class=T>Τί ἐστι γυνή;</a><tr><th>1<td>    Ἀνδρὸς ἐπιθυμία, συνεστιώμενον θηρίον, συνεγειρομένη μέριμνα, 
συμπλεκομένη ἀσέλγεια, συγκοιμωμένη λέαινα, ἱματισμένη ἔχιδνα, 
αὐθαίρετος μάχη, συγκοιμωμένη ἀκρασία, καθημερινὴ ζημία, οἰκίας 
χειμών, ἀμεριμνίας ἐμπόδιον, ἀνδρὸς ἀκρατοῦς ναυάγιον, μοιχῶν<tr><th>5<td>κατασκευή, βίου ἅλωσις, πολυτελὴς πόλεμος, ζῷον πονηρόν, ἱκανὸν 
φορτίον, ἐννεαπνεύμων ζάλη, ἰοβόλος ἀσπίς, ἀνθρωποποιὸν ὑπούργημα, 
ἀναγκαῖον κακόν.<tr><td><h2>11</h2> <h1>(t)</h1><td><a class=T>Τί φίλος;</a><tr><th rowspan=2>1<td>    Ζητούμενον ὄνομα, ἄνθρωπος ἀφανής, δυσεύρετον κτῆμα, ἀπορίας 
παραμύθιον, καταφυγὴ δυστυχίας, ἀγκὼν ταλαιπορίας, κατάσκοπος 
βίου, ἄνθρωπος ἀκατάληπτος, ἐνυπόστατον κειμήλιον, ἀκατάληπτος<tr><td>εὐτυχία.<td class=Y rowspan=9>84<tr><td><h2>12</h2> <h1>(t)</h1><td><a class=T>Τί γεωργός;</a><tr><th>1<td>    Καρπῶν ὑπηρέτης, ὄμβρων διαιτητής, ἐρημίας συνήθης, ἀθάλασσος 
ἔμπορος, ὕλης ἀνταγωνιστής, τροφῆς ὑπουργός, πεδίων ἀριστευτής, 
γῆς ἰατρός, δένδρων φυτουργός, ὀρέων παιδαγωγός, κακοπαθίας 
συνήθεια.<tr><td><h2>13</h2> <h1>(t)</h1><td><a class=T>Τί ἐστι μονομάχος;</a><tr><th>1<td>    Θάνατος πωλούμενος, ἀγωνοθέτου θῦμα, [γαστριμαργίας ἐπιθυμία], 
διδασκαλουμένη μοῖρα, ἔναιμος τέχνη, Τύχης παράπτωμα, ὀξὺς θάνατος, 
περισαλπιζομένη μοῖρα, παραμένων μόρος, κακὴ νίκη.<tr><td><h2>14</h2> <h1>(t)</h1><td><a class=T>Τί ἐστι πλοῖον;</a><tr><th>1<td>    Ἐπίσαλος πρᾶξις, ἀθεμελίωτος οἰκία, ἡρμοσμένος τάφος, κυβικὴ 
σανίς, ἀνέμων ὁδοιπορία, ἀνιπταμένη φυλακή, συνδεδεμένη μοῖρα, 
ἀνέμων παίγνιον, ἐπιπλέων μόρος, ὄρνεον ξύλινον, πελάγιος ἵππος, 
ἠνεωγμένη γαλεάγρα, ἄδηλος σωτηρία, προσδοκώμενος θάνατος, ἐγ‐<tr><th>5<td>κύματος ὁδοιπόρος.<tr><td><h2>15</h2> <h1>(t)</h1><td><a class=T>Τί ἐστι ναύτης;</a><tr><th>1<td>    Κυμάτων ὁδοιπόρος, θαλάσσιος βερεδάριος, ἀνέμων ἰχνευτής, 
ἀνέμων συνοδευτής, οἰκουμένης ξένος, γῆς ἀποστάτης, χειμῶνος 
ἀνταγωνιστής, διαπόντιος μονομάχος, ἄδηλος ἐπὶ σωτηρίᾳ, θανάτου 
γείτων, θαλάσσης ἐραστής.<td class=Y rowspan=7>86<tr><td><h2>16</h2> <h1>(t)</h1><td><a class=T>Τί ἐστι πλοῦτος;</a><tr><th>1<td>    Χρυσοῦν φορτίον, ἡδονῶν ὑπηρέτης, φόβος ἐλπιζόμενος, ἀπόλαυσις 
ἄνευ φροντίδος, συνεστιώμενος φθόνος, καθημερινὴ μελέτη, εὐμετάπτω‐ 
τον πρᾶγμα, φιλούμενον ἀτύχημα, ἐπιβουλευόμενον πρᾶγμα, ἀπλήρω‐ 
τος ἐπιθυμία, πολυπόθητον ταλαιπώρημα, ὑψηλὸν πτῶμα, ἀργυρικὸν<tr><th>5<td>σύνθεμα, παρερχόμενον εὐτύχημα.<tr><td><h2>17</h2> <h1>(t)</h1><td><a class=T>Τί ἐστι πενία;</a><tr><th>1<td>    Μισούμενον ἀγαθόν, ὑγείας μήτηρ, ἡδονῶν ἐμποδισμός, ἀμέριμνος 
διατριβή, δυσαπόσπαστον κτῆμα, ἐπινοιῶν διδάσκαλος, σοφίας εὑρετής, 
ἄφθονος πραγματεία, ἀσκόπευτος οὐσία, ἀζημίωτος ἐμπορία, ἀψήφιστον 
κέρδος, ἀσυκοφάντητον κτῆμα, ἄδηλος εὐτυχία, ἀμέριμνος εὐτυχία.<tr><td><h2>18</h2> <h1>(t)</h1><td><a class=T>Τί ἐστι γῆρας;</a><tr><th>1<td>    Εὔκτητον κακόν, ζῶν θάνατος, ὑγιαίνουσα νόσος, προσδοκωμένη 
μοῖρα, πολυχρόνιον γέλασμα, ἄτονος φρόνησις, ἔμπνους νεκρός, 
Ἀφροδίτης ἀλλότριος, θάνατος προσδοκώμενος, νεκρὸς κινούμενος.<td class=Y rowspan=6>88<tr><td><h2>19</h2> <h1>(t)</h1><td><a class=T>Τί ὕπνος;</a><tr><th>1<td>    Καμάτων ἀνάπαυσις, ἰατρῶν κατόρθωμα, δεδεμένων λύσις, ἀγρυπ‐ 
νούντων σοφία, νοσούντων εὐχή, θανάτου εἰκών, ταλαιπωρούντων 
ἐπιθυμία, πάσης πνοῆς ἡσυχία, πλουσίων ἐπιτήδευμα, [πενήτων 
ἀδολεσχία], καθημερινὴ μελέτη.<tr><td><h2>20</h2> <h1>(t)</h1><td><a class=T>Τί ἐστι θάνατος;</a><tr><th>1<td>    Αἰώνιος ὕπνος, ἀνάλυσις σώματος, ταλαιπωρούντων ἐπιθυμία, 
πνεύματος ἀπόστασις, πλουσίων φόβος, πενήτων ἐπιθυμία, λύσις 
μελῶν, φυγὴ καὶ ἀπόκτησις βίου, ὕπνου πατήρ, ἀληθινὴ προθεσμία, 
    ἀπόλυσις πάντων.”<tr><th>5<td>    Τότε Ἀδριανὸς ἀναγνούς, καὶ μαθὼν τὴν αἰτίαν δι’ ἣν σιωπὴν 
ἐφιλοσόφησεν, ἐκέλευσεν αὐτοῦ τὰς βίβλους ἐν τῇ ἱερατικῇ βιβλιοθήκῃ 
ἐντεθῆναι Σεκούνδου τοῦ φιλοσόφου: — 
<div class=QU></div>Τῷ δακτύλοις γράψαντι, τῷ κεκτημένῳ, 
<div class=QU></div>τῷ ἀναγινώσκοντι μετ’ εὐλαβίας,<tr><th>10<td class=QU>φύλαττε τοὺς τρεῖς ἡ Τριὰς τρισόλβιος.<td class=Y>90</table>
<script>
var IL = ["Line", "Sententia"];
document.body.onload=f();
</script>
</body>
</html>
