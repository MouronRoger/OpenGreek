<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>PLUTARCHUS :: Comparatio Agidis et Cleomenis cum Tiberio et Gaio Graccho :: TLG 0007 053</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0007.htm">0007</a> 053&nbsp;:: <strong><a class=CaCo href="0007.htm">PLUTARCHUS</a></strong>&nbsp;:: <strong>Comparatio Agidis et Cleomenis cum Tiberio et Gaio Graccho</strong></p>
<p class="AuthorInfo"><a class=CaCo href="0007.htm">PLUTARCHUS</a> <a class="CanonEpi">Biogr.
Phil.</a><br />(<a class="CanonGeo">Chaeronensis</a>: <a class="CanonDat">A.D. 1–2</a>)</p><p class="WorkInfo"><strong>Comparatio Agidis et Cleomenis cum Tiberio et Gaio Graccho</strong></p><p class="EditionInfo"><a class=CaE>Source: Ziegler, K. (ed.), <em>Plutarchi vitae parallelae</em>, vol. 3.1, 2nd edn. Leipzig: Teubner, 1971: 458–463.</a></p><p class="CitationStyle">Citation: Chapter&nbsp;&mdash; section&nbsp;&mdash; (line)</p>
<tr><td class=qS colspan=3> <tr><td><h3>1</h3>.<h2>1</h2><td>    Ἡμῖν δὲ καὶ ταύτης πέρας ἐχούσης τῆς διη‐ 
γήσεως ὑπολείπεται λαβεῖν ἐκ παραλλήλου τῶν βίων<td class=K rowspan=2><tr><td rowspan=2><h3>1</h3>.<h2>2</h2><td>τὴν ἀποθεώρησιν. τοὺς μὲν οὖν Γράγχους οὐδ’ οἱ πάνυ<tr><td>τἆλλα κακῶς λέγοντες καὶ μισοῦντες ἐτόλμησαν εἰπεῖν, 
ὡς οὐκ εὐφυέστατοι πρὸς ἀρετὴν ἐγένοντο Ῥωμαίων 
ἁπάντων καὶ τροφῆς τε καὶ παιδεύσεως ἐκπρεποῦς ἔτυ‐<td class=Y rowspan=10>458<tr><td><h3>1</h3>.<h2>3</h2><td>χον· ἡ δ’ Ἄγιδος καὶ Κλεομένους φύσις ἐρρωμενεστέρα 
φαίνεται τῆς ἐκείνων γενομένη, παρ’ ὅσον οὔτε παιδείας 
μεταλαβόντες ὀρθῆς, ἔθεσί τε καὶ διαίταις ἐντραφέντες, 
ὑφ’ ὧν οἱ πρεσβύτεροι πάλαι διεφθόρεισαν, αὑτοὺς<tr><td><h3>1</h3>.<h2>4</h2><td>ἡγεμόνας εὐτελείας καὶ σωφροσύνης παρέσχον. ἔτι δ’ οἱ 
μέν, ὅτε λαμπρότατον εἶχεν ἡ Ῥώμη καὶ μέγιστον 
ἀξίωμα, [καὶ] καλῶν ἔργων ζῆλον ὥσπερ διαδοχὴν ἀρετῆς<tr><td><h3>1</h3>.<h2>5</h2><td>πατρῴας καὶ προγονικῆς ᾐσχύνθησαν ἐγκαταλιπεῖν· οἱ δὲ 
καὶ πατέρων τἀναντία προῃρημένων γεγονότες, καὶ τὴν 
πατρίδα μοχθηρὰ πράττουσαν καὶ νοσοῦσαν παραλα‐ 
βόντες, οὐδέν τι διὰ ταῦτα τὴν πρὸς τὸ καλὸν ἀπήμβλυναν<tr><td><h3>1</h3>.<h2>6</h2><td>ὁρμήν. καὶ μὴν τῆς γε Γράγχων ἀφιλοχρηματίας καὶ 
πρὸς ἀργύριον ἐγκρατείας μέγιστόν ἐστιν. ὅτι λημμάτων 
ἀδίκων καθαροὺς ἐν ἀρχαῖς καὶ πολιτείαις διεφύλαξαν<tr><td><h3>1</h3>.<h2>7</h2><td>ἑαυτούς· Ἆγις δὲ κἂν διηγανάκτησεν ἐπὶ τῷ μηδὲν 
ἀλλότριον λαβεῖν ἐπαινούμενος, ὃς τὴν οὐσίαν τὴν ἑαυτοῦ 
τοῖς πολίταις ἐπέδωκεν, ἄνευ τῶν ἄλλων κτημάτων<tr><td><h3>1</h3>.<h2>8</h2><td>ἑξακόσια τάλαντα νομίσματος ἔχουσαν. πηλίκον οὖν 
ἐνόμιζε κακὸν εἶναι τὸ κερδαίνειν ἀδίκως ὁ καὶ δικαίως 
πλέον ἔχειν ἑτέρου πλεονεξίαν ἡγούμενος;<tr><td><h3>2</h3>.<h2>1</h2><td>    Ἥ γε μὴν ἐπιβολὴ καὶ τόλμα τῶν καινοτομου‐ 
μένων πολὺ τῷ μεγέθει παρήλλαττεν. ἐπολιτεύοντο γὰρ 
οἱ μὲν ὁδῶν κατασκευὰς καὶ πόλεων κτίσεις, καὶ τὸ πάν‐ 
των νεανικώτατον ἦν Τιβερίῳ μὲν ἀναδάσασθαι δημοσίους<tr><th>5<td>ἀγρούς, Γαΐῳ δὲ μεῖξαι τὰ δικαστήρια, προσεμβαλόντι<tr><td rowspan=2><h3>2</h3>.<h2>2</h2><td>τῶν ἱππικῶν τριακοσίους· ὁ δ’ Ἄγιδος καὶ Κλεομένους 
νεωτερισμός, τὸ μικρὰ καὶ κατὰ μέρος τῶν ἡμαρτημέ‐<tr><td>νων ἰᾶσθαι καὶ ἀποκόπτειν ὕδραν τινὰ τέμνοντος, ὥς 
φησιν ὁ Πλάτων (rep. 4, 426a), ἡγησαμένων εἶναι, τὴν<td class=Y rowspan=10>459<tr><th>5<td>ἅμα πάντ’ ἀπαλλάξαι κακὰ καὶ κατασκευάσαι δυναμένην<tr><td><h3>2</h3>.<h2>3</h2><td>μεταβολὴν ἐπῆγε τοῖς πράγμασιν· ἀληθέστερον δ’ ἴσως 
εἰπεῖν ἐστιν, ὅτι τὴν πάντ’ ἀπεργασαμένην κακὰ μετα‐ 
βολὴν ἐξήλαυνεν, ἐπανάγων καὶ καθιστὰς εἰς τὸ οἰκεῖον<tr><td><h3>2</h3>.<h2>4</h2><td>σχῆμα τὴν πόλιν. ἐπεὶ καὶ τοῦτ’ ἄν τις εἴποι, τῇ μὲν 
Γράγχων πολιτείᾳ τοὺς μεγίστους ἐνίστασθαι Ῥωμαίων, 
οἷς δ’ Ἆγις ἐνεχείρησε, Κλεομένης δὲ τὸ ἔργον ἐπέθηκε, 
τῶν παραδειγμάτων τὸ κάλλιστον ὑπέκειτο καὶ μεγαλο‐<tr><th>5<td>πρεπέστατον, αἱ πάτριοι ῥῆτραι περὶ σωφροσύνης καὶ 
ἰσότητος, ὧν τούτοις μὲν ὁ Λυκοῦργος, ἐκείνῳ δ’ ὁ Πύ‐<tr><td><h3>2</h3>.<h2>5</h2><td>θιος βεβαιωτής. ὃ δὲ μέγιστον, ὅτι τοῖς μὲν ἐκείνων 
πολιτεύμασιν εἰς οὐδὲν ἡ Ῥώμη μεῖζον ἐπέδωκε τῶν 
ὑπαρχόντων, ἐκ δ’ ὧν ὁ Κλεομένης ἔπραξεν, ὀλίγου 
χρόνου τὴν Σπάρτην τῆς Πελοποννήσου κρατοῦσαν ἡ<tr><th>5<td>Ἑλλὰς ἐπεῖδε καὶ τοῖς τότε μέγιστον δυναμένοις δι‐ 
αγωνιζομένην ἀγῶνα τὸν περὶ τῆς ἡγεμονίας, οὗ τέλος 
ἦν ἀπαλλαγεῖσαν Ἰλλυρικῶν ὅπλων καὶ Γαλατικῶν τὴν 
Ἑλλάδα κοσμεῖσθαι πάλιν ὑφ’ Ἡρακλείδαις.<tr><td><h3>3</h3>.<h2>1</h2><td>    Οἶμαι δὲ καὶ τὰς τελευτὰς τῶν ἀνδρῶν ἐμφαί‐ 
νειν τινὰ τῆς ἀρετῆς διαφοράν. ἐκεῖνοι μὲν γὰρ μαχό‐ 
μενοι πρὸς τοὺς πολίτας, εἶτα φεύγοντες ἐτελεύτησαν· 
τούτων δ’ Ἆγις μὲν ὑπὲρ τοῦ μηδένα κτεῖναι τῶν πολι‐<tr><th>5<td>τῶν ὀλίγου δεῖν ἑκὼν ἀπέθανε, Κλεομένης δὲ προπη‐ 
λακισθεὶς καὶ ἀδικηθεὶς ὥρμησε μὲν ἀμύνασθαι, τοῦ δὲ<tr><td rowspan=2><h3>3</h3>.<h2>2</h2><td>καιροῦ μὴ παρασχόντος αὑτὸν εὐτόλμως ἀνεῖλε. πάλιν 
δὲ τἀναντία σκοποῦσιν, Ἆγις μὲν οὐδὲν ἀπεδείξατο<tr><td>στρατηγίας ἔργον, ἀλλὰ προανῃρέθη, ταῖς δὲ Κλεομένους 
νίκαις πολλαῖς καὶ καλαῖς γενομέναις παραβαλεῖν ἔστι<td class=Y rowspan=10>460<tr><th>5<td>Τιβερίου τὴν ἐν Καρχηδόνι τοῦ τείχους κατάληψιν, οὐ 
μικρὸν ἔργον, καὶ τὰς ἐν Νομαντίᾳ σπονδάς, αἷς δισμυρίους 
Ῥωμαίων στρατιώτας οὐκ ἔχοντας ἄλλην ἐλπίδα σωτηρίας<tr><td><h3>3</h3>.<h2>3</h2><td>περιεποίησε· καὶ Γάιος δὲ πολλὴν μὲν αὐτόθι, πολλὴν δ’ 
ἐν Σαρδόνι στρατευόμενος ἀνδραγαθίαν 〈ἀν〉έφηνεν, ὥστε 
τοῖς πρώτοις 〈ἂν〉 ἐναμίλλους Ῥωμαίων γενέσθαι στρατη‐ 
γοῖς, εἰ μὴ προανῃρέθησαν.<tr><td><h3>4</h3>.<h2>1</h2><td>    Τῆς δὲ πολιτείας ὁ μὲν Ἆγις ἔοικεν ἅψασθαι 
μαλακώτερον, ἐκκρουσθεὶς ὑπ’ Ἀγησιλάου καὶ ψευσάμενος 
τὸν ἀναδασμὸν τοῖς πολίταις, καὶ ὅλως ἐλλιπὴς καὶ ἀτελὴς 
ὧν προείλετο καὶ κατήγγειλεν ὑπ’ ἀτολμίας διὰ τὴν<tr><td><h3>4</h3>.<h2>2</h2><td>ἡλικίαν γενόμενος· ὁ δὲ Κλεομένης τοὐναντίον θρασύτερον 
καὶ βιαιότερον ἐπὶ τὴν μεταβολὴν ἦλθε τῆς πολιτείας, ἀπο‐ 
κτείνας τοὺς ἐφόρους παρανόμως, οὓς καὶ προσαγαγέσθαι 
τοῖς ὅπλοις κρατοῦντα καὶ μεταστῆσαι ῥᾴδιον ἦν, ὥσπερ<tr><td><h3>4</h3>.<h2>3</h2><td>οὐκ ὀλίγους ἄλλους μετέστησεν ἐκ τῆς πόλεως. τὸ γὰρ 
ἄνευ τῆς ἐσχάτης ἀνάγκης ἐπιφέρειν σίδηρον οὔτ’ ἰατρικὸν 
οὔτε πολιτικόν, ἀλλ’ ἀτεχνίας μὲν ἀμφότερα, τούτῳ δὲ καὶ<tr><td><h3>4</h3>.<h2>4</h2><td>τὸ ἀδικεῖν μετ’ ὠμότητος πρόσεστι. τῶν δὲ Γράγχων 
οὐδέτερος μὲν ἤρξατο σφαγῆς ἐμφυλίου, Γάιος δὲ λέγεται 
μηδὲ βαλλόμενος ὁρμῆσαι πρὸς ἄμυναν, ἀλλὰ λαμπρότατος 
ὢν ἐν τοῖς πολεμικοῖς ἀργότατος ἐν τῇ στάσει γενέσθαι.<tr><td><h3>4</h3>.<h2>5</h2><td>καὶ γὰρ προῆλθεν ἄνοπλος, καὶ μαχομένων ἀνεχώρησε, 
καὶ ὅλως πλείονα τοῦ μή τι δρᾶσαι πρόνοιαν ἢ τοῦ μὴ<tr><td><h3>4</h3>.<h2>6</h2><td>παθεῖν ἔχων ἑωρᾶτο. διὸ καὶ τὴν φυγὴν αὐτῶν οὐκ 
ἀτολμίας σημεῖον, ἀλλ’ εὐλαβείας ποιητέον· ἔδει γὰρ 
ὑπεῖξαι τοῖς ἐπιφερομένοις, ἢ μένοντας ὑπὲρ τοῦ μὴ 
παθεῖν τῷ δρᾶν ἀμύνασθαι.<tr><td rowspan=2><h3>5</h3>.<h2>1</h2><td class=QE>Τῶν τοίνυν ἐγκλημάτων τῶν κατὰ Τιβερίου<tr><td>μέγιστόν ἐστιν, ὅτι τὸν συνάρχοντα τῆς δημαρχίας ἐξ‐ 
έβαλε καὶ δευτέραν αὐτὸς αὑτῷ δημαρχίαν μετῄει· 
Γαΐῳ δὲ τὸν Ἀντυλλίου φόνον οὐ δικαίως οὐδ’ ἀληθῶς<td class=Y rowspan=10>461<tr><th>5<td>προσετρίβοντο· διεφθάρη γὰρ ἄκοντος αὐτοῦ καὶ ἀγανα‐<tr><td><h3>5</h3>.<h2>2</h2><td>κτοῦντος. Κλεομένης δ’, ἵνα τὰς σφαγὰς τῶν ἐφόρων 
ἐάσωμεν, ἠλευθέρωσε μὲν ἅπαντας τοὺς οἰκέτας, ἐβασί‐ 
λευσε δὲ τῷ μὲν ἔργῳ μόνος, τῷ δ’ ὀνόματι δεύτερος, 
Εὐκλείδαν τὸν ἀδελφὸν ἐκ μιᾶς οἰκίας αὑτῷ προσελόμενος,<tr><th>5<td>Ἀρχίδαμον δ’, ᾧ προσῆκον ἦν ἀπὸ τῆς ἑτέρας οἰκίας ὄντι 
συμβασιλεύειν, ἔπεισε μὲν ἐκ Μεσσήνης κατελθεῖν, 
ἀποθανόντος δὲ τὸν φόνον οὐκ ἐπεξελθών, ἐβεβαίωσε τὴν<tr><td><h3>5</h3>.<h2>3</h2><td>αἰτίαν καθ’ αὑτοῦ τῆς ἀναιρέσεως. καίτοι Λυκοῦργος, 
ὃν προσεποιεῖτο μιμεῖσθαι, τὴν μὲν βασιλείαν ἑκὼν 
ἀπέδωκε τῷ παιδὶ τοῦ ἀδελφοῦ Χαρίλλῳ, φοβούμενος δὲ 
μή, κἂν ἄλλως ἀποθάνῃ τὸ μειράκιον, αἰτία τις ἐπ’ αὐτὸν<tr><th>5<td>ἔλθῃ, πολὺν χρόνον ἔξω πλανηθεὶς οὐ πρότερον ἐπανῆλθεν,<tr><td><h3>5</h3>.<h2>4</h2><td>ἢ παῖδα τῷ Χαρίλλῳ γενέσθαι διάδοχον τῆς ἀρχῆς. ἀλλὰ 
Λυκούργῳ μὲν οὐδ’ ἄλλος τις Ἑλλήνων παραβλητὸς 
οὐδείς· ὅτι δὲ τοῖς Κλεομένους πολιτεύμασι καινοτομίαι 
καὶ παρανομίαι μείζονες ἔνεισι, δεδήλωται.<tr><td><h3>5</h3>.<h2>5</h2><td>    Καὶ μὴν οἵ γε τὸν τρόπον αὐτῶν ψέγοντες, τούτοις μὲν 
ἐξ ἀρχῆς τυραννικὸν καὶ πολεμοποιὸν αἰτιῶνται γενέσθαι, 
τῇ δ’ ἐκείνων φύσει φιλοτιμίας ἀμετρίαν, ἄλλο δ’ οὐδέν, 
οἱ φθονοῦντες ἐπικαλεῖν εἶχον, ἐκριπισθέντας δὲ τῷ πρὸς<tr><th>5<td>τοὺς ἐνισταμένους ἀγῶνι καὶ θυμῷ παρὰ τὴν αὑτῶν 
φύσιν, ὥσπερ πνοαῖς ἐφεῖναι περὶ τὰ ἔσχατα τὴν πολιτείαν<tr><td rowspan=2><h3>5</h3>.<h2>6</h2><td>ὡμολόγουν. ἐπεὶ τῆς γε πρώτης ὑποθέσεως τί κάλλιον ἢ 
δικαιότερον ἦν, εἰ μὴ κατὰ βίαν καὶ δυναστείαν ἐπιχειρή‐ 
σαντες ἐξῶσαι τὸν νόμον οἱ πλούσιοι περιέστησαν ἀμφοτέ‐<tr><td>ροις ἀγῶνας, τῷ μὲν φοβουμένῳ περὶ αὑτοῦ, τῷ δ’<td class=Y rowspan=3>462<tr><th>5<td>ἐκδικοῦντι τὸν ἀδελφόν, ἄνευ δίκης καὶ δόγματος οὐδ’ 
ὑπ’ ἄρχοντος ἀναιρεθέντα;<tr><td><h3>5</h3>.<h2>7</h2><td>    Συνορᾷς μὲν οὖν καὶ αὐτὸς ἐκ τῶν εἰρημένων τὴν 
διαφοράν· εἰ δὲ δεῖ καὶ καθ’ ἕκαστον ἀποφήνασθαι, 
Τιβέριον μὲν ἀρετῇ πεπρωτευκέναι τίθημι πάντων, 
ἐλάχιστα δ’ ἡμαρτηκέναι τὸ μειράκιον Ἆγιν, πράξει δὲ καὶ<tr><th>5<td>τόλμῃ Γάιον οὐκ ὀλίγῳ Κλεομένους ὕστερον γεγονέναι.<td class=Y>463</table>
<script>
var IL = ["Line", "Section", "Chapter"];
document.body.onload=f();
</script>
</body>
</html>
