<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>ISOCRATES :: Ad reges Mytilenaeos (epist. 8) :: TLG 0010 025</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="0010.htm">0010</a> 025&nbsp;:: <strong><a class=CaCo href="0010.htm">ISOCRATES</a></strong>&nbsp;:: <strong>Ad reges Mytilenaeos </strong>(epist. 8)</p>
<p class="AuthorInfo"><a class=CaCo href="0010.htm">ISOCRATES</a> <a class="CanonEpi">Orat.</a><br />(<a class="CanonGeo">Atheniensis</a>: <a class="CanonDat">5–4 B.C.</a>)</p>
<p class="CanonVid"><a class="CaV">Vita et scholia: Cf. <em>SCHOLIA IN ISOCRATEM</em> (5028)</a></p>
<p class="WorkInfo"><strong>Ad reges Mytilenaeos </strong>(epist. 8)</p><p class="EditionInfo"><a class=CaE>Source: Mathieu, G., Brémond, É. (eds.), <em>Isocrate. Discours</em>, vol. 4. Paris: Les Belles Lettres, 1962: 199–202.</a></p><p class="CitationStyle">Citation: Section&nbsp;&mdash; (line)</p>
<tr><td class=qS colspan=3> <tr><tr><td><h6>Epist 8</h6>. <h2>t</h2><td><a class=T>Ἐπιστολαὶ ηʹ 
ΤΟΙΣ ΜΥΤΙΛΗΝΑΙΩΝ ΑΡΧΟΥΣΙΝ</a><td class=K rowspan=6><tr><td><h6>Epist 8</h6>. <h2>1</h2><td>    Οἱ παῖδες οἱ Ἀφαρέως, υἱδεῖς δ’ ἐμοὶ, παιδευθέντες 
ὑπ’ Ἀγήνορος τὰ περὶ τὴν μουσικὴν, ἐδεήθησάν μου γράμματα 
πέμψαι πρὸς ὑμᾶς, ὅπως ἂν, ἐπειδὴ καὶ τῶν ἄλλων τινὰς 
κατηγάγετε φυγάδων, καὶ τοῦτον καταδέξησθε καὶ τὸν<tr><th>5<td>πατέρα καὶ τοὺς ἀδελφούς. Λέγοντος δέ μου πρὸς αὐτοὺς 
ὅτι δέδοικα μὴ λίαν ἄτοπος εἶναι δόξω καὶ περίεργος, 
ζητῶν εὑρίσκεσθαι τηλικαῦτα τὸ μέγεθος παρ’ ἀνδρῶν οἷς 
οὐδὲ πώποτε πρότερον οὔτε διελέχθην οὔτε συνήθης 
ἐγενόμην, ἀκούσαντες ταῦτα πολὺ μᾶλλον ἐλιπάρουν.<tr><td><h6>Epist 8</h6>. <h2>2</h2><td>Ὡς δ’ οὐδὲν αὐτοῖς ἀπέβαινεν ὧν ἤλπιζον, ἅπασιν ἦσαν 
καταφανεῖς ἀηδῶς διακείμενοι καὶ χαλεπῶς φέροντες. 
Ὁρῶν δ’ αὐτοὺς λυπουμένους μᾶλλον τοῦ προσήκοντος, 
τελευτῶν ὑπεσχόμην γράψειν τὴν ἐπιστολὴν καὶ πέμψειν<tr><th>5<td>ὑμῖν. Ὑπὲρ μὲν οὖν τοῦ μὴ δικαίως ἂν δοκεῖν μωρὸς εἶναι 
μηδ’ ὀχληρὸς ταῦτ’ ἔχω λέγειν.<tr><td><h6>Epist 8</h6>. <h2>3</h2><td>    Ἡγοῦμαι δὲ καλῶς ὑμᾶς βεβουλεῦσθαι καὶ διαλλαττο‐ 
μένους τοῖς πολίταις τοῖς ὑμετέροις καὶ πειρωμένους τοὺς 
μὲν φεύγοντας ὀλίγους ποιεῖν, τοὺς δὲ συμπολιτευομένους 
πολλοὺς, καὶ μιμουμένους τὰ περὶ τὴν στάσιν τὴν πόλιν τὴν<tr><th>5<td>ἡμετέραν. Μάλιστα δ’ ἄν τις ὑμᾶς ἐπαινέσειεν ὅτι τοῖς 
κατιοῦσιν ἀποδίδοτε τὴν οὐσίαν· ἐπιδείκνυσθε γὰρ καὶ 
ποιεῖτε πᾶσιν φανερὸν ὡς οὐ τῶν κτημάτων ἐπιθυμήσαντες 
τῶν ἀλλοτρίων, ἀλλ’ ὑπὲρ τῆς πόλεως δείσαντες ἐποιήσασθε 
τὴν ἐκβολὴν αὐτῶν.<td class=Y rowspan=8>199<tr><td><h6>Epist 8</h6>. <h2>4</h2><td><a class=ML><div class=JO></div></a>Οὐ μὴν ἀλλ’ εἰ καὶ μηδὲν ὑμῖν 
ἔδοξεν τούτων μηδὲ προσεδέχεσθε μηδένα τῶν φυγάδων, 
τούτους γε νομίζω συμφέρειν ὑμῖν κατάγειν. Αἰσχρὸν γὰρ 
τὴν μὲν πόλιν ὑμῶν ὑπὸ πάντων ὁμολογεῖσθαι μουσικωτάτην<tr><th>5<td>εἶναι καὶ τοὺς ὀνομαστοτάτους ἐν αὐτῇ παρ’ ὑμῖν τυγχά‐ 
νειν γεγονότας, τὸν δὲ προέχοντα τῶν νῦν ὄντων περὶ τὴν 
ἱστορίαν τῆς παιδείας ταύτης φεύγειν ἐκ τῆς τοιαύτης 
πόλεως, καὶ τοὺς μὲν ἄλλους Ἕλληνας τοὺς διαφέροντας 
περί 〈τι〉 τῶν καλῶν ἐπιτηδευμάτων, κἂν μηδὲν προσήκωσιν,<tr><th>10<td>ποιεῖσθαι πολίτας, ὑμᾶς δὲ τοὺς εὐδοκιμοῦντάς τε παρὰ 
τοῖς ἄλλοις καὶ μετασχόντας τῆς αὐτῆς φύσεως περιορᾶν παρ’ 
ἑτέροις μετοικοῦντας.<tr><td><h6>Epist 8</h6>. <h2>5</h2><td><a class=ML><div class=JU></div></a>Θαυμάζω δ’ ὅσαι τῶν πόλεων 
μειζόνων δωρεῶν ἀξιοῦσιν τοὺς ἐν τοῖς γυμνικοῖς ἀγῶσιν 
κατορθοῦντας μᾶλλον ἢ τοὺς τῇ φρονήσει καὶ τῇ φιλοπονίᾳ 
τι τῶν χρησίμων εὑρίσκοντας, καὶ μὴ συνορῶσιν ὅτι πεφύ‐<tr><th>5<td>κασιν αἱ μὲν περὶ τὴν ῥώμην καὶ τὸ τάχος δυνάμεις 
συναποθνῄσκειν τοῖς σώμασιν, αἱ δ’ ἐπιστῆμαι παραμένειν 
ἅπαντα τὸν χρόνον ὠφελοῦσαι τοὺς χρωμένους αὐταῖς.<tr><td><h6>Epist 8</h6>. <h2>6</h2><td>Ὧν ἐνθυμουμένους χρὴ τοὺς νοῦν ἔχοντας περὶ πλείστου 
μὲν ποιεῖσθαι τοὺς καλῶς καὶ δικαίως τῆς αὑτῶν πόλεως 
ἐπιστατοῦντας, δευτέρους δὲ τοὺς τιμὴν καὶ δόξαν αὐτῇ 
καλὴν συμβαλέσθαι δυναμένους· ἅπαντες γὰρ ὥσπερ δείγματι<tr><th>5<td>τοῖς τοιούτοις χρώμενοι καὶ τοὺς ἄλλους τοὺς συμπολιτευο‐ 
μένους ὁμοίους εἶναι τούτοις νομίζουσιν.<tr><td><h6>Epist 8</h6>. <h2>7</h2><td>    Ἴσως οὖν εἴποι τις ἂν, ὅτι προσήκει τοὺς εὑρέσθαι 
τι βουλομένους μὴ τὸ πρᾶγμα μόνον ἐπαινεῖν, ἀλλὰ καὶ 
σφᾶς αὐτοὺς ἐπιδεικνύναι δικαίως ἂν τυγχάνοντας περὶ ὧν 
ποιοῦνται τοὺς λόγους. Ἔχει δ’ οὕτως. Ἐγὼ τοῦ μὲν<td class=Y rowspan=7>200<tr><th>5<td>πολιτεύεσθαι καὶ ῥητορεύειν ἀπέστην· οὔτε γὰρ φωνὴν 
ἔσχον ἱκανὴν οὔτε τόλμαν· οὐ μὴν παντάπασιν ἄχρηστος 
ἔφυν οὐδ’ ἀδόκιμος, ἀλλὰ τοῖς τε λέγειν προῃρημένοις 
ἀγαθόν τι περὶ ὑμῶν καὶ τῶν ἄλλων συμμάχων φανείην ἂν 
καὶ σύμβουλος καὶ συναγωνιστὴς γεγενημένος, αὐτός τε<tr><th>10<td>πλείους λόγους πεποιημένος ὑπὲρ τῆς ἐλευθερίας καὶ τῆς 
αὐτονομίας τῶν Ἑλλήνων ἢ σύμπαντες οἱ τὰ βήματα κατα‐ 
τετριφότες.<tr><td><h6>Epist 8</h6>. <h2>8</h2><td><a class=ML><div class=JA></div></a>Ὑπὲρ ὧν ὑμεῖς ἄν μοι δικαίως πλείστην 
ἔχοιτε χάριν· μάλιστα γὰρ ἐπιθυμοῦντες διατελεῖτε τῆς 
τοιαύτης καταστάσεως. Οἶμαι δ’ ἂν, εἰ Κόνων μὲν καὶ 
Τιμόθεος ἐτύγχανον ζῶντες, Διόφαντος δ’ ἧκεν ἐκ τῆς<tr><th>5<td>Ἀσίας, πολλὴν ἂν αὐτοὺς ποιήσασθαι σπουδὴν, εὑρέσθαι 
με βουλομένους ὧν τυγχάνω δεόμενος. Περὶ ὧν οὐκ οἶδα τί 
δεῖ πλείω λέγειν· οὐδεὶς γὰρ ὑμῶν οὕτως ἐστὶ νέος οὐδ’ 
ἐπιλήσμων, ὅστις οὐκ οἶδε τὰς ἐκείνων εὐεργεσίας.<tr><td><h6>Epist 8</h6>. <h2>9</h2><td>    Οὕτω δ’ ἄν μοι δοκεῖτε κάλλιστα βουλεύσεσθαι περὶ 
τούτων, εἰ σκέψεσθε τίς ἐστιν ὁ δεόμενος καὶ ὑπὲρ ποίων 
τινῶν ἀνθρώπων. Εὑρήσετε γὰρ ἐμὲ μὲν οἰκειότατα 
κεχρημένον τοῖς μεγίστων ἀγαθῶν αἰτίοις γεγενημένοις<tr><th rowspan=2>5<td>ὑμῖν τε καὶ τοῖς ἄλλοις, ὑπὲρ ὧν δὲ δέομαι τοιούτους 
ὄντας, οἵους τοὺς μὲν πρεσβυτέρους καὶ τοὺς περὶ τὴν 
πολιτείαν ὄντας μὴ λυπεῖν, τοῖς δὲ νεωτέροις διατριβὴν 
παρέχειν ἡδεῖαν καὶ χρησίμην καὶ πρέπουσαν τοῖς τηλι‐<tr><td>κούτοις.<td class=Y rowspan=3>201<tr><td><h6>Epist 8</h6>. <h2>10</h2><td>    Μὴ θαυμάζετε δ’ εἰ προθυμότερον καὶ διὰ μακροτέρων 
τῶν ἄλλων γέγραφα τὴν ἐπιστολήν· βούλομαι γὰρ ἀμφότερα, 
τοῖς τε παισὶν ἡμῶν χαρίσασθαι καὶ ποιῆσαι φανερὸν αὐτοῖς 
ὅτι, κἂν μὴ δημηγορῶσιν μηδὲ στρατηγῶσιν, ἀλλὰ μόνον<tr><th rowspan=2>5<td>μιμῶνται τὸν τρόπον τὸν ἐμὸν, οὐκ ἠμελημένως διάξουσιν 
ἐν τοῖς Ἕλλησιν. Ἓν ἔτι λοιπόν· ἂν ἄρα δόξῃ τι τούτων 
ὑμῖν πράττειν, Ἀγήνορί τε δηλώσατε καὶ τοῖς ἀδελφοῖς<tr><td>ὅτι μέρος τι καὶ δι’ ἐμὲ τυγχάνουσιν ὧν ἐπεθύμουν.<td class=Y>202</table>
<script>
var IL = ["Line", "Section"];
document.body.onload=f();
</script>
</body>
</html>
