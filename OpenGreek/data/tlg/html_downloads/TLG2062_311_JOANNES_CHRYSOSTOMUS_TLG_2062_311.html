<!doctype html>
<html lang="el">
<head>
<meta http-equiv="Content-Type" content="text/html; charset=utf-8" />
<link href="../style/base.css" rel="stylesheet" type="text/css" />
<script src="../script/tips.js"></script>
 <title>JOANNES CHRYSOSTOMUS :: In natale domini nostri Jesu Christi [Sp.] (fort. auctore quodam Cappadoce) :: TLG 2062 311</title>
</head>
<body>
<table>
<tr><td class="Card" colspan="3">
<p class=CaTi><a class=CanonTLG href="..\indices\indexA.htm">TLG</a> <a class=CaIx href="2062.htm">2062</a> 311&nbsp;:: <strong><a class=CaCo href="2062.htm">JOANNES CHRYSOSTOMUS</a></strong>&nbsp;:: <strong>In natale domini nostri Jesu Christi </strong>[Sp.] (fort. auctore quodam Cappadoce)</p>
<p class="AuthorInfo"><a class=CaCo href="2062.htm">JOANNES CHRYSOSTOMUS</a> <a class="CanonEpi">Scr. Eccl., Patriarcha (Constantinopoleos)</a><br />(<a class="CanonGeo">Antiochenus
Constantinopolitanus</a>: <a class="CanonDat">A.D. 4–5</a>)</p><p class="WorkInfo"><strong>In natale domini nostri Jesu Christi </strong>[Sp.] (fort. auctore quodam Cappadoce)</p><p class="CitationStyle">Citation: Vol&nbsp;&mdash; pg&nbsp;&mdash; (ln)</p>
<tr><td class=qS colspan=3> <tr><td><h3>61</h3>.<h2>763</h2> <h1>(44t)</h1><td><a class="T Em">Εἰς τὴν γέννησιν τοῦ Κυρίου ἡμῶν Ἰησοῦ Χριστοῦ.</a><td class=K rowspan=8><tr><th>45<td>    Ὁπόταν ἐκ χειμῶνος κρυεροῦ θερμὸν ἔαρ ἐκλάμ‐ 
ψῃ, τότε καὶ ἡ γῆ χλοερὰν πόαν προβάλλεται, καὶ τὰ 
δένδρα ἀνθοκόμοις πρέμνοις ὡραΐζεται, καὶ ὁ ἀὴρ 
ἡλίῳ καταλαμπόμενος ἀγλαΐζεται, καὶ πᾶς ὀρνίθων 
χορὸς, ἀνὰ τὸν αἰθέρα πετώμενος, ταῖς μελῳδίαις κλαγ‐<tr><td><h3>61</h3>.<h2>763</h2> <h1>(50)</h1><td>γάζει. Τότε καὶ οἱ ἐν τοῖς ὄρεσιν οἰκοῦντες βουνόμοι 
τε καὶ ποιμένες, τῶν καλυβῶν ὑπεξελθόντες, τῷ τοῦ 
ἀέρος κάλλει τὰς ὄψεις μεταῤῥυθμίζουσι, καὶ ταῖς τῶν 
καλλιφώνων ὀρνέων κλάγγεσι πολυφθόγγοις δόναξιν 
ἀντίμιμα λυρῳδοῦντες, τὰς τῶν ἀλόγων προβάτων<tr><th>55<td>αἰσθήσεις ἡδύνοντες, ἐπὶ τὴν πόαν τοὺς ἄρνας πράῳ 
τῷ βήματι φέρουσι. Τότε καὶ γεωργὸς, τὴν δρεπάνην 
ἐν τῇ σκηνῇ θήξας παρὰ τὴν πέτραν, ἐπὶ τὸν ἀμπε‐ 
λῶνα πορεύεται κεῖραι τῆς ἀμπέλου τὸ ἄγονον 
κλῆμα. Τότε καὶ πελάγιοι πλωτῆρες, ἄζαλον ὁρῶν‐<tr><th>60<td>τες τὸ πέλαγος, τὴν χέρσον λιπόντες, ξύλῳ καὶ ὕδατι 
καὶ πνεύματι τὰς ἑαυτῶν ψυχὰς καταπιστεύσαντες, τοῖς 
τῆς θαλάσσης κυπρίζοντες νώτοις, ἀφόβως ἐφίπτανται. 
Καὶ ἁπαξαπλῶς, ἵνα μὴ ἐν τῷ προλόγῳ μηκύνω τὸν 
λόγον, πᾶσα τέχνη, καὶ πᾶν ἐπιτήδευμα πρὸς τὴν χρείαν<tr><th>65<td>τῆς ζωῆς τοῖς ἀνθρώποις πεποιημένον, τοῦ γαληνοῦ 
ἀέρος ἐκλάμψαντος, ἀκώλυτον ἔχει τὴν κίνησιν πρὸς τὴν 
τῆς ἐργασίας ὁρμήν. Δεῦρο τοίνυν, ἐπειδὴ καὶ ἡμῖν τὸ 
οὐράνιον ἔαρ Χριστὸς ἐκ παρθενικῶν λαγόνων ἀνέτειλε, 
καὶ τὰς ψυχρὰς καὶ ζαλώδεις ὁμίχλας τοῦ διαβόλου<tr><th>70<td>διεσκέδασε, καὶ τὰς καθευδούσας τῶν ἀνθρώπων καρδίας 
ταῖς θεϊκαῖς αὐτοῦ ἀκτῖσιν ἐκ τοῦ καπνοῦ τῆς ἀγνωσίας 
διύπνισεν, ἐπὶ τὴν οὐράνιον καὶ μακαρίαν δόξαν τὸν 
νοῦν ἡμῶν παροξύνωμεν. Ἀλλ’ ἱστᾷ μου τὸν δρόμον τῆς 
γλώττης ἡ Χριστοῦ γέννα, θεότητα ἀπαστράπτουσα,<tr><th rowspan=2>75<td>καὶ πρὸς ἑαυτὴν ἐπισπᾶται. Ὅταν γὰρ ὑπ’ ὄψιν ἑαυ‐ 
τοῦ ἀγάγω τὸ βρέφος τὸ ἐκ τῆς Παρθένου τεχθὲν, καὶ<tr><td>τὴν παρθένον ἄνευ ἀνδρὸς, καὶ μετὰ τόκον παρθένον<td class=K rowspan=9>Column end<tr><td><h3>61</h3>.<h2>764</h2> <h1>(44)</h1><td>τυγχάνουσαν, πολυπραγμονῶ τὸ ἔργον, καὶ μὴ εὑρίσκων<tr><th>45<td>τὸν τρόπον, τῇ πίστει σφραγίζω τὸ πρᾶγμα. Πῶς γὰρ 
οὐκ ἔστι θαυμαστὸν ἀληθῶς καὶ πᾶσαν ὑπερβαῖνον ἔν‐ 
νοιαν, τὸ παρθένον γεννῆσαι, καὶ παρθένον εὑρεθῆναι 
μετὰ τὸν τόκον; Καὶ ὅτι ἐγέννησε, τὸ κυηθὲν βρέφος 
ἤλεγχε· καὶ ὅτι μετὰ τὴν κύησιν παρθένος ἐτύγχανεν,<tr><td><h3>61</h3>.<h2>764</h2> <h1>(50)</h1><td>ἡ οἰκεία αὐτῆς τοῦ σώματος φύσις ἐδίδασκεν. Ἴδε οὖν 
μυστήριον ὁρατὸν καὶ ἀόρατον, κρατούμενον καὶ μὴ 
κρατούμενον, ψηλαφώμενον καὶ μὴ εὑρισκόμενον. Τίς 
γὰρ οὐχ ἑώρα καὶ ἐκράτει καὶ τὸ βρέφος καὶ τὴν μη‐ 
τέρα; τίς δὲ ὁρῶν τὴν μητέρα παρθένον, καὶ τὸ βρέφος<tr><th>55<td>παρθένου τέκνον, τὸ μυστήριον πολυπραγμονῶν ἐξευρί‐ 
σκει; Ὢ μυστηρίου ἀληθῶς ἐπουρανίου καὶ ἐπιγείου, 
κρατουμένου καὶ μὴ κρατουμένου, ὁρωμένου καὶ μὴ 
φαινομένου! Τοιοῦτος γὰρ ἦν, καὶ ὁ γεννηθεὶς Χριστὸς 
σήμερον, οὐράνιος καὶ ἐπίγειος, κρατούμενος καὶ μὴ<tr><th>60<td>κρατούμενος, ὁρώμενος καὶ ἀόρατος· οὐράνιος κατὰ τὴν 
τῆς θεότητος φύσιν, ἐπίγειος κατὰ τὴν τῆς ἀνθρωπότη‐ 
τος σχέσιν, ὁρώμενος κατὰ τὴν σάρκα, ἀόρατος κατὰ τὸ 
πνεῦμα, κρατούμενος κατὰ τὴν σάρκα, ἀκράτητος κατὰ 
τὸν Λόγον. Ἀλλὰ Χριστὸς μὲν Θεὸς ὢν παντοδύναμος.<tr><th>65<td>ὡς ἐβούλετο, τῷ ἰδίῳ κόσμῳ τεχθεὶς ἐπεφάνη· ἐκπλήτ‐ 
τει δέ μου πλεῖον τὸν νοῦν ἡ τῆς Παρθένου ὠδὶν, ὅτι 
Παρθένος οὐκ ἐξ οὐρανοῦ κατελθοῦσα, ἀλλ’ ἐκ σπέρμα‐ 
τος Δαυῒδ ὁρωμένη, οὐκ ἐκ πνεύματος τυγχάνουσα, ἀλλ’ 
ἐκ σώματος καὶ ψυχῆς συνιστῶσα, ἐν γαστρὶ ἐλάμβανε;<tr><th>70<td>καὶ ὁ ὄγκος τῆς γαστρὸς κατηγόρει τοῦ πράγματος, καὶ 
ὁ τοῦ ἔνδοθεν βρέφους σπορεὺς οὐκ ἐφαίνετο. Οὐρανὸν 
γὰρ κατοικεῖ, καὶ τὸ βρέφος ἐν τῇ παρθενικῇ νηδύϊ μυ‐ 
στικῶς ἐτελεσιούργησε. Διὰ τῆς φύσεως ἐτίκτετο, καὶ 
αἱ μαῖαι ἐψηλάφων καὶ τὴν γεννῶσαν φύσιν καὶ τὸ βρέ‐<tr><th rowspan=2>75<td>φος, καὶ τὴν φθορὰν, ὡς ἐπ’ ἄλλων γυναικῶν, οὐχ εὕρι‐<tr><td>σκον· Θεὸς γὰρ ἦν ὁ δι’ αὐτῆς προερχόμενος. Ὦ βάτε,<td class=Y rowspan=17>763<tr><td><h3>61</h3>.<h2>765</h2><td>ἢν εἶδε Μωϋσῆς ἐν τῷ ὄρει καιομένην, καὶ μὴ κατα‐ 
καιομένην! Παρθένε Μαρία, γεννῶσα καὶ μὴ φθειρο‐ 
μένη· ὦ λίθε, ὃν εἶδε Δανιὴλ ἀπὸ ὄρους τεμνόμενον 
ἄνευ χειρὸς ἀνθρωπίνης! ὦ παρθένου βρέφους παρθένε<tr><th>5<td>μῆτερ, καὶ τέκνον ἱερὸν μητρὸς ἀνυμφεύτου! Ποῦ οἱ 
φιλοπράγμονες; λεγέτωσαν ἡμῖν, πῶς ἡ Παρθένος ἄνευ 
ἀνδρὸς ἐγέννησε βρέφος, καὶ γεννήσασα οὐκ ἐφθάρη. Εἰ 
δὲ ἀνεξερεύνητος ὁ τρόπος, ἐπειδὴ ἐκ Πνεύματος ὁ γό‐ 
νος, πολλῷ μᾶλλον ἀνεξιχνίαστος ἡ ἐκ Πατρὸς τοῦ Λό‐<tr><th>10<td>γου ἄφραστος γέννησις. Ἀλλὰ σὺ μὲν πιστεύεις, ἐπιτη‐ 
ρεῖς δὲ ὅτι γεννήσασα οὐκ ἐφθάρη· ἀλλὰ Θεοῦ κατηγο‐ 
ρεῖς λέγων· Εἰ δὲ ὁ ἄφθαρτος Πατὴρ γεννήσας τὸν Υἱὸν 
αὑτοῦ κατὰ τὴν σὴν ἄνοιαν ἐφθάρη, πολλῷ μᾶλλον ἡ 
φθαρτῆς φύσεως οὖσα Παρθένος γεννήσασα ἂν ἐφθάρη.<tr><th>15<td>Εἰ δὲ σὺ αὐτὸς μαρτυρεῖς τὴν Παρθένον γεννήσασαν μὴ 
φθαρῆναι, πολλῷ μᾶλλον πίστευε τὸν ἄφθαρτον Πατέρα 
γεννήσαντα τὸν ἄφθαρτον Υἱὸν μὴ φθαρῆναι. Ἀλλ’ ἐά‐ 
σαντες τοὺς ματαιολόγους, ἐπὶ τοὺς θεολόγους κήρυκας 
ἀναδράμωμεν. <span class=Em>Τοῦ δὲ Ἰησοῦ Χριστοῦ γεννηθέντος</span><tr><th>20<td><span class=Em>ἐν Βηθλεὲμ τῆς Ἰουδαίας, ἐν ἡμέραις Ἡρώδου τοῦ 
βασιλέως.</span> Ἀναγκαίως ὁ εὐαγγελιστὴς σημειοῦται καὶ 
τὸν τόπον καὶ τὸν χρόνον, ἵν’ ὁ ἀπιστῶν τὴν κατὰ σάρκα 
γέννησιν τοῦ Σωτῆρος, ζητήσας τὸν τόπον καὶ τὸν χρό‐ 
νον, εὕρῃ τῆς ἀληθείας τὸ πρᾶγμα. Τὸν μὲν γὰρ χρόνον,<tr><th>25<td>ἐκ τῆς Ἡρώδου ἀρχῆς τοῖς χρονογράφοις ἐγκύψας, τὸν 
δὲ τόπον, ἐκ τῆς κατὰ τὴν Βηθλεὲμ σημασίας ζητήσας 
εὑρήσει. Εἰ γὰρ ἐν τοῖς κοσμικοῖς συμβολαίοις καὶ ὕπα‐ 
τοι γράφονται, καὶ μῆνες ἀριθμοῦνται, καὶ ἡμέραι δη‐ 
λοῦνται, καὶ πόλεις περιτυποῦνται ὑπὲρ ἀκριβείας τῶν<tr><th>30<td>λεγομένων· πόσῳ μᾶλλον δεῖ, τῆς τοῦ κόσμου παντὸς 
σωτηρίας τεχθείσης, καὶ τοῖς εἰς ὕστερον γνωσθῆ‐ 
ναι τοῦ τόπου καὶ τοῦ καιροῦ τὴν ἀκρίβειαν! Καὶ Ματ‐ 
θαῖος μὲν τὴν κατὰ σάρκα γέννησιν τοῦ Χριστοῦ οὕτω 
διηγεῖται· Λουκᾶς δὲ ὑπὲρ τῆς τῶν χρόνων ἀκριβείας<tr><th>35<td>προστίθησι καὶ τὴν τότε πρῶτον γεγονυῖαν ἀπογραφήν. 
Λέγει γὰρ οὕτως· Ἐν ἔτει τεσσαρακοστῷ πρώτῳ ἐπὶ 
Καίσαρος Αὐγούστου, <span class=Em>Ἐξῆλθε δόγμα ἀπὸ Αὐγούστου, 
ἀπογράφεσθαι πᾶσαν τὴν οἰκουμένην. Αὕτη ἡ ἀπο‐ 
γραφὴ πρώτη. Ἀνέβη δὲ καὶ Ἰωσὴφ ἀπὸ τῆς Γαλι‐</span><tr><th>40<td><span class=Em>λαίας εἰς τὴν Ἰουδαίαν εἰς πόλιν Δαυῒδ, ἥτις κα‐ 
λεῖται Βηθλεὲμ, διὰ τὸ εἶναι αὐτὸν ἐξ οἴκου καὶ 
πατριᾶς Δαυῒδ, ἀπογράψασθαι σὺν Μαριὰμ τῇ με‐ 
μνηστευμένῃ αὐτῷ, γυναικὶ οὔσῃ ἐγκύῳ.</span> Σημειοῦται 
δὲ Λουκᾶς τὴν πρώτην γεγονυῖαν ἀπογραφὴν, ὁμοῦ μὲν<tr><th>45<td>καὶ τὸν χρόνον ἀκριβάζων, καὶ μυστήριον μέγιστον ἐκ 
τοῦ ἐμφανοῦς ἀφανὲς ὑπεκφαίνων. Λέγει γὰρ πρώτην 
καὶ βιαίαν ἀπογραφὴν, τὸ γεγενῆσθαι τὸν ἄνθρωπον. 
Χριστοῦ γὰρ γεννηθέντος, καὶ σαρκὸς λοιπὸν θεοποιου‐ 
μένης, καὶ διαβόλου ἐκβαλλομένου, καὶ θανάτου λυομέ‐<tr><td><h3>61</h3>.<h2>765</h2> <h1>(50)</h1><td>νου, ἔδει ψυχὰς δικαίων, καὶ πιστῶν ὀνόματα ἐν ταῖς 
τῶν οὐρανῶν ἀπογράφεσθαι βίβλοις, κάτω μὲν Καίσα‐ 
ρος κελεύοντος, ἄνω δὲ τοῖς ἀγγέλοις Πατρὸς προστάτ‐ 
τοντος. Διὸ καὶ ὁ Κύριος τοῦτο εὐαγγελιζόμενος τοῖς 
μαθηταῖς αὐτοῦ ἔλεγε· <span class=Em>Μὴ χαίρετε ὅτι τὰ δαιμόνια</span><tr><th>55<td><span class=Em>ὑμῖν ὑποτάσσεται, ἀλλὰ χαίρετε ὅτι τὰ ὀνόματα 
ὑμῶν ἐν τοῖς οὐρανοῖς ἀναγέγραπται. —Τοῦ δὲ Ἰη‐ 
σοῦ γεννηθέντος ἐν Βηθλεὲμ τῆς Ἰουδαίας, ἐν ἡμέ‐ 
ραις Ἡρώδου, ἰδοὺ μάγοι ἀπὸ ἀνατολῶν παρεγένον‐ 
το λέγοντες, Ποῦ ἔστιν ὁ τεχθεὶς βασιλεὺς τῶν</span><tr><th>60<td><span class=Em>Ἰουδαίων; εἴδομεν γὰρ αὐτοῦ τὸν ἀστέρα ἐν τῇ 
ἀνατολῇ, καὶ ἤλθομεν προσκυνῆσαι αὐτόν.</span> Οἴμοι! 
νικῶμαι τοῖς θαύμασι, συνέχομαι ταῖς θεωρίαις, καὶ ἡ 
γλῶσσά μου οὐχ εὑρίσκει τι πρότερον εἰπεῖν, ἢ τί πα‐ 
ραλείπειν. Ἐὰν τὴν γέννησιν αὐτοῦ καταμάθω, ἐκ‐<tr><th>65<td>πλήττομαι, ὅτι πρὶν ἢ τῆς φύσεως τὸ παιδίον ἐξέλθῃ, 
σημεῖα ἐπιτελεῖ. Ἦ γὰρ οὐκ ἔστι μέγιστον σημεῖον, 
τὸ παρθένον μετὰ τὸ γεννῆσαι παρθένον μεῖναι, καὶ τὸν 
οὐρανὸν σιωπῶντα δι’ ἀστέρος λαλεῖν; Καὶ τοῖς διψῶσι 
τὸν τεχθέντα ἰδεῖν, ἀστέρα πέμπει συνέκδημον καὶ δει‐<tr><th>70<td>κνύει τὸ ποθούμενον βρέφος. Καὶ Ματθαῖος μὲν μάγων 
μνημονεύει ἐξ ἀνατολῶν ἐλθόντων· Λουκᾶς δὲ ἀγγέλου· 
λέγει γάρ· <span class=Em>Καὶ ποιμένες ἦσαν ἀγραυλοῦντες, καὶ 
φυλάσσοντες φυλακὰς τῆς νυκτὸς ἐπὶ τὴν ποίμνην 
αὐτῶν. Καὶ ἄγγελος Κυρίου ὤφθη αὐτοῖς, καὶ δόξα</span><tr><th>75<td><span class=Em>Κυρίου περιέλαμψεν αὐτοὺς, καὶ ἐφοβήθησαν φό‐ 
βον μέγαν. Καὶ εἶπεν αὐτοῖς ὁ ἄγγελος, Μὴ φοβεῖ‐ 
σθε· ἰδοὺ γὰρ εὐαγγελίζομαι ὑμῖν χαρὰν μεγάλην, 
ἥτις ἔσται παντὶ τῷ λαῷ, ὅτι ἐτέχθη ἡμῖν σήμερον 
Χριστὸς Κύριος ἐν πόλει Δαυΐδ. Καὶ ἐγένετο ἐξ‐</span><tr><th>80<td><span class=Em>αίφνης σὺν τῷ ἀγγέλῳ πλῆθος οὐρανίου στρατιᾶς,</span><td class=K rowspan=17>Column end<tr><td><h3>61</h3>.<h2>766</h2><td><span class=Em>αἰνούντων τὸν Θεὸν καὶ λεγόντων· Δόξα ἐν ὑψί‐ 
στοις Θεῷ, καὶ ἐπὶ γῆς εἰρήνη, ἐν ἀνθρώποις εὐ‐ 
δοκία.</span> Χριστὸς ἐγεννήθη, τὰ ἐπίγεια τοῖς οὐρανίοις 
συνάπτεται, ἄγγελοι σὺν ἀνθρώποις χορεύουσι, ποι‐<tr><th>5<td>μένες ἀγραυλοῦσι, καὶ μάγοι προσκυνοῦσιν, οὐρανὸς 
λαμπαδουχεῖται, καὶ ἡ γῆ τὸν καρπὸν αὐτῆς λαμπρὸν 
ἐπὶ φάτνης βαστάζει. Καὶ ἐπληρώθη τότε τὸ ἐπὶ τῇ γῇ 
γεγραμμένον, τὸ, <span class=Em>Ἀλήθεια ἐκ τῆς γῆς ἀνέτειλεν· 
</span>Ἀλήθεια γὰρ Χριστὸς ὁ λέγων· <span class=Em>Ἐγώ εἰμι ἡ ὁδὸς καὶ</span><tr><th>10<td><span class=Em>ἡ ἀλήθεια. Ἐκ τῆς γῆς,</span> τουτέστιν, ἐκ τῆς παρθένου 
ἀνέτειλε κατὰ σάρκα. Ζητῶ δὲ πόθεν οἱ μάγοι περὶ τοῦ 
ἀστέρος διδαχθέντες, αὐτῷ ἐχρῶντο ὁδηγῷ πρὸς τὴν τοῦ 
ζητουμένου παιδίου ἀνεύρεσιν. Οὐ γὰρ, ὥς τινες ἐφαν‐ 
τάσθησαν, πλάνον εἶναι τὸν ἀστέρα λέγοντες, καὶ τοὺς<tr><th>15<td>μάγους μὴ ἀληθὲς παιδίον ἐπιζητεῖν. Πῶς γὰρ, εἰ 
πλάνος ἦν ὁ ἀστὴρ, τὴν ἀλήθειαν Χριστὸν ἀνεδείκνυεν; 
ἕως γὰρ ἐκείνου φθάσας, ἔστη τοῦ δρόμου. Πῶς δὲ καὶ 
οἱ μάγοι, εἰ οὐκ ἀληθείᾳ ἀπήρχοντο, τοιαύτας αὐτῷ 
προσφορὰς ἐκ τῶν οἰκείων ἐκόμιζον πόνων, μηνυούσας<tr><th>20<td>τὴν αὐτοῦ θεότητα καὶ ἀνθρωπότητα, καὶ τὸ προφη‐ 
τικὸν πληρούσας, τὸ, <span class=Em>Ζήσεται, καὶ δοθήσεται αὐτῷ 
ἐκ τοῦ χρυσίου τῆς Ἀραβίας;</span> Οὐδ’ αὖ πάλιν, ὡς οἱ 
μυθολόγοι φασὶν εἶναι ἀστέρα καθ’ ἕκαστον τῶν γεν‐ 
νωμένων ἀνθρώπων ἀνατέλλοντα· οἵτινες οὐδὲ τὴν παρ’<tr><th>25<td>Ἕλλησι μυθευομένην ἀστρολογίαν ἴσασιν. Ἀλλ’ ἄρα 
καὶ αὐτοὺς οἱ τοιοῦτοι Χριστιανοὺς εἶναι νομίζουσι· 
πρὸς οὓς ἐροῦμεν· Ὦ φιλόσοφοι, εἰ τοῦτο ἦν, ὃ 
ὑμεῖς λέγετε, εἴπατε ἡμῖν, πῶς τοῦ Ἀδὰμ καὶ τῆς 
Εὔας δύο μόνων ὄντων ἀνθρώπων, ὁ οὐρανὸς τῶν αὐ‐<tr><th>30<td>τῶν ἐπεπλήρωτο ἀστέρων; καὶ κατακλυσμοῦ γεγονότος, 
καὶ πάντων τῶν ἀνθρώπων ὕδατι θανόντων, οἱ αὐτοὶ 
ἦσαν ἀστέρες μὴ πεσόντες, καὶ τῆς αὐτῆς τῶν ἄστρων 
χορείας τυγχανούσης, μόνος ἦν Νῶε μετὰ τῶν τριῶν 
υἱῶν καὶ τῶν γυναικῶν; Ἀλλὰ δεῖ προσέχειν ταῖς<tr><th>35<td>Γραφαῖς, καὶ νοεῖν τὰ μυστήρια. Βαλαὰμ γάρ τις ἦν 
προφήτης, ὃν μετακαλεσάμενος ὁ βασιλεὺς τῶν Μωαβι‐ 
τῶν ἐπὶ τὸ τὸν Ἰσραὴλ ἐξιόντα ἐκ γῆς Αἰγύπτου κατα‐ 
ράσασθαι· ἐπειδὴ οὓς ἂν ηὐλόγησεν, ηὐλόγηνται, καὶ 
οὓς ἂν κατηράσατο κατήραντο· γενόμενος ἐγγὺς τῆς<tr><th>40<td>στρατοπεδείας τοῦ Ἰσραὴλ, καὶ ἀνελθὼν ἐπὶ τὴν ἀκρώ‐ 
ρειαν τοῦ ὄρους, θεωρήσας τὸν Ἰσραὴλ παρεμβεβλη‐ 
κότα, ἀναλαβὼν αὐτοῦ τὴν παραβολὴν, καὶ προφη‐ 
τεύσας εἶπεν· <span class=Em>Ἀνατελεῖ ἄστρον ἐξ Ἰακὼβ, καὶ ἀνα‐ 
στήσεται ἄνθρωπος ἐξ Ἰσραήλ· καὶ συντρίψει</span><tr><th>45<td><span class=Em>τοὺς ἀρχηγοὺς Μωὰβ, καὶ προνομεύσει τοὺς υἱοὺς 
Ἀμμών.</span> Οὗτοι οὖν οἱ μάγοι ἐκ τοῦ γένους τοῦ Βαλαὰμ 
τοῦ προφήτου ὁρμώμενοι, κατακολουθήσαντες αὐτοῦ 
ταῖς βίβλοις καὶ ταῖς προφητείαις, καὶ νοήσαντες ὅτι, 
ὅτε ἀνατελεῖ ἄστρον, τότε ἀναστήσεται καὶ ὁ ἄνθρωπος,<tr><td><h3>61</h3>.<h2>766</h2> <h1>(50)</h1><td>δηλονότι ὁ Βασιλεὺς τῶν Ἰουδαίων, ὅστις οὐ μόνον 
τοὺς ἀρχηγοὺς Μωὰβ συντρίψει, ἀλλὰ καὶ πάσας τοῦ 
διαβόλου τὰς βασιλείας λεπτυνεῖ καὶ λικμήσει κατὰ τὸν 
Δανιὴλ, παρετήρουν τὸν καιρόν· καὶ θεωρήσαντες τὸν 
ἀστέρα ξένον παρὰ τοὺς ἄλλους ἀνατείλαντα, ἔγνωσαν<tr><th>55<td>αὐτὸν εἶναι τὸν πάλαι προφητευθέντα, καὶ κατακολου‐ 
θήσαντες, εὑρηκότες τε τὸν τεχθέντα, ἐχάρησαν, τῶν 
πάλιν προφητευθέντων εὑρηκότες τὴν ἔκβασιν. Σὺ δέ 
μοι νόει, ἀκροατὰ, τοὺς μάγους εἶναι τύπους τῶν ἐκ 
τῆς ἀσεβείας τῆς πλάνης ἐπιστρεψάντων ἐθνῶν, οὐ<tr><th>60<td>τελείῳ φωτὶ ὁδηγουμένους, ἀλλ’, ὅσον ἀπαυγάσματι 
φωτὸς διὰ Ἰωάννου, ὡς δι’ ἀστέρος, πρὸς τὸν ἐν σαρκὶ 
τεχθέντα Χριστὸν ὁδηγουμένους. Ὅρα γάρ μοι καὶ τὸν 
ἀστέρα ἄχρι τοῦ παιδίου ἐλθόντα, καὶ σταθέντα τοῦ 
δρόμου. Καὶ γὰρ Ἰωάννης, δίκην ἀστέρος, τῷ κηρύ‐<tr><th>65<td>γματι ὑπολάμψας, καὶ ὑποδείξας Χριστὸν λέγων, <span class=Em>Ἴδε 
ὁ ἀμνὸς τοῦ Θεοῦ, ὁ αἴρων τὴν ἁμαρτίαν τοῦ κό‐ 
σμου,</span> ἐπαύσατο τοῦ δρόμου· εἴρηκε γὰρ, <span class=Em>Ἐκεῖνον 
δεῖ αὐξάνειν, ἐμὲ δὲ ἐλαττοῦσθαι. Καὶ ἐλθόντες, 
</span>φησὶν, <span class=Em>οἱ μάγοι εὗρον τὸ παιδίον καὶ τὴν μητέρα·</span><tr><th>70<td><span class=Em>καὶ πεσόντες προσεκύνησαν αὐτῷ.</span> Δεῖ γὰρ τοὺς ἀπὸ 
ἐθνικοῦ βίου προσιόντας Χριστῷ, πρῶτον πεσεῖν ἀπὸ τοῦ 
ὕψους τῆς ἀσεβείας, καὶ οὕτως ὥσπερ ἀπὸ γῆς ἐγειρο‐ 
μένους, τὴν κατὰ σάρκα γέννησιν τοῦ Χριστοῦ ὁμολο‐ 
γεῖν, εἶθ’ οὕτως ἀνὰ μέρος πρὸς τὴν οὐράνιον αὐτοῦ<tr><th>75<td>θεότητα ἀνανεύειν. <span class=Em>Καὶ ἀνοίξαντες τοὺς θησαυροὺς 
αὐτῶν, προσήνεγκαν αὐτῷ δῶρα, χρυσὸν καὶ λί‐ 
βανον καὶ σμύρναν·</span> χρυσὸν ὡς βασιλεῖ, λίβανον ὡς 
Θεῷ, σμύρναν ὡς παθητῷ δι’ ἡμᾶς. Καὶ ἐδέχετο ὁ Χρι‐ 
στὸς τὰ δῶρα, οὐκ αὐτὸς χρῄζων, ἀλλὰ τοὺς φέροντας<tr><th>80<td>ὠφελῶν. Χρυσὸν μὲν γὰρ δεχόμενος, φιλαργυρίας αὐ‐<td class=Y rowspan=4>765<tr><td><h3>61</h3>.<h2>767</h2><td>τοὺς ἀπέστρεφε· λίβανον δεχόμενος, εἰδωλολατρείας 
ἀπήλλασσε· σμύρναν δὲ κομιζόμενος, τὴν νέκρωσιν 
αὐτῶν ἀπέσμηχε τῆς ψυχῆς. Εἰ δὲ δεῖ καὶ ἕτερον μυ‐ 
στήριον θεωρῆσαι, καταμάθωμεν ἀκριβῶς. Χρυσὸν καὶ<tr><th>5<td>σμύρναν προσφέρουσι τῷ τεχθέντι. Ἐπειδὴ ἦν περὶ 
αὐτοῦ γεγραμμένον τὸ, <span class=Em>Αὐτῷ κάμψει πᾶν γόνυ ἐπου‐ 
ρανίων καὶ ἐπιγείων καὶ καταχθονίων,</span> ἐν ταῖς προσ‐ 
φοραῖς προετύπουν τὸ μέλλον, ἐν τῷ χρυσῷ δηλοῦντες 
τὴν τῶν οὐρανίων ἀγγέλων δοξολογίαν, ἐν τῷ λιβάνῳ<tr><th rowspan=2>10<td>τὴν τῶν ἐπιγείων ἀνθρώπων γονυκλισίαν, ἐν τῇ σμύρνῃ, 
τῶν ἐν ᾅδου ψυχῶν κατεχομένων τὴν ἱκεσίαν. Ἐπειδὴ 
τρεῖς ἀρετὰς δεῖ κεκτῆσθαι τὸν προσελθόντα Χριστῷ,<tr><td>ἃς φάσκει ὁ Ἀπόστολος, πίστιν, ἐλπίδα, ἀγάπην,<td class=K rowspan=4>Column end<tr><td><h3>61</h3>.<h2>768</h2><td>ἀνοίξαντες [δὲ] τοὺς θησαυροὺς τῆς καρδίας, προσ‐ 
εκόμιζον πίστιν, ὡς χρυσὸν ἐξαστράπτουσαν· ἐλπίδα, 
ὡς λίβανον εὐωδιάζουσαν· ἀγάπην, ὡς σμύρναν συ‐ 
σφίγγουσαν τὰ μέλη τῆς Ἐκκλησίας. <span class=Em>Καὶ χρηματι‐</span><tr><th>5<td><span class=Em>σθέντες κατ’ ὄναρ μὴ ἀνακάμψαι πρὸς Ἡρώδην, 
δι’ ἄλλης ὁδοῦ ἀνεχώρησαν εἰς τὴν χώραν αὑτῶν. 
</span>Ἐχρῆν γὰρ τοὺς ἅπαξ προσελθόντας Χριστῷ, μὴ 
τοῖς αὐτοῖς ἴχνεσι τῆς ἀσεβείας ἀναλύειν· ἀλλὰ τὴν 
ἁγνὴν ἐξασκήσαντας πίστιν καὶ πρᾶξιν, τὸν ἀνθρωπο‐<tr><th rowspan=2>10<td>κτόνον ὄφιν λαθόντας, ἀναχωρεῖν εἰς κληρονομίαν Χρι‐ 
στοῦ. Αὐτῷ γὰρ πρέπει ἡ δόξα εἰς τοὺς αἰῶνας τῶν<tr><td>αἰώνων. Ἀμήν.<td class=Y>767</table>
<script>
var IL = ["Ln", "Pg", "Vol"];
document.body.onload=f();
</script>
</body>
</html>
